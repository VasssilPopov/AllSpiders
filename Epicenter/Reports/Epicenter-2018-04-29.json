{"url": "http://epicenter.bg/article/Vigenin--Borisov-ne-e-raznasyal-sherbet-na-sreshtata-ES-Turtsiya-vav-Varna/153080/2/48", "text": "\"До този момент можем да кажем за българското председателство, че нямаме нито един сериозен гаф, фаул или политика, която да е променена. Това е към днешна дата. Накрая ще можем да кажем дали има нещо, с което да бъде запомнено или това е било едно кротко председателство, което е минало и заминало”. Такава оценка направи депутатът от БСП Кристиан Вигенин пред Канал 3.    \"Би било много добре председателството на България да бъде запомнено с нещо. Защото това е първото ни председателство, а следващото вероятно ще е след 13-14 години. Видимото към момента е темата за Западните Балкани. Ще имаме среща през май и именно на нея може да постигнем нещо значимо за България”, каза депутатът от БСП.   Той коментира и срещата на ниво Европейски съюз – Турция във Варна и конкретно изказването на президента Румен Радев преди нея, че премиерът Бойко Борисов ще разнася шербет между Реджеп Ердоган и европейските лидери. „Не мисля, че Борисов е разнасял шербет. И мисля, че предупреждението на президента е имало положителен ефект. Все пак България беше домакин на тази среща, а не пряк участник. Аз я оценявам като положителна. С половин уста бяха засегнати проблеми между Турция и България, но така или иначе това не бе предмет на срещата”.   Вигенин изрази и притеснения за отношенията между България и Турция. „Притеснява ме, че отношенията между Турция и България са се превърнали в отношения Борисов – Ердоган. А между двете страни няма институционален диалог. Защото въпросите, които бяха поставени с половин уста във Варна, трябва да бъдат поставяни системно – на ниво, парламенти, външни министерства и т.н. Може би трябва и президентът трябва да бъде по-активен. Но затова казвам, че отношенията са се превърнали в отношения Борисов – Ердоган. Например аз съм последният външен министър, който е посетил Турция. Това е преди 7 години. Европейският съюз си е Европейски съюз, но отношенията ни с Турция не трябва да преминават през Европейския съюз”, категоричен бе бившият външен министър и евродепутат.    Кристиан Вигенин говори и по темата за Русия, както и за предстоящата среща между Румен Радев и Владимир Путин. „Аз винаги твърдя, че трябва да се развиват отношения между институциите. Хубаво е когато институцията се оглавява от силна личност. Но отношенията между институциите не могат да се превръщат в лични отношения”, категоричен бе той. „Президентът Плевнелиев неведнъж правеше изявления, които не бяха нужни. И не говоря само за Русия, където е още по-деликатно.   Като личност и достойнство нямам съмнение, че Радев ще придаде авторитет на България в Москва. И като един генерал съм сигурен, че отношението към него ще е по-различно от това към предишния президент”. „Не мисля, че трябва да се делим на проруски и антируски политици. Трябва да се търси баланс. И както виждате и на ниво Европейски съюз вече се виждат настроения, че трябва да се търси нов тип отношения с Русия. А не онази политика от 2014-2015 г., която се доказа, че е неуспешна”, допълни Вигенин.", "date": "2018.04.29", "title": "Вигенин: Борисов не е разнасял шербет на срещата ЕС-Турция във Варна"}
{"url": "http://epicenter.bg/article/Dnes-e-nay-moshtniyat-den-ot-mesetsa--Vsichko--s-koeto-se-zahvanete-sega--shte-ima-uspeh-/153047/2/0", "text": "Луната е в знак Везни до 10:13ч. Все още са уязвими са бъбреците, пикочния мехур, кръста, областта на бедрата и панкреаса.   От 08:33ч до 10:13ч Луната се движи на празен ход и нищо важно не с препоръчва да се предприема.   В 10:13ч Луната вече преминава в знак Скорпион, където ще остане до 18:21ч на 1 май. Лунният период в Скорпион се характеризира с пълна липса на емоционален баланс, повишена нервна възбудимост и промени в настроението. Преминавайки Луната през този знак, настройва несъзнателно към кризисни ситуации, пренастройва вътрешните структури на човек. По времето на Скорпиона всички малко или много ставаме като Феникс, изгаряме в пепелта и отново се прераждаме в ново качество. Лекият флирт по това време повдига настроението. Уязвими са половите органи и дебелото черво. Подходящо е половото въздържание.   До 19:47ч сме под влияние на 14 лунен ден. Това е най-мощният ден на лунният месец. Денят е добър за начало на важни дела (след 10:13ч). Ключовият аспект за деня е труд и съзидание. Всичко, което се започне в този ден ще има успех. Дори да сте почивка, не се препоръчва да стоите у дома пред скучните телевизионни предавания, а да отидете на разходка, да отпътувате до някъде, да се отдадете на развлечения. Днес трябва да се обръща внимание на всякакви сигнали, съвпадения, знаци. Добре е да се започнат някакви добри дела. Всичко, което се захване сега, ще има успех. Възможно е да се изпита тъга, меланхолия, но тези чувства ще са краткотрайни. Добре е да се избягва горчиво и сладко, а да се отдава предпочитание на солената храна, орехи, бадеми. Може да предприемете сухо гладуване. Да се употребяват малко течности, защото не благоприятстват обмяната на веществата и може да настъпи разстройство в жлъчно чревния тракт. Ако се появи стомашно-чревно заболяване в този ден, означава, че вървите по неверен път. Лунната енергия постъпила в организма трябва да се използва. Ако не го направите, можете да си навредите. Не се надявайте, че неизползваната енергия ще остане като запас. Можете да се занимавате с важни битови дела, да организирате голямо пране или общо почистване на дома. Не би било лошо енергийно да почистите къщата и пространството си. Препоръчва се в този ден да има очистване на всичко – дома, но най-вече на тялото – чрез миене, водни процедури, сауна, клизми. Благоприятно за изчистване на духовни и физически шлаки.   Отношения – Като цяло отношенията в семейството обикновено са спокойни, но ако има подрастващо поколение в него, то може да има усложнения. Те може да се опитат днес да покажат характер. Да призовавате гласът на разума им ще е безполезно. Напълно достатъчно е да им отстъпите.   За мъжете е специален ден. Девойка или жена, която дълго и безуспешно сте ухажвали, в този лунен ден могат да бъдат покорени, но ако опитите и сега се окажат неуспешни, то можете да сложите кръст на тези отношения. Това е последният ви шанс да опитате. Ако не започнете днес романтични отношения с обекта на вашите въжделения, значи нищо няма да се получи.   Подходящо е за подстрижка. Тя не само ще укрепи вашите коси, но и ще подобри финансовото положение, а късметът отново ще обърне лице към вас. В 19:47ч започва новият 15 лунен ден, който ще продължи до 20:51ч на следващия ден.", "date": "2018.04.29", "title": "Днес е най-мощният ден от месеца. Всичко, с което се захванете сега, ще има успех"}
{"url": "http://epicenter.bg/article/Mareshki--Nyama-da-stanem-koalitsionen-partnyor-na-nastoyashtoto-upravlenie/153049/2/0", "text": "Партия \"Воля\" при никакви обстоятелства не би станала коалиционен партньор на настоящото управление. Това заяви пред Нова телевизия партиният лидер Веселин Марешки.   \"Нашата партия няма тази сила, с която може да предизвикаме някакви промени\", призна той и допълни, че не иска да е в парламента само заради сделките.   \"Преди изборите се срещнах с хора, които ми казаха, че ще подкрепят тази сглобка на правителството, защото очакват еди-каква си голяма сделка да се случи и те да бъдат участници в нея\", заяви Марешки.   По негови думи сделката, която все още не е реализирана, е за 50 милиона долара и е в сферата на имотите в Русе. \"Тя е свързана с част от малките коалиционни партньори. Става дума за бизнесмен, който е близък до лидера на една от трите формации в Обединените патриоти. Ако тази сделка стане факт, аз ще я осветя\", обеща Марешки. \"Аз ще вървя по моя път, но ако на следващите избори се окаже, че е по-добре да правиш коремни и да си връщаш по 300 лева от заплатата, аз ще си върна по 500 лева от заплатата и ще правя по 10 коремни. Ще си сложа един лост пред парламента и няма да запълвам дупки или да правя бензиностанции\", заяви той.   Марешки допълни, че не е ядосан на президента, а на \"тези, които опитват да измамят българския народ, че са алтернатива\".   Лидерът на \"Воля\" обясни решението си собственоръчно да запълни дупка на улица във Варна с думите: \"Всеки гледа да направи магистрали, да изпълни големите проекти, в които има стотици милиони. А една дупка няма кой да запълни\".   Според него сделката за ЧЕЗ ще приключи по начина, по който е започната: \"Семейство Върбакови ще станат собственици на ЧЕЗ. Не вярвам, че по някакъв начин държавата е замесена. По-скоро може би не са само семейство Върбакови, а и някакви други скрити хора с тях, но това не е незаконно\".", "date": "2018.04.29", "title": "Марешки: Слагам един лост пред парламента и ще правя  по 10 коремни"}
{"url": "http://epicenter.bg/article/Oshte-edin-investitor-skochi-sreshtu-shemite-na-Ivancheva/153050/2/0", "text": "Потърпевш от схемите на кметицата на община \"Младост\" Десислава Иванчева разказа за премеждията, през които е преминал, за да получи само един подпис за строеж на сграда.   Един от съсобствениците на терен в \"Младост\" Валентин Захариев имал намерение да построи 6-етажна сграда в квартала. Захариев има разрешение за строеж, издадено от Столична община, но не и подпис от Десислава Иванчева.   \"В продължение на 7 месеца тя не подписа един-единствен документ-преписка\", разказва собственикът Захариев в предаването \"Събуди се\" по Нова телевизия. Инвеститорът е депозирал молба към София Йорданка Фандъкова. Няколко пъти е търсел контакт с Иванчева, но тя е изпращала само свои заместници. \"Смятаме да съдим общината\", заяви Валентин Захариев. \"Лично на мен не са ми искали пари за ускоряване на процедурата, но ние не сме търсили втори начини.   Заради забавянето може да се наложи да изплащаме големи неустойки, защото в договорите за строеж с инвеститора ясно са посочени срокове\", сподели потърпевшият.   \"Искаме да изградим това, което е възможно според градоустройството. Става дума за 6-етажна сграда. Това не е зелен район, не е междублоково пространство, а е бунище\", допълни адвокатът на собствениците Стоян Митков.   \"Причината Десислава Иванчева да забави преписката е, че имотът на Захариев граничи с местността парк „Въртопо”, който е уникален по своето биоразнообразие. Тази част е унищожена\", това заяви PR-ът на община \"Младост\" д-р Петър Кърджилов, посочвайки мястото на строежа. Минути по-късно според собствениците мястото, което посочва Кърджилов се оказва грешно и на 50 метра от техния имот.   Главният архитект на София Здравко Здравков потвърди, че Десислава Иванчева е забавила 13 разрешения за строеж: „Случаят на Захариев не е единичен. Когато сте платили огромна сума за такова разрешително, не може районният кмет, да го държи в чекмеджето си 6 месеца само защото иска да се види лично с вас“, коментира Здравков.", "date": "2018.04.29", "title": "Още един инвеститор скочи срещу схемите на Иванчева"}
{"url": "http://epicenter.bg/article/VMRO--Sarbiya-ne-tryabva-da-e-chast-ot-ES/153051/2/0", "text": "Сърбия не трябва да е част от Европейския съюз.  Тази позиция воеводите от ВМРО – Българско национално движение изразиха след поредната сръбска провокация към България. Държава, която изкривява и открито лансира лъжи за историята, индиректно предявява териториални претенции към трети държави и асимилира чрез различни методи българското малцинство, няма място в европейското семейство.   ВМРО протестира остро срещу продължаващите спекулации за български зверства в Западните покрайнини по време на Първата световна война.    Наскоро стана ясно, че техническото училище „Никола Тесла“ и църковната община в Сурдулица (на практика част от Западните покрайнини) са обявили конкурс сред учениците в основните и средни училища в Сърбия, Република Сръбска и сръбската диаспората за отбелязване на една година от обявяването на сурдулишките мъченици. Сурдулишките мъченици са загинали в хода на Първата световна война сърби, за които е обвинявана българската армия. Преди година сръбската църква канонизира тези хора с доста спорни аргументи.   ВМРО страда за съдбата на всеки невинно загинал във войните. В същото време този неясен от историческа и канонична гледна точка акт не бива и не може да бъде дежурно вменяван като вина на българите и България.   Сръбските действия по отношение на населението в Западните покрайнини са истинската историческа драма в хода на Първата световна война и след това. И това не бива да се забравя, нито да се омаловажава.   В обявата се уточнява, че „Сурдулишките мъченици са страдали от българските злодейства през Първата световна война на територията на Югоизточна Сърбия, Вардарска Сърбия и Косово.“   Изключително тенденциозно е споменаването на Вардарска Сърбия – това показва ясно не просто непознаване на историческата истина, но и агресия спрямо историята и справедливостта, граничеща с цинизъм. Вардарска Македония, обозначена като Вардарска Сърбия, е част от Македония, която е завоювана от Сърбия след 1913 г. и обитавана от население, всеобщо признато за българско през Първата Световна война.   ВМРО призовава Сърбия да не допуска подобни провокации – особено в моментите, когато започва европейския си път. Европейският съюз не е пространство за исторически реваншизъм и ние няма да допуснем държава с подобно антиевропейско поведение да стане част семейството на обединена Европа.", "date": "2018.04.29", "title": "ВМРО: Сърбия не трябва да е част от ЕС"}
{"url": "http://epicenter.bg/article/Vav--Feysbuk--sabirat-dareniya-za-garantsiyata-na-Ivancheva--nyamala-pari/153058/2/0", "text": "Близки и приятели на арестуваната кметица на \"Младост\" Десислава Иванчева обявиха дарителска кампания в нейна полза. В социалната мрежа“ Фейсбук“ те съобщават, че парите са нужни за съдебните разноски на Иванчева и за възможното й пускане под парична гаранция.  \"Нека да помогнем на несправедливо обвинените и арестувани Десислава Иванчева и Биляна Петрова! Нека им покажем, че не са сами и че няма за пореден път да победи беззаконието! Призоваваме ви да дарим средства спрямо възможностите и желанията ни, необходими за съдебни разноски, които те не могат да си позволят, както и за средства за гаранция\", пише в профила на арестуваната кметица.   Титуляр на сметката за даренията е майката на Десислава Иванчева, Любка Иванчева. Близките й допълват, че ако парите се окажат повече от поисканите, оставащите средства ще бъдат дарени за благотворителност. Иванчева, заместничката й Биляна Петрова и помагачът им Петко Дюлгеров са в ареста по обвинение, че са взели подкуп в особено големи размери. Инвеститорът Александър Ваклин обвини кметицата, че му е поискала 500 000 евро, 70 000 от които бяха открити у нея и у Дюлгеров. Подкупът трябвало да накара Иванчева да придвижи разрешителното на бизнесмена за строеж.   Иванчева отрича обвиненията.", "date": "2018.04.29", "title": "Във „Фейсбук“ събират дарения за гаранцията на Иванчева, нямала пари"}
{"url": "http://epicenter.bg/article/-Siderov--Upravlyavashtata-koalitsiya-e-stabilna--DPS-da-prestane-da-plashi-s-natsionalistite/153059/2/48", "text": "Лидерът на \"Атака\" Волен Сидеров увери, че управляващата коалиция е стабилна. Убеден е, че посещението му в Крим, за което е информирал предварително премиера Бойко Борисов, не застрашава разбирателството в управлението. Пред БНТ той напомни, че при подписването на коалиционното споразумение с ГЕРБ, са се разбрали, че всяка партия си запазва правото да има свое виждане по определени въпроси. Каза, че не е притеснен от острата реакция на ДПС, приема я за нещо нормално.   „Да престанем да се плашим с националистите, колко е лошо патриоти да има във властта. ДПС няма как да не си говорят това, особено когато имат гости от своя Алианс. Аз от тези думи не се впечатлявам. Те са длъжни да си го направят, тука е дошъл началникът да се представят пред него. А иначе санкции не виждам как могат да станат. Нещата са стабилни в управляващата коалиция. Това е най-важното и ние сме се съгласили и и приели едно нещо, че ще правим нужното. Нищо страшно не се очертава - някой да изважда България, да я разклаща, да я разцепва. Всичко това са думи приказки на политически опоненти, които трябва да напомнят за себе си“, каза председателят на парламентарната група на „Обединени патриоти“.   През 2014 година са били изпратили наблюдатели, Сидеров също е ходил, срещал се е с държавния глава и по негово мнение няма нищо ново в това, че са били поканени от \"Атака\" в Крим. За него няма причина за скандал, тъй като още при подписване на споразуменията с другите им партньори всички са били наясно, че всяка партия запазва своето право и своите виждания по определени въпроси да има различия. Той отрече това да е командировка от българския парламент. Те са били поканени на Международен икономически форум като гости и са представлявали партия \"Атака\".   „България в момента има уникален шанс да стане мост при подобряване на отношенията Русия-Запад“, каза Волен Сидеров.   Според него, и ГЕРБ, и ДПС са казали това, което е трябвало да кажат, но и двете партии знаят, че нещата са динамични и предстои промяна в отношенията. Той обясни, че не става дума за симпатии, а за чисто прагматична изгода за нашата страна. Сидеров смята, че скоро това, което те правят, тяхното поведение ще бъде последвано и от други политици.   „Няма как Европа да се развива добре без нормални икономически отношения с Русия. Тези санкции бяха измислени. С бойкот и санкции нищо не се постига. Те не работят. Русия от това нещо не отслабна, напротив тя укрепна като държава, придоби още самочувствие и се видя, че това просто не работи. Въпрос на време е да паднат“,завърши той.", "date": "2018.04.29", "title": " Сидеров: Управляващата коалиция е стабилна, ДПС да престане да плаши с националистите"}
{"url": "http://epicenter.bg/article/Delyan-Dobrev--KEVR-tryabva-da-mozhe-da-spira-sdelki/153060/2/0", "text": "Необходимо е да се изготвят критерии и принципи, по които КЕВР да се произнася за сделки. Toва каза пред БНР председателят на парламентарната комисия по енергетика Делян Добрев по отношение на решението на депутатите КЕВР да може да контролира сделки за над 20 % от електроразпределителни, топлофикационни и газови дружества и за това КЕВР да се произнесе по сделката за продажбата на активите на ЧЕЗ у нас.   „Имаме притеснения в две посоки. Първата е дали държавата трябва да се намесва в този тип частни отношения и ако приемем  този текст за КЕВР дали няма да продължим да приемаме подобни текстове, с които да се ограничава частната инициатива. Второто ми притеснение е по отношение на това, че текстът не е съвършен. Той казва, че регулаторът ще проверява този тип сделки, .т.е. дава тези правомощия на КЕВР без да поставя рамка кога може да одобрява и кога може да отхвърля тези сделки. Няма критерии и принципи. Притеснението е, че един регулатор може да злоупотребява с това право“, обясни той.   Следващите месеци могат да бъдат допълнени предлаганите текстове, добави Добрев и посочи: „ГЕРБ бяхме против този текст заради посочените вече съображения, но не виждаме и някаква съществена щета, която може да се случи с приемането на този текст. От друга страна, коалиционните ни партньори държаха особено много на този текст и затова взехме политическо решение да подкрепим предложението“. Добрев посочи, че в момента съществуват подзаконова нормативна уредба и вътрешнoнормативни документи, с които може да се вземе решение от КЕВР за сделката с ЧЕЗ и да не се стигне до плащане на компенсации от страна на държавата, за каквито предупредиха от ДПС: “Аз съм сигурен, че въпреки че няма критерии и ясни правила, регулаторът може с вътрешнонормативни документи или с подзаконова нормативна уредба да създаде методика, по която по прозрачен начин да се вземат тези решения „за“ или „против“. Но все пак, ние като законодатели, за да не се предоверяваме на регулаторът, е хубаво в бъдеще и в закона да бъдат записани критерии. Но, ако има критерии, тогава не би трябвало да имаме опасения, че някакво решение ще доведе до негативни последствия“.   Добрев уточни и по какъв начин КЕВР ще взима решение по сделки: „За вземането на едно решение да разреши или да не разреши регулаторът ще работи с компетентните органи в България. За произход на средствата с ДАНС, с финансовото разузнаване, с други институции, които имат отношение. Функциите на регулатора няма да заместят функции на други органи в страната. По-скоро като получи информация от тези органи, регулаторът ще решава дали да разрешава или не сделката“.   Бившият енергиен министър определи като правилно решението държавата да не участва в сделката за активите на ЧЕЗ: „Решението е правилно, защото идеята да се участва в тази сделка не бе добра. Държавата има други механизми, по които да контролира случващото се в електроразпределителните дружества. В Закона за енергетиката има съществуващ текст, който казва, че ако частният собственик на ЕРП-то не управлява дружеството според изискванията на закона и претенцията на регулатора, то КЕРВ има право да отстрани мениджмънта  и да назначи държавен мениджмънт, въпреки че собствеността е частна. Така че държавата има контрол по отношение на управление на ЕРП-тата“.   Добрев коментира и искането на миньорите от „Мини Марица-изток“ за повишаване на цената на въглищата с 15%. Според него това решение би навредило на интересите на миньорите: „В ЕС всички въглищни централи имат изисквания да закупуват плочи за въглеродни емисии. Европа се опитва с икономически механизми да направи дейността по производството на електроенергия от въглища неефективна. Тези плочи нараснаха от 3-4 евро до 14 евро. ЕК твърди, че до 2020 година, ще станат 20 евро, което представлява почти половината от крайната цена на произведената електроенергия. За да не фалират електроцентралите, ще фалират и мините. Синдикатите трябва да е борят за съкращаване на разходите за производство и за намаляване на цената на въглищата, така че производството на енергия от тези въглищни централи да остане конкурентноспособно. Увеличаването на цената на въглищата обрича миньорите на безработица“.", "date": "2018.04.29", "title": "Делян Добрев: КЕВР трябва да може да спира сделки"}
{"url": "http://epicenter.bg/article/Stanishev--Balgariya-shte-e-sledvashtiyat-chlen-na-t--nar---chakalnya--na-evrozonata/153064/2/48", "text": "Лидерът на ПЕС Сергей Станишев, организатор Срещата на ЕКОФИН в София тази седмица, определи дискусията като успешна. „Аз съм доволен, че тази трета публична конференция по важни теми, касаещи всеки един българин, свързани с бъдещето на България в ЕС, нашето позициониране, нашите интереси и формирането на консенсус по ключови въпроси, беше успешна“, каза Станишев пред БНР.   „Когато говорим за еврото, България и обществото трябва да са наясно с перспективите, има ли рискове и как да бъдат преодолени, както и какви са ползите, подчерта още Станишев в предаването „Неделя 150“.   „Винаги е по-важно да си на масата във вземането на решенията, отколкото да си в менюто, за да изпълняване нещо, което други са решили. Това е първият въпрос. Затова е важно влизането в еврозоната, наред с другите аргументи. Вторият въпрос – какви са ползите, има ли рискове, каква е тяхната степен и как да се менажира, и на-вече кака България да направи своята икономика по-силна, защото не бива да имаме илюзии, че което и да е решение автоматично създава просперитет, богатство за страната и хората. Ние трябва да направим първо нашето домашно – да направим по-конкурентоспособна нашата икономика и на тази база да влизаме и в еврозоната“, каза той.   Станишев беше категоричен, че България ще е следващият член на т.нар. „чакалня“ на еврозоната. „България, вярвам, ще бъде следващия член. Това не означава, че ще се случи утре. Ние трябва да започнем пътя. Впрочем, комисарят Московиси, който е социалист, е човекът, който предложи от страна на ЕК да има специален механизъм и инструмент – в това число финансов, за подпомагане на страни, които желаят да влезнат в еврозоната  за подготовка. Това трябва да използваме като страна, за да направим икономиката ни по-силна и по-успешна от момента на влизането ни в еврозоната“.   Той подкрепи усилията на правителството за укрепване на икономиката за по-скорошно приемане в ERM 2. „За мен е важно и смятам, че това правилна политика – достатъчно бързо и в кратки срокове са влезем в ERM 2. Новината от форума беше, че премиерът Борисов каза, че смята, че една година е реалистичен срок за тази цел. Аз смятам, че поколението от 2007 година могат да стъпят на пазара на труда през 2025 година и да получават вече заплатите си в евро – при това, надявам се, доста по-високи от днешните“.", "date": "2018.04.29", "title": "Сергей Станишев: България ще е следващият член на т. нар. „чакалня“ на еврозоната"}
{"url": "http://epicenter.bg/article/Eksperti--Ne-tryabva-da-se-pozvolyava-na-novata-antikoruptsionna-komisiya-da-zadarzha-zapodozreni/153061/3/0", "text": "Не трябва да се разширяват правата на Комисията за противодействие на корупцията и за отнемане на незаконно придобитото имущество (КПКОНПИ) и тя да може да задържа заподозрени. Около това мнение се обединиха директорът на правната програма на Институт „Отворено общество“ Иванка Иванова и бившият директор на БОРКОР Румен Миланов в интервю за БНР.   „Идеята беше подобни органи да имат активна координираща функция към всички структури, които имат отношение към корупцията и да изграждат хоризонтални връзки. Това, което считам, че е грешно е прехвърлянето на оперативно-издирвателната дейност от ДАНС в Комисията, тъй като този инструмент, особено в условията на ДАНС, в условията на МВР, има много по-голяма оперативна мощ, отколкото този, който ще е в Комисията. Мисля, че това е един недостатък“, посочи Миланов.   Според него е опасно да се разрешава на различни органи да имат право да задържат, защото, за да се извършва тази дейност е необходима легитимност на органа. „При задържането има определени процесуални действия, които трябва да се изпълнят. Тези хора с тези жилетчици - това е изключително опасно. Първи - от това може да се възползва престъпността. Този подход крие много опасности. Тези, които извършват задържането, трябва да имат легитимност. Трябва да се знае, че това е орган, който извършва това процесуално действие задържане. В противен случай всеки може да каже: „Стой, не мърдай!“. Подходът за задържането трябва много внимателно да бъде проучен и преценен“, каза Миланов.   Бившият директор на БОРКОР определи случая „Иванчева“ като фалстарт за новия антикорупционен орган: „Фалстартът идва когато не си много добре подготвен и искаш бързо да напреднеш. Този случай активира обществото мнение и то се раздвои, това създаде напрежение, което означава, че не би било редно това да става. В БОРКОР също много бързахме и по същество неговото конструиране изпревари нормативната уредба, която да урежда всички въпроси и оттук вече се появиха известни дисбаланси“.   Според Миланов е сбъркана е конструкцията на новата комисия за борба с корупцията: „Големият проблем пред Комисията е организирането на превантивната дейност. Организирането на останалите структури, които да могат да противодействат на корупцията и да я информират, за да се създаде превенция“.   Иванка Иванова подкрепи мнението на Румен Миланов и добави аргументи в защита на това да не се разширяват правомощията на новата антикорупционна комисия и тя да не може да задържа: „Функцията по задържане не е сама по себе си изолирана от полицейската дейност. Тя върви с функцията по разследването на престъпленията. Тя служи, за да гарантира, че ще има бързо и навременно разследване на определеното престъпление. Тя не може да бъде дадена отделно, без на комисията да ѝ бъде дадена функцията по разследване на престъпленията. На нея ѝ беше дадена функция по разкриване на установени закононарушения, но това е нещо различно. В България има немалко органи, които задържат. От една страна аз не виждам това пролифериране на това възможността държавни органи да задържат да води до някакъв решителен напредък в борбата с корупцията. От друга страна това поставя тежък проблем, свързан със защитата на основните права на гражданите\".   Според нея ако се разреши на различни структури да задържат, е възможно да се нарушат международно-правните стандарти за защита на правата: „Ако задържането си остане само полицейска работа, както и разследването на престъпления, ще продължим да можем да гарантираме в някаква разумна степен основните права на задържаните. Ако там влязат и инспектори и държавни служители, каквито са служителите на новата комисия, този процес става напълно неконтролируем и губим всякакви гаранции за спазването на международноправните стандарти за защита на правата“. По думите ѝ стои и въпросът как ще се мери ефективността на новата антикорупционна комисия, при условие че няма изначална база, която да посочва какъв е мащабът ѝ в момента.", "date": "2018.04.29", "title": "Експерти: Не трябва да се позволява на новата антикорупционна комисия да задържа заподозрени"}
{"url": "http://epicenter.bg/article/Dvoyniyat-standart-pri-hranite-za-balgarite-ne-samo-obira--no-i-ubiva/153057/4/0", "text": "Част от храните, които ядем в България са с по-ниско качество и по-високи цени в сравнение с тези в Западна Европа. Подозрението, с което живеем години наред, беше доказано от българското Министерство на земеделието, което направи проверка за двоен стандарт като сравни храните у нас с тези в Германия, Чехия, Италия, Австрия.   Проверката беше направена сред 53 основни продукта в 5 големи търговски вериги. При 20% от изследваните храни има разлика в етикетите, а при 42% - цената е по-висока в България.   В рамките на пазарна икономика държавата не може да направи много по отношение на цената, призна пред БТВ председателят на Комисията за защита на потребителите Димитър Маргаритов. Той отбеляза, че обяснението може да е както в желанието на търговец и вносител да постигнат по-голяма печалба на гърба на потребителя, така и в наличието на по-популярни и евтини български аналози, промоции и други различия в пазарите.   Регулация няма и за това, че 1 от 5 закупени продукта има едни съставки на Запад и други – у нас. Това обаче ще се промени и ЕС ще наложи на търговците при разминавания в етикета да не използват една и съща търговска марка. „Създават се предпоставки потребителят в държава като нашата да бъде заблуден, че купувайки един реномиран продукт, той ще притежава същото качество като в държава по на Запад от нас”, коментира Маргаритов.   „Не е виновен този, който е изял баницата, а този, който я е дал – храните се различават, защото законите се различават”, посочи кардиологът д-р Сотир Марчев. Той даде пример с трансмазнините, които у нас са разрешени, в Австрия и Дания са ограничени до 2% от всички мазнини, а в САЩ вече даже продажбата на храна с тях е федерално престъпление.   „Ходете в магазина с очила за четене и четете. Ако има в един продукт трансмазнини, най-добре не го купувайте. Обикновено на етикета са „частично хидрогенирани мазнини”, посочи медикът. По думите му именно тя, заедно с обездвижването и добавената захар (или, още по-лошо, глюкозо-фруктозен сироп) в напитките са основните неща, които ни убиват.   Подсладените напитки са по-вредни от захарта в сладкиша, защото захарите веднага се усвояват от организма и в крайна сметка не засищат, а разяждат. Д-р Марчев призова потребителите да осъществяват регулация на търговците с портфейлите си – даже и да се продава нещо вредно, което все не е спряно от разпоредбите, ако то не се купува, рано или късно ще изчезне от пазара.", "date": "2018.04.29", "title": "Двойният стандарт при храните за българите не само обира, но и убива"}
{"url": "http://epicenter.bg/article/Bivshiyat-lider-na-evroliberalite--Sled-10-g--britantsite-shte-chukat-na-vratata-na-ES/153052/11/34", "text": "Не съм голям оптимист, но ще продължа да се боря, за да задържа британците в ЕС. Ако напуснем, сигурен съм, че след 10 години, ще чукаме на вратата и ще молим да се върнем обратно. Това коментира дългогодишният лидер на европейските либерали сър Греъм Уотсън в интервю за bTV.   „Преговорите не вървят добре, защото правителство в Лондон не е готово да напусне ЕС. Няма единодушие вътре в самото правителство за това какви са алтернативите на европейското членство”, коментира той и подчерта: „Великобритания географски, исторически и културно е част от Европейския съюз”.       Първото ми посещение в България беше в края на 90-те години. Имаше много промени, либералните идеи започваха да търсят своя път и бях очарован да открия държава като моята Шотландия, която има много култура, тук толкова далече в Югоизточна Европа, от човек, като мен, който идва от далечния северозапад.     За мен тази идея дойде по-късно, след като Симеон Сакскобургготски се завърна и основа политическо движение и стана премиер – това беше точното време България да се присъедини към ЕС. Доволен съм и успях да убедя моите колеги от либералната група в Европейския парламент да подкрепят това членство на 100 %.     Да, имаше критика. Имаше критики и когато това се случи със Словакия, отново казваха, че е не е готова. Моят отговор на това е: Ако една държава е решила приеме европейските стандарти и да стане член, тогава трябва да бъде приета. Няма причина да се държи извън съюза.     Аз все още съм притеснен по темата „корупция” и някои други възгледи на българското правителство, но мисля, че ако погледнете назад  към 2007 г. може да видите много голям прогрес. И съм сигурен, че след 10-15 години,  ако отново погледнем назад, ще видим, че България е станала много различна страна.      България води едно успешно председателството. Мисля, че правителството може още по-активно да популяризира това председателство. Убеден съм, че останалите държави разбират, че България е доста готова да играе своята част в конструирането на Европа.     България може да играе важна роля за включването на държавите от Западните Балкани в ЕС. Може да играе важна роля и като регионален хъб, като център на много различни проекти. Аз много се срамувам, че моята собствена страна гласува да напусне ЕС. Все още се боря, за да спра това.     Да, възможно е. Не съм голям оптимист, но ще продължа да се боря, за да задържа британците в ЕС. Ако напуснем, сигурен съм, че след 10 години, ще чукаме на вратата и ще молим да се върнем обратно.     Преговорите не вървят добре, защото правителство в Лондон не е готово да напусне ЕС. Няма единодушие вътре в самото правителство за това какви са алтернативите на европейското членство. И когато се сблъскаш с толкова много големи предизвикателства на глобално ниво – нарастването на населението, миграционните процеси,  климатичните промени, световната престъпност , тогава се нуждаеш от структурирано сътрудничество с другите държави, които са в ЕС.     Може  би, но ако всеки реши да тръгне по своя път, европейското общество няма да съществува като такова. За мен, Великобритания географски,  исторически и културно е част от Европейския съюз.     Смятам, че следващият европейски парламент ще е много по-различен. В него ще доминират две по-големи политически групи – на Европейската народна партия и на социалистите с много силно представителство и на либералите в центъра. Но ако погледнем какво се случва из държавите в Европа – виждаме, че се избират все повече националисти, все повече популисти и отслабват позициите на основните партии. Надявам се да успеем да задържим ЕС развиващ се, такъв какъвто трябва да бъде.     Да, страхувам се.     Мисля, че има опасност за самия ЕС. Опасност, че може да се разпадне. Не съм убеден, че тази опасност е твърде голяма, но се движим в грешна посока. Време е европейските граждани, които може би не мислят много за политика, да се обединят и да покажат, че можем да имаме функциониращ европейски парламент.     От Западна Европа също така. „Националният фронт” във Франция на льо Пен се представя  доста добре, „Северната лига” в Италия изглежда също печели гласове, има крайно дясно крило и в Германия , както  Швеция и на други места. Очаквам те ще засилят позициите си и по време на Европейските избори през май догодина .   Вярвам, че ще успеем да постигнем силен либерален дял в Европейския парламент. Не се съмнявам в либералната идея: да се работи заедно с хората, независимо от тяхната националност, език, религия или избор за начина на живот. Това е единственият начин да накараме Европа да работи. Това е единственият начин, по който Европа може да се справи с световните предизвикателства.     Това беше много сложен казус, защото Либия арестува и измъчва в затвора тези медицински сестри въз основа на някакви скалъпени обвинения. Тогава другите европейски държави не показваха голяма солидарност с България. Аз им се противопоставих с аргумента, че България като държава-кандидат, а и като бъдещ член на ЕС, заслужава пълна дипломатическа подкрепа от всяка европейска държави, за да бъдат освободени сестрите и доктора. И бях много, много доволен, след като след дълга кампания успяхме и върнахме тези хора у дома.      Беше много добър пример за това какво Европа може да постигне ако всички работят заедно. Можем да видим това и в други примери.     Това е причината да съжалявам, че Великобритания напуска ЕС.  Европа притежава 20% от световната икономика , но само 7%  от световното население. И трябва да сме заедно. Ако ние успеем да създадем европейско демократично общество, върховенство на закона, борба с корупцията, добро управление и равенство за всички европейци, тогава ще бъдем водещ световен пример. Това са ценности, които липсват в Китай, Русия, Турция и много други части на света. Европа трябва да бъде образец за честност и за свободно общество, в което всеки да развива своя талант.", "date": "2018.04.29", "title": "Бившият лидер на евролибералите: След 10 г. британците ще чукат на вратата на ЕС"}
{"url": "http://epicenter.bg/article/Italianska-lyatna-nosht-s-Vienskata-filharmoniya-/153055/6/0", "text": "На 31 май Виенската филхармония кани отново любителите на класическата музика на ежегодния си \"Концерт в лятна нощ“ на открито. Концертите са безплатни и се провеждат в приказния бароков парк на двореца Шьонбрун, част от световното културно наследство на ЮНЕСКО.   Премиерата на инициативата е през 2004 г., а от 2008 г. те се провежда под името \"Концерт в лятна нощ“. В парка на двореца Шьонбрун, между фонтана на Нептун и сградата на двореца, се събират обичайно около 100 000 души, за да се насладят на виртуозните изпълнения на Виенската филхармония.   Целта на тези концерти е популяризирането на класическата музика. Всяка година програмата има определена тема. Този път проявата ще премине под мотото \"Италианска нощ\" и в нея ще прозвучат произведения на Росини, Верди, Пучини, Чайковски и Рахманинов.   Друга традиция е участието на световно известни диригенти и солисти. На диригентския пулт са заставали Зубин Мета, Валерий Гергиев, Лорин Маазел, Жорж Претр и Даниел Баренбойм. Диригент на тазгодишния концерт е отново маестро Валерий Гергиев, a солистка – оперната дива Анна Нетребко.   И тази година австрийската обществена телевизия ORF 2 и германската 3 SAT ще предават директно от парка Шьонбрун, а близо 70 телевизионни канала от цял свят ще го излъчат на запис.   Началото на концерта е в 21.30 ч. българско време, но още от 12 ч. на обяд в парка ще бъдат отворени много заведения, които предлагат виенски кулинарни изкушения. Места не могат да бъдат резервирани и затова зрителите предпочитат да отидат в парка по-рано, за да могат да се насладят на концерта отблизо. В случай че метеорологичните условия не позволят провеждането на събитието на 31 май, организаторите са предвидили резервен вариант на следващия ден.    е известна като златното сопрано, което руши стереотипите за образа на оперната дива. Родена е през 1971 г. в Краснодар, а музикалното си образование получава в консерваторията в Санкт Петербург.   През 2007 г. Нетребко е включена в класацията на  TIME сред 100-те най-влиятелни личности в света и става първият класически музикант в тази класация. От триумфалният ѝ дебют на фестивала в Залцбург през 2002, в ролята на Дона Анна в \"Дон Жуан\" от Моцарт, името на Нетребко започва да се появява в почти всеки голям оперен театър по света. Това са Метрополитън опера, Операта в Сан Франциско, Лирик опера в Чикаго, Кралската опера в Лондон, Миланската Скала, Виенска държавна опера, Парижката опера, Операта в Цюрих, Берлинската държавна опера и Баварска опера в Мюнхен.   На сцената на Виенската държавна опера тя пее Леонора в \"Трубадур\" и Адриана Лекуврьор в едноименната опера на Франческо Чилеа. Нетребко често се завръща в Мариинския театър в Санкт Петербург, където прави дебюта си в ролята на Сузана в \"Сватбата на Фигаро\" от Моцарт и където работи заедно с дългогодишния си ментор – диригента Валери Гергиев.   Роденият през 1953 г.   е представител на санктпетербургската диригентска школа. Диригентският му дебют е в Мариинския театър в Санкт Петербург през 1978 г. с \"Война и мир\" на Рахманинов. От 1988 г. той е музикален директор на Мариинския театър, а от 1996  и негов художествен ръководител и генерален директор. Гергиев е работил с всички големи оперни театри.   Има много наситена и активна международна концертна дейност. Работи със Световния оркестър на мира, който ръководи от 1997 г., с филхармониите на Берлин, Париж, Виена, Ню Йорк, Лос Анджелес, със симфоничните оркестри на Чикаго, Кливланд, Бостън, Сан Франциско, Кралският оркестър Консертгебау (Амстердам) и други .От 1995 до 2008 г. Гергиев е главен диригент Ротердамската филхармония, от 2007 до 2015 ръководи Лондонския симфоничен оркестър, а от 2015 Мюнхенската филхармония.", "date": "2018.04.29", "title": "Италианска лятна нощ с Виенската филхармония   "}
{"url": "http://epicenter.bg/article/Severna-Koreya-zakriva-okonchatelno-yadreniya-si-poligon-prez-may/153042/7/0", "text": ", съобщи президентството в Сеул, цитирано от световните агенции.    за да осъществи по прозрачен начин процеса по демонтирането на съоръженията, използвани за ядрени опити,каза още говорителят на южнокорейския президент.    по време на срещата им в петък, заяви говорител на президентството.   Говорителят на южнокорейския президент отхвърли твърденията на опозицията, че КНДР се е съгласила да демонтира обектите на полигона, защото те вече не могат да бъдат използвани. „Някои говорят, че Северът унищожава обекти, намиращи се в плачевно състояние, но вие ще видите, че това не е така“, добави той.   . Там бяха извършени всички шест севернокорейски ядрени опита от 2006 до 2017 г. Шестият и най-мощен опит на 3 септември м.г., след който Пхенян обяви, че е изпробвал водородна бомба, предизвика земетресение с магнитуд 6,3. Според учените именно той може да е извадил обекта от строя.     \"Въпреки моето противопоставяне срещу САЩ, хората ще разберат, че не съм човек, който ще нанесе ядрени удари по Южна Корея, Тихоокеанския регион или Америка\", е казал Ким по думите на южнокорейския говорител Юн.  \"Ако организираме чести срещи, ако изградим доверие със САЩ и получим обещания за край на войната и за договор за ненападение, тогава защо да си усложняваме живота, като пазим ядрените си оръжия?\", е казал Ким, посочи говорителят.       Двете Кореи използваха една и съща часова зона в продължение на десетилетия. През 2015 г. Пхенян въведе своя собствена часова зона, като върна стрелките с 30 минути назад спрямо Сеул. Той оправда решението си с желанието да скъса с наследството на японското колониално управление. Южна Корея и Япония са в една и съща часова зона - 9 часа напред от времето по Гринуич. Тя е въведена през японското управление на Корейския полуостров (1910-1945 г.).   да постигне премахване на ядреното оръжие от Корейския полуостров. Това заяви американският държавен секретар Майк Помпео в интервю за Ей Би Си след срещата си с лидера на комунистическата страна. „Имахме добър разговор, обсъдихме сериозни въпроси. Той се беше подготвил добре, надявам се, че моята подготовка не беше по-лоша“, отбеляза Помпео.   Американската администрация си е поставила за цел „пълна, подаваща се на проверка и необратима денуклеаризация“ на Корейския полуостров, добави държавният секретар.      Това съобщи държавният глава на САЩ пред свои поддръжници в Мичиган. По време на разговорите двама водачи ще обсъдят денуклеаризацията на Корейския полуостров, предадоха ТАСС и Ройтерс, цитирани от БТА. \" . Това трябва да бъде много важна среща за денуклеаризацията на Корейския полуостров, Северна Корея. Да видим как ще мине\", каза Тръмп.", "date": "2018.04.29", "title": "Северна Корея закрива окончателно ядрения си полигон през май"}
{"url": "http://epicenter.bg/article/Gimnastichkite-ni-se-okichaha-sas-zlatoto-v-Baku/153069/8/0", "text": "Българският ансамбъл по художествена гимнастика спечели златен медал във финала на пет обръча на Световната купа в Баку.   Момичетата на Весела Димитрова в състав Симона Дянкова, Елена Бинева, Мадлен Радуканова, Лаура Траатс и Стефани Кирякова  представиха чудесно композицията си, което им отреди първото място.   За вдъхновената си и прецизна игра, сребърните медалистки от многобоя получиха 19.800 от съдиите. Среброто остана за Италия. Играта на „пеперудите“, които спечелиха титлата в многобоя, бе оценена на 18.000. Трети остана Азербайджан със 17.600.  ", "date": "2018.04.29", "title": "Гимнастичките ни се окичаха със златото в Баку"}
{"url": "http://epicenter.bg/article/Svatba-sas-zavarzani-mladozhentsi-v-Izrael--chetiri-balgarki-na-ludo-pateshestvie-v-Indiya/153035/10/0", "text": "Древна индийска мъдрост гласи: Умният човек не вярва на всичко, което чуе, не казва всичко, което знае, и не харчи всичко, което има.  Ние с музикалния редактор Сибила Лилова, обаче сме готови да дадем и последния си грош, за да отидем отново в Индия.  Затова  тя няма да подбира вълнуващи песни, а ще споделя вълнуващи случки– за Джайпур и Дармасала, Амритсар и Тадж Махал, за Гоа и ритуал на границата между Индия и Пакистан.    Където  и да ходим, винаги намираме повод да се вгледаме и в българската история, на която е посветена и книгата „50 места от българската история отвъд България” от Светослав Марков и Теодор Борисов.  Този път, обаче с италиански привкус и Вазовски апломб.   Знаете ли какво е ТЕС? Не, не става дума за романа Тес от рода Д’ Ъбървил от Томас Харди. Зад абревиатурата се крие Техника за емоционална свобода. Звучи някакси… освобождаващо. Но дали това означава просто да отидем сред природата и да крещим срещу някой водопад, докато ни мине яда от шефа. Ще разберем от Дарина Гаврилова, която всеки уикенд организира ТЕС-разходки, кои са любимите й места и дали ги подбира, заради енергийния им заряд. Или по други причини.   Дарина се занимава с енергийна психология от 2010 г. Тя е сертифицирана за процесор и практик по прилагане на ТЕС и Пренареждане на матрицата – техники за активиране потенциала на енергията на тялото и емоциите, предназначени за всеки човек с обичайни умствени, психически и физически способности.   А ако се присъедините към групата във Фейсбук ТЕС-разходки, можете да попивате живителните сокове на природата под нейно ръководство.   Сватба със завързани младоженци, тайни подземия, масонски ритуали и …българска гайда се преплитат в репортажа от „българският“ град на Светите земи - Яфо  на кор. на БНР в Израел Феня и Искра Декало. Да привържеш младоженци от глава до пети един за друг, та било то и с панделка е …неочаквано, но такъв е ритуалът от 17 век. Възстановили са го по стари ръкописи.   За това разказва Великият майстор на Египетско-Израелската ложа „Мемфис“ Ариел: ”Това е езотерична ложа. Там където се събираме в Яфо е едно от местата в света, където се присъждат най- високи звания при свободните зидари. То е свято за всички религии, защото е посечено преди повече от 3 000 години от архитект Орперан, когото сам цар Соломон е избрал да проектира и ръководи строежа на Първия храм в Ерусалим.   Ние изследваме традициите от времето на Калиостро и Казанова, които също са били масони, но и на шотландските бойци, Египетските и на северните народи. Тази сватба е възстановка по точно описание на такъв ритуал от 17-ти век. В нашите книги може да се намери формулата на вечната любов и тези сватба е част от нея”, завършва майсторът-зидар.    Всички сватбари пристигат маскирани в средновековни одежди. Единствено гостите не са предупредени.  Строги стражи разпознават по някакъв знак, който масоните правят и пропускат посветените. Входът е през една от многобройните малки художествени галерийки на Старо Яфо. Домакините твърдят, че през него се минава по непознат проход от пристанището към площада, който носи името на Наполеон (също масон). Той е завоювал и опустошил града, след като не успял да превземе Ако (Акра).   Но и от Яфо се е наложило панически да избяга с група офицери, защото войниците му мистериозно заболяват от холера.   Още с влизането в прохода,  всички масони завързват престилки върху празничните си дрехи. Независимо от цвета и кройката, на тях е изрисуван или избродиран равностранен триъгълник с върха нагоре , в който е вписано око, което в някои от вариантите много прилича на слънце.   С престилки върху ритуалните дрехи са и младоженците, като на жениха е черна,  а бялата престилка на булката се слива с бялата и мини рокля. Тя няма було. На главите и на двамата поставят по един венец от живи рози - на него червени , а на нея –бели.  На  ревера на всички сватбари също има рози.   Членовете на израелската ложа са влезли първи и те са строени в две редици пред парохет (стенен килим или златото везано върху кадифе перде) в една от нишите , който прилича от далеч на зид с изписани по него йероглифи. Осветлението е само от свещи, а и маските пречат да се видят каквито и да е било лица.   Стражи скръстили два жезъла ,подобни на изобразяваните в гробниците на фараоните пропускат да минат Великите майстори на израелската и на българската ложа и да престъпят към нишата-олтар младоженците. Те минават под арка от вдигнати за поздрав шпаги на местните масони. Ложата е смесена и това я отличава от средновековните.   След потвърждението и от двамата млади, че искат да встъпят в брак и изричането на пожеланието да са си верни и да са заедно докато смъртта ги раздели, панделката бива развързана и новобрачните тръгват към изхода.   Зад тях от ръка на ръка се предава кутия, наричана „корубата на вдовицата“. Всеки може да пусне в нея, колкото реши, че е необходимо пари или (забележете) да вземе от нея, ако сметне, че има нещо неотложно, с което не си струва да занимава цялата ложа. Когато се вземат пари от „корубата на вдовицата“, обаче те се връщат двойно или тройно.  Парите са  за благотворителност.   Този път изходът е към площада на Наполеон. Младоженците са посрещнати нещо неочаквано: писва гайда и освен тях на хоро се хващат голяма част от масоните и гостите. Ритъмът е на пиринските песни. Според свободните зидари, има танци, носещи енергетика да сплотяват и българското хоро е от тях.   Става ясно, че български масони, пристигнали за ритуала, са от ложа обхващаща изцяло или части на няколко съвременни Балкански държави. Най-общо ни изгледаше като територии в рамките на Санстефанска България.  Ето како разказа младоженеца: „Аз съм от Македония, майка ми е украинка. Двете ни страни са братски и трябва да си помагаме във всичко – в бизнеса, в отношенията, в Европейския съюз”.   На финала, аз, Магдалена Гигова, деликатно ви подсещам, че на страницата ни във Фейсбук пътешествията нямат край. Наградите, обаче, са за знаещите   ", "date": "2018.04.29", "title": "Сватба със завързани младоженци в Израел, четири българки на лудо пътешествие в Индия"}
{"url": "http://epicenter.bg/article/Gabriela-i-Stefani-Stoevi-stanaha-evropeyski-shampionki-po-badminton/153075/8/0", "text": "Габриела и Стефани Стоеви са новите европейски шампионки по бадминтон при женските двойки. Сестрите от Хасково спечелиха най-значимата титла в своите кариери, след като на финала на първенството на континента в Уелва (Исп) разгромиха френския дует Ане Тран и Емили Лефел с 2:0 (12, 10) само за 42 минути игра на корта. Това бе шеста победа за българките от шест мача срещу тези противнички, които са №33 в света. А титлата им е въобще първа за България на такова ниво в бадминтона. Стоеви, с треньор Михаил Попов, бяха най-високо поставената в световната ранглиста двойка (№12), след като водачките в схемата и №2 в света Камила Ритер-Юл и Кристина Педерсен (Дан) се оттеглиха точно преди състезанието заради \"лични причини\" на Ритер-Юл. Така титлата, която датчанките спечелиха на последните 4 първенства, бе овакантена и Стефани (22 г.) и Габриела (23 г.) се възползваха максимално от този шанс, като в петте си двубоя не дадоха дори и един гейм на своите съпернички. Най-много точки в един гейм - 18, те допуснаха на полуфинала срещу поставените под №3 датчанки Майкен Фругаард и Сара Тигесен, но се наложиха също с 2:0 (10, 18). Медалът е втори за сестри Стоеви от европейски първенства (миналата година в Колдинг (Дан) те загубиха финала срещу Ритер-Юл и Педерсен) и общо трети за България на тези форуми (третото отличие е бронзово - на Линда Зечири при жените в Карлскруна (Шв) през 2012 г.). Освен първата в историята европейска титла за България в бадминтона, двойката има още една - от Европейските игри в Баку`15, но тогава турнирът не бе с ранг на еврошампионат. \"Да чуеш българския химн и да видиш българското знаме най-отгоре пред всички други е едно невероятно изживяване! - написаха българките на стената си във Фейсбук. - Шампиони сме! Дори и думите не могат да покажат как се чувстваме в този момент. Никога не се отказвай от мечтите си, защото имаш ли сърце и страст те ще станат реалност! Искаме да благодарим на нашия треньор Михаил Попов за невероятната му помощ и че никога не ни остави да се откажем, когато ни беше трудно. На невероятното ни семейство, което винаги е до нас независимо от всичко. На клуба ни IMBC92 за невероятната подкрепа, на нашия физиотерапевт за невероятната помощ тази седмица и едно голямо благодаря на всички вас, които ни подкрепяте и вярвате в нас!\".", "date": "2018.04.29", "title": "Габриела и Стефани Стоеви станаха европейски шампионки по бадминтон"}
{"url": "http://epicenter.bg/article/Rusiya--Iran-i-Turtsiya--Nepriemlivi-sa-opitite-za-razdelyane-na-Siriya-po-etnoreligiozni-priznatsi/153043/7/0", "text": "Русия, Иран и Турция смятат за неприемливи опитите за разделяне на Сирия по етнически и религиозни признаци. Около тази теза се обединиха руският външен министър Сергей Лавров и колегите му от Турция и Иран - Мевлют Чавушоглу и Мохамад Джавад Зариф, предаде ТАСС и БТА. \"Ние отбелязахме абсолютната недопустимост на опитите за разделяне на Сирия по етнорелигиозни линии\", посочи Лавров. Трите страни гаранти на процеса от Астана потвърдиха също необходимостта от продължаване на усилията за оказване на хуманитарна помощ на Сирия и за тази цел ще работят и с правителството в Дамаск, и с опозицията, отбеляза руският външен министър. Той увери, че Русия, Иран и Турция няма да допуснат опити за подкопаване на съвместната им работа по уреждането на конфликта в Сирия и изтъкна важното значение на процеса от Астана. Трите страни лансираха миналата година този процес, който позволи установяването на четири \"зони за деескалация\" в Сирия. \"За политическия диалог Астана направи повече\", отколкото другите преговори, заяви Лавров, цитиран от Франс прес. По думите му процесът от Астана \"твърдо стои на крака\" благодарение на \"уникалното сътрудничество\" между Москва, Техеран и Анкара. Лавров заяви също, че борбата с терористите, които се опитват да се скрият в \"зоните за деескалация\", ще бъде безкомпромисна. Турският външен министър Мевлют Чавушоглу заяви, че на днешната среща е било обсъдено разработването на мерки за доверие между сирийските власти и опозицията. \"Необходимо е укрепване на доверието между враждуващите страни. Днес беше постигнато споразумение за провеждане на поредна среща на работната група\", заяви Чавушоглу.", "date": "2018.04.29", "title": "Русия, Иран и Турция: Неприемливи са опитите за разделяне на Сирия по етнорелигиозни признаци"}
{"url": "http://epicenter.bg/article/Edinstvenata-v-sveta-plavashta-AETs--quot-Akad--Lomonosov-quot--poe-kam-Chukotka/153045/7/0", "text": "Уникалният плаващ руски енергоблок „Академик Ломоносов“ отплава от „Балтийски завод Съдостроене”, предава БГНЕС.  Той е на път към крайната си дестинация – Певек, Чукотка в руския Далечен изток, където ще работи като плаваща АЕЦ. „Академик Ломоносов“ първо ще бъде изтеглен до Мурманск, където ще бъде зареден с ядрено гориво. Излизането на първа критичност на реакторите е предвидено за есента на 2018 г.  „Това е изключително важно събитие за нашия проект, както и за целия свят на ядрената индустрия. Плаващите атомна централи ще осигурят електричество и отопление за най-отдалечените региони, като по този начин ще увеличат растежа и устойчивото им развитие“, заяви Виталий Трутньов, директор на дирекция „Изграждане и работа на плаващи атомни топлоелектрически централи“, част от „Росатом“. По думите на Трутньов „надграждайки над триста реакторогодини безопасна експлоатация на установките, захранващи ледоразбивачи, плаващата атомна централа има най-модерните системи за безопасност и се очаква да бъде една от най-сигурните атомни инсталации в света“.  Всички необходими строителни дейности за създаване на брегова инфраструктура в Певек са приключени. Кеят, хидротехническите структури и другите сгради, важни за акостиране на плаващ атомен енергоблок и за работата на плаващата атомна централа, са проверени и готови за работа. През лятото на 2019 г., след зареждането с ядрено гориво и когато екипажът бъде на борда, атомният плаващ енергоблок „Академик Ломоносов“ се очаква да бъде изтеглен до пристанището на Певек. Средната скорост на тегленето се изчислява на 3,5-4,5 възела.  Плаващата атомна централа „Академик Ломоносов“ ще замести остарялата Билибинска АЕЦ в Певек и Чаунската ТЕЦ, като по този начин ще се спестят 50 000 тона CO2 емисии годишно, в сравнение с настоящите нива.   След свързването към мрежата, „Академик Ломоносов“ ще стане най-северната атомна инсталация в света. Плаващата атомна топлоелектрическа централа „Академик Ломоносов“ е снабдена с две реакторни системи КЛТ-40С (всяка с мощност от 35 мегавата), подобни на тези, които се използват на ледоразбивачите. Проектиран от руските атомни специалисти и морски архитекти, съдът е дълъг 144 метра и е широк 30 метра. Има водоизместимост от 21 000 тона. „Академик Ломоносов“ е уникален по рода си кораб, наречен на името на руския учен от 18 век Михаил Ломоносов.  Животът на атомния плаващ енергоблок е 40 години с възможност за удължаване до 50 години. След извеждането от експлоатация, той ще бъде изтеглен до специално съоръжение за деконструкция и рециклиране. „Росатом“ вече работи по второ поколение плаващи енергоблокове – оптимизирани плаващи енергоблокове, които ще бъдат снабдени с два реактора РИТМ-200М (всеки с мощност от 50 мегавата). Освен че ще имат по-голяма мощност, оптимизираните плаващи енергоблокове ще бъдат по-малки от предшествениците си. За плаващата атомна централа  Плаващата атомна електроцентрала е проектирана да осигурява електричество в труднодостъпни области на Руската федерация, независимо от транспортната инфраструктура, характеристиките на пейзажа и стойността на горивните доставки. До 40% от стойността на електроенергията от въглища се определя от цената на въглищата, петрола или газта, както и от цената за доставка. Стойността е дори по-висока за отдалечени места. Малкият размер, лекото тегло и фиксираната стойност на плаващата атомна електроцентрала, елиминира много от тези предизвикателства.   Тези малки атомни реактори могат да работят нонстоп без нужда от повторно зареждане с гориво от три до пет години, като по този начин значително намаляват стойността на производството на електроенергия. Реакторите имат потенциала да работят изключително добре в региони с широки крайбрежия, недостиг на електроснабдяване и ограничен достъп до електрически мрежи. Централата може да бъде доставена до всяка точка по крайбрежието и да бъде свързана към съществуващата енергийна мрежа.  За „Росатом“  „Росатом“ е единствената компания в света, която предлага интегрирани решения за чиста енергия по цялата верига на атомни доставки и дори повече, включително проектиране, изграждане и работа на АЕЦ, добив на уран, конверсия и обогатяване, доставка на ядрено гориво, извеждане от експлоатация, съхраняване и транспортиране на отработено ядрено гориво и безопасно погребване на ядрени отпадъци. Със своя 70-годишен опит, компанията е световен лидер при най-съвременните решения за всички видове АЕЦ.   Компанията работи и в сегмента на ветрогенерацията, ядрената медицина, съхраняването на енергия и др. Базирана в Москва, компанията обединява над 300 предприятия и организации и над 250 000 служители, базирани в 44 страни по света. На глобално ниво, компанията има вторите най-големи уранови резерви. „Росатом“ има дял от 40% от световния пазар за обогатяване на уран и е най-големият в света строител на АЕЦ от последно поколение. Ппоръчковият портфейл на „Росатом“ за 10 години е 133 милиарда долара", "date": "2018.04.29", "title": "Единствената в света плаваща АЕЦ \"Акад. Ломоносов\" пое към Чукотка"}
{"url": "http://epicenter.bg/article/NASA-slozhi-kray-na-programata-za-sazdavane-na-lunohod/153046/7/0", "text": "Въпреки желанието на американския президент Доналд Тръмп да бъдат изпратени космонавти на Луната, НАСА сложи край на програмата за създаване на луноход, предаде БНР.   Роботът, чието построяване започна преди десетина години, щеше да е единственият, който може да изследва полярни райони на Луната. Той щеше да е първият американски лунен модул от времето на мисията \"Аполо 17\" през 1972 г. и първото автономно возило на САЩ на Луната.", "date": "2018.04.29", "title": "НАСА сложи край на програмата за създаване на луноход"}
{"url": "http://epicenter.bg/article/Rusiya-zabrani-na-litovski-polititsi-da-vlizat-v-stranata/153048/7/0", "text": "Руското министерство на външните работи обяви, че е забранило редица литовски политици, депутати и политически анализатори да влизат в Русия, съобщи Ройтерс, цитиран от bTV. Имената на хората в списъка не се съобщават, но Кремъл предупреждава, че той остава отворен. Министерството уточнява, че действията му са отговор на забраната на Литва десетки руски граждани да влизат в страната заради предполагаеми нарушения на човешките права и пране на пари.", "date": "2018.04.29", "title": "Русия забрани на литовски политици да влизат в страната"}
{"url": "http://epicenter.bg/article/Rusiya--Da-se-kriminalizira-izpalnenieto-na-sanktsiite-na-SASht-/153053/7/97", "text": "Премиерът на Русия Дмитрий Медведев подкрепи идеята да се търси административна или наказателна отговорност от руски граждани, изпълняващи санкциите, наложени от САЩ. Това предадоха ТАСС и Ройтерс, цитирани и от БТА.   Вашингтон обяви санкции срещу някои от най-големите руски компании и бизнесмени на 6 април, нанасяйки удар върху съюзници на президента Владимир Путин, за да накаже Москва за предполагаемата й намеса в президентските избори през 2016 г. и други \"злонамерени дейности\".   На въпрос за предложението на Държавната дума (долната камара на руския парламент) да се криминализира изпълнението на санкционните мерки, Медведев заяви, че ограниченията са насочени към разрушаване на социално-политическата система на Русия и към причиняване на щети на икономиката и гражданите й.   \"Ако това е така, то тогава изпълнението на тези санкции от граждани на нашата страна би трябвало да е закононарушение. Никой не би трябвало да изпълнява тези американски санкции под страх от административна или наказателна отговорност\", каза премиерът в интервю за телевизия \"Россия 1\".   Той предложи индивидуални контрасанкции срещу юридически и физически лица от САЩ, които да могат да се обявяват по искане на президента, от самия президент или от правителството.   Русия трябва да се поучи от суровия прагматизъм на САЩ при защитата на икономическите си интереси, заяви Медведев. \"Американците винаги са се държали по този начин, те дори, поставяйки на някого политически условия, винаги защитават пазара си и се опитват да налагат дневния ред по икономическите въпроси\", заяви руският премиер.", "date": "2018.04.29", "title": "Русия: Да се криминализира изпълнението на санкциите на САЩ!"}
{"url": "http://epicenter.bg/article/Ruskiyat-patriarh-Kiril-e-na-tridnevna-vizita-v-Tirana/153056/7/51", "text": "По време на тридневното си посещение в Тирана главата на руската православна църква патриарх Кирил планира да се срещне с президента и премиера на Албания. Вчера духовният водач бе приветстван на международното летище на Тирана от главата на албанската автокефална православна църква архиепископ Анастасий. „Тази първа историческа мирна визита има необикновена значимост“, заяви архиепископът. Това е първото посещение на глава на руската църква в Албания, съобщава БНТ. Страната бе близък съюзник на СССР след Втората световна война. Комунистическият режим забрани религията през 1967 година и превърна църкви, джамии и други храмове в търговски центрове, спортни зали и театри. Албанското население от 3 милиона души изповядва основно исляма, но има също православни и католически общности.", "date": "2018.04.29", "title": "Руският патриарх Кирил е на тридневна визита в Тирана"}
{"url": "http://epicenter.bg/article/Vmesto-kam-Moskva-na-6-may-srabskiyat-prezident-tragva-kam-Ankara/153071/7/51", "text": "Въпреки че президентът на Сърбия пръв сред всички държавни глави честити изборната победа на Владимир Путин, Александър Вучич не е сред поканените на церемонията по встъпването в длъжност на държавния глава на Руската федерация на 7 май. Вместо към Москва, както се надяваше, Вучич ще отпътува за Анкара, където ще се срещне с Реджеп Тайип Ердоган, коментира хърватското електронно издание Jutarnji List, цитирано от \"Фокус\".   Президентът на Република Сръбска Милорад Додик обаче има покана.   По традиция Кремъл кани на такива събития само лидерите на най-близките постсъветски държави, затова присъствието на Додик не е изненадващо. Додик обаче отрече да е канен и отказа да коментира информацията, пише \"Фокус\". На въпросите дали все пак ще отиде на церемонията, той е заявил, че на 6 май празнува имения си ден и по традиция на тоя ден посреща празника заедно с гостите си. Вучич обаче е потвърдил публично пред медиите, че не е получил покана. Според сръбските медии Москва не му е изпратила покана, за да не разваля добрите му отношения с германския канцлер Ангела Меркел, отбелязва загребският вестник.   Според хърватското издание една от възможните причини за пренебрегването на Вучич на церемонията е нерешеният статут на руския хуманитарен център в Ниш, чието уреждане Белград отлага. Jutarnji List пише, че по този начин Кремъл изпраща послание към Белград, че трябва да направи избор между Запада и Русия и че е невъзможно да „седи на два стола“.   Президентът на Сърбия Александър Вучич първи от всички държавни глави честити победата на руския президент Владимир Путин.", "date": "2018.04.29", "title": "Вместо към Москва на 6 май сръбският президент тръгва към Анкара"}
{"url": "http://epicenter.bg/article/Sazdatelyat-na--Novichok--Rusiya-e-proizvela-veshtestvoto-otrovilo-Sergey-Skripal/153082/7/0", "text": "Бившият двоен агент Сергей Скрипал е отровен с бойното вещество ”Новичок”. Това разкри пред БТВ ученият Владимир Углев, който участва в разработването на отровното вещество.  Малко след като дава интервю за британската телевизия Би Би Си Углев е блъснат от автомобил докато пресича улицата.   \"Веществото 234 при лабораторните изпитания, които се проведоха върху животни, даде такива показатели, такива резултати като американският „В-хикс”. Но работа е там, че благодарение на стабилността си и на устойчивостта си и на високата инхалационна способност, която притежава, тоест способността да нанася поражения и върху кръвта, и през дихателните органи, той има свойствата, които притежава „зоман” и американския и съветския „В-хикс ”. Зоманът е с поразяващо действие, той има инхалационно поразяващо действие. Разбира се, действа и през кожата, но не така ефикасно\", обясни свойствата на \"Новичок\" Углев. \"По всяка вероятност не съществува черен пазар за \"Новичок\", тъй като за да бъде произведено такова вещество са необходими специални условия и специалисти, които да са достатъчно високо квалифицирани. Защо смятам, че освен Русия едва ли някой друг би могъл: Първо американците нямат нужда от този препарат. Работата е там, че британците биха могли да убият Скрипал, но за какво им трябва да убиват дъщерята на Скрипал? Дали сте съгласни с мен?\", заяви още Углев. ", "date": "2018.04.29", "title": "Създателят на ”Новичок”: Русия е произвела веществото отровило Сергей Скрипал"}
{"url": "http://epicenter.bg/article/Kak-Kitay-kupuva-svoeto-myasto-v-Evropa-/153054/11/33", "text": "В продължение на повече от десетилетие китайските политически и корпоративни лидери оглеждат земното кълбо с привидно бездънни портфейли в ръка. От Азия до Африка, САЩ и Латинска Америка, резултатите трудно могат да бъдат пренебрегнати, тъй като Китай се самоопределя като нова световна сила.   По-малко известен е дифузният, но разширяващ се отпечатък на Китай в Европа. Агенция “Блумбърг“ направи изчисления и състави най-подробния одит до момента за присъствието на Китай в Европа. Той показва, че Китай е купил или инвестирал в активи на стойност най-малко 318 милиарда долара през последните 10 години. Континентът е отчел около 45% повече дейност, свързана с Китай, отколкото САЩ през този период, в доларово изражение, според наличните данни. Тези инвестиции включват от инфраструктура с голямо значение в Източна и Южна Европа до високотехнологични компании на запад, алармират на равнище Европейски съюз.   Лидерите, сред които германският канцлер Ангела Меркел и френският президент Еманюел Макрон, настояват за обща стратегия срещу неумолимото навлизане на Китай в Европа, при известна опозиция от периферията на ЕС. От “Блумбърг” са анализирали данни за 678 приключени или предстоящи сделки в 30 държави от 2008 г. насам, за които бяха огласени финансови условия, и установихме, че китайските държавни и частни компании са участвали в сделки на стойност поне 255 млрд. долара на европейския континент, от италианската компания за производство на гуми Pirelli & C. SpA до ирландската компания за лизинг на въздухоплавателни средства Avolon Holdings Ltd. са били взети около 360 компании, в същото време китайските субекти частично или изцяло притежават най-малко четири летища, шест морски пристанища, вятърни паркове в най-малко девет страни и 13 професионални футболни отбора.   Важно е, че наличните цифри подценяват истинския размер и обхват на амбициите на Китай в Европа. По-специално те изключват 355 сливания, инвестиции и съвместни предприятия - основните видове сделки, разгледани тук - които не са оповестени. “Блумбърг” оценява или съобщава за дузина сделки с по-висок профил сред тази група, което предполага допълнителна обща стойност от 13,3 милиарда долара. Също така не са включени: разработки „на зелено“ или операции на фондовия пазар на обща стойност най-малко 40 млрд. долара, съставени от изследователи в American Enterprise Institute и Европейския съвет за външни отношения, плюс дял от 9 милиарда долара в компанията-майка на Mercedes-Benz Daimler AG от Zhejiang Geely Holding Group Co, за която съобщи на “Блумбърг” председателят на холдинговата група Ли Шуфу.   Никъде не са по-очевидни китайските придобивки, както в британската столица, където китайците притежават около дузина големи офис сгради във финансовите райони на лондонското Сити и Канари Уорф. 2016 е най-голямата година за китайски сделки в Европа, когато Китайската национална химическа корпорация, известна още като ChemChina, обяви, че ще закупи швейцарския производител на пестициди Syngenta AG за 46,3 милиарда долара. Изключвайки значителното увеличение, постигнато от мегасделката със Syngenta, през последните години има явна тенденция на нарастване, с по-малко от 20 милиарда долара от съответните инвестиции годишно преди 2014 г., но с повече всяка следваща година. И все пак средният размер на сделките, за които има налична финансова информация, изглежда падна. През 2008 и 2009 г. средната стойност и била близо 740 млн. долара, в равнение с малко над 290 млн. долара за 2016 г. и 2017 г. (като оставим настрана ChemChina-Syngenta).   Досега тази година средната стойност е 127 милиона долара. „Повече от половината от известните инвестиции се концентрират в петте най-големи европейски икономики: Китайците са участвали в сделки на стойност 70 млрд. долара само в Обединеното кралство. Но периферията е мястото, където Китай е направил някои от най-големите си инфраструктурни стъпки, като закупуване на най-голямото пристанище на Гърция - Пирея.   Съществува и важно разделение между центъра и периферията, когато става въпрос за отвореността на Европа към китайските инвестиции. В същото време Германия, Франция и Италия настояват за механизъм за контрол на инвестициите в целия ЕС, докато правителствата в Гърция, Португалия и Кипър са скептични за подобно действие, заявявайки, че това ще попречи на способността на страните им да привличат толкова необходимия им капитал. Парите ще стигнат до мястото, където са добре дошли. Докато не бъде въведен европейски механизъм за преглед - в САЩ има такъв, както и в Австралия - Европа вероятно ще спечели лъвския дял от китайската инвестиция. Очаквам действия на Европа за регулиране на китайските инвестиции, но сега тя е дестинация номер едно“, каза Дерек Скайсърс, изследовател за Китай в Американския институт по предприемачество.   Групиране на инвестициите по индустрии Независимо дали става дума за закупуване на търговски недвижими имоти в Лондон, немски технологични компании като индустриалния производител на роботи Kuka AG, скандинавските производители на автомобили като Volvo Personvagnar AB или такива производители на енергия като швейцарската компания Addax Petroleum Corp., китайските инвестиции са групирани в няколко ключови индустрии. Да се знае кой купува е от решаващо значение, за да разбере как тази дейност се вписва в официалните и неофициалните цели на външната политика на Китай.   Общо над 670 китайски или квалифицирани предприятия, базирани в Хонконг, са инвестирали в Европа от 2008 г. (Активи, инвестирани в или закупени от хонконгски субекти без значителни връзки с континентален Китай, са изключени от този анализ). От тях почти 100 държавни компании или инвестиционни фондове, които колективно имат ръст в сделки на стойност най-малко 162 млрд. долара, или 63% от общата стойност на съобщените сделки, събрана от Блумбърг.   И все пак границата между държавните и частните предприятия е далеч по-неясна в Китай, отколкото в Европа: Групата от компании Cosco, която е предизвикателство за господството на Европа при контейнеровозите, се състои от публично търгувани клонове на държавната China Ocean Shipping Group Co. и е купила дялове в пристанища от Босфора до Балтийско море. Осем от 10-те най-големи купувачи, които идентифицирахме, бяха държавни или подкрепяни от държавата, включително China Investment Corp.(суверенният фонд на Китай) , Aluminum Corp. of China Ltd., и Silk Road Fund Co. (суверенен фонд, свързан с инициативата „Един пояс, един път“).   „Няма сделка зад кулисите; всичко е прозрачно. Няма \"победителят взема всичко\", а всеки проект носи печалба за всички“, заяви през март външният китайски министър Ван И. Картината на финансовите интереси на Китай в Европа няма да бъде пълна, без да се разглеждат два допълнителни вида сделки: големи покупки на акции на открития пазар, като например пакета от 10 милиарда долара на Ping An Insurance Group Co. of China Ltd.   От банка HSBC Holdings Plc, както и разработки на земи или строителни проекти на неразвита или недостатъчно използвана земя. Анализът на данните за Блумбърг от Дерек Скайсърс, експерт по Китай в Американския институт за предприемачество, плюс изследванията, проведени от Европейския съвет за външни отношения (ECFR), идентифицират най-малко девет големи зелени проекти, най-вече в района на Лондон.   Изключенията: струващата 24 милиарда долара атомна електроцентрала Hinkley Point C, от която Китай финансира една трета, и огромен търговски център за 3.4 милиарда долара извън Париж, който китайският предприемач Dalian Wanda Group Co. разработва заедно с френската верига супермаркети Auchan Holding SA.   Гледайки в бъдещето китайските компании изразиха интерес към редица сделки, които все още не са официално обявени. Това включва изграждане на ядрени реактори в Румъния и България, закупуване на хърватски контейнерен терминал и изграждане на шведско пристанище, поемане на чешки производител на автомобили Skoda Transportation AS и ирландски производител на нефт и газ, инвестиране във френската фирма за ски лифтове Compagnie des Alpes и германски оператор на електроенергийната мрежа и осигуряване на финансиране за мост в Хърватия и железопътна връзка между Будапеща и Белград.  ", "date": "2018.04.29", "title": "Как Китай купува своето място в Европа?"}
{"url": "http://epicenter.bg/article/Vizhte-palniyat-spisak-na-voynite-i-interventsiite-na-SASht/153063/11/0", "text": "В световните медии и социалните мрежи наскоро бяха публикувани много списъци на войни, интервенции, окупации и военни операции, проведени от Съединените щати. Всеки списък се основава на публикации на журналисти и изследователи, които на свой ред в повечето случаи се препращат един към друг. Въпреки това, практически няма научни изследвания по темата, които в хронологичен ред, въз основа на историческите факти, биха отразили сравнително пълна картина.   Подобни изследвания са до известна степен антипропагандни по своята същност и затова не получават финансиране от Запад, нито от държавните, нито от частните спонсори. Ето защо всички сериозни работи по тази тема се извършват от ентусиазирани учени, които за своя сметка работят в различни архиви в свободното от основната си работа време и събират необходимата информация зрънце по зрънце.   Един от тези ентусиасти е д-р Золтан Гросман - професор по география в държавния колеж Evergreen State College в Олимпия, щата Вашингтон. Той е работил в началото на своята кариера като главен редактор на енциклопедията „Британика“. В резултат на дългогодишни изследвания на архивите този историк е съставил най-пълния списък на американските военни операции и интервенции за периода 1890-2014 г. Брифингът с резултатите от тази работа е подготвен под формата на презентация на PowerPoint. Като източници на тази работа са включени в допълнение към новинарските репортажи в медиите от различни години, и the Congressional Record (23 June 1969), 180 Landings by the U.S. Marine Corp History Division (Записи на Конгреса (23 юни 1969), 180 дебаркации на морската пехота на САЩ), Ege & Makhijani in Counterspy (July-Aug, 1982)(Контрашпионаж), “Instances of Use of United States Forces Abroad, 1798-1993” (Примери за използване на американските военни сили в чужбина, 1798-1993) и Ellsberg in Protest & Survive (Протест и оцеляване).     Да минем директно на списъка с военните операции. Поради голямото количество данни, описанието на всяка агресия се прави в съвсем кратка форма     американските правителствени войски убиват и разстрелват 300 пленени индианци от племето Дакота. намесата на армията на САЩ в Буенос Айрес. морски пехотинци потушават въстанието на местното население. армията на САЩ потушава бунта на чернокожите в Навас армията на САЩ потушава въстанието в сребърните мини военноморските сили на САЩ свалят правителството на Независимото кралство и анексират държавата. армията на САЩ брутално потушава стачката в железопътните линии, общо 34 убити. армията на САЩ в продължение на един месец окупира Блуфийлдс. военно-морският флот на САЩ и морската пехота участват в китайско-японската война. окупацията на Сеул. рейд на морската пехота на САЩ в колумбийската провинция. дебаркиране на морската пехота на САЩ в пристанище Коринто. участието на армията на САЩ в потушаване на Боксерското възстание. военно-морските сили на САЩ свалят правителството и убиват 600 000 филипинци. военно-морските сили на САЩ се сражават по време на испано-американската война. окупация по време на испано-американската война. военно-морските сили на САЩ окупират острова и построяват военна база. армията на САЩ унищожава племето чипева (оджибве) близо до езерото Лийч. морската пехота на САЩ дебаркира в пристанището на Сан Хуан дел Сур. армията на САЩ участва във войната за трона. морската пехота на САЩ дебаркира в пристанището на Блуфийлдс армията на САЩ брутално потушава въстанието на миньорите в Coeur d'Alene.     армията на САЩ потушава въстанието на индианците в Крийк. , военно-морските сили на САЩ окупират и анексират зоната на канала. морската пехота на САЩ потушава революцията армията на САЩ потушава революцията. морската пехота на САЩ участва в Руско-японската война. морската пехота на САЩ се намесва и потиска демократичните избори. в резултат на окупацията, е създаден протекторат в рамките на така наречената „Доларова дипломация“. окупация от морската пехота на САЩ по време на войната с Никарагуа. морската пехота на САЩ се намесва в предизборния процес. , морската пехота на САЩ окупира Блуфийлд и Коринто. , армията на САЩ участва в гражданската война. , военно-морските сили и сухопътните войски на САЩ окупират страната и участват в потушаването на многобройните въстания. , армията на САЩ участва в гражданската война. , армията и морската пехота на САЩ потушават въстание по време на изборите. , участие на морската пехота в защита на икономическите интереси на САЩ. , армията на САЩ осъществява 10-годишна окупация и участва във войната с партизаните. , по времето на революцията армията на САЩ бяга и се евакуира. , военно-морските сили на САЩ се сражават с въстаниците около Санто-Доминго. , армията на САЩ брутално потушава стачката на миньорите. , военно-морските сили и армията на САЩ участват във военните операции против националистите. , армията на САЩ осъществява 19-годишна окупация след потушаване на въстанието. , федералните войски брутално потушават мексикано-американското въстание, „План Сан-Диего”. , армията на САЩ осъществява 8-годишна окупация. , армията на САЩ осъществява окупация и създава икономически протекторат. , военно-морските сили на САЩ воюват с Германия в продължение на година и половина. военно-морските сили на САЩ извършват 5 дебаркации на войски за борба с болшевиките , армията на САЩ потушава безредиците след изборите в рамките на операция „Полицейски дълг”. армията на САЩ и морската пехота потушават безредици по време на предизборна кампания армията на САЩ и морската пехота се сражават срещу сърбите в Далмация. двуседмична интервенция срещу синдикални активисти. армията на САЩ потушава въстанието на миньорите. армията на САЩ воюва с националистите в Смирна. армията и военно-морските сили на САЩ потушават националистическото въстание бомбардировка от военната авиация на САЩ. военна намеса на САЩ, два пъти в предизборната кампания. армията и морската пехота на САЩ потушават общата стачка.     армията и морската пехота на САЩ окупират цялата страна. военно-морските сили на САЩ потушават бунта на Марти. армията на САЩ потушава бонусния протест на ветераните от Първата световна война. военно-морските сили и армията на САЩ воюват с Япония, Италия и Германия в продължение на 3 години и извършват първата атомна бомбардировка над два японски града. армията на САЩ потушава въстанието на чернокожите. пред ядрената заплаха от страна на САЩ съветските войски напускат северната част на страната. ядрена заплаха от страна на САЩ, в отговор на свалянето на американски самолет. разгръщане като заплаха на бомбардировачи с ядрени оръжия. операция на армията на САЩ в подкрепа на крайната десница в гражданската война. ядрена заплаха от страна на САЩ със стратегически бомбардировачи с ядрени оръжия в Берлин срещу СССР. армията и морската пехота на САЩ евакуират американците преди победата на комунистите. ЦРУ провежда военна операция по време на бунта на Хук. операция за потушаване на въстанието в Понсе. армията и военно-морските сили на САЩ, заплаха от ядрени бомбардировки срещу Северна Корея и Китай. в резултат на операцията, ЦРУ сваля демокрацията и установява режим на шаха. съвместна с Франция, от страна на САЩ, ядрена заплаха срещу бунтовниците. операция на ЦРУ, бомбардиране от летищата в Никарагуа, ядрена заплаха от страна на САЩ след национализацията на американските компании. ядрена заплаха от страна на САЩ срещу СССР с изискването за ненамеса в кризата в Суец, морската пехота евакуира чужденците. армията и военно-морските сили на САЩ окупират страната и потушават бунтовниците. ядрена заплаха от страна на САЩ срещу Ирак и предупреждение срещу инвазия в Кувейт. ядрена заплаха от страна на САЩ срещу Китай при евентуално обединение с Тайван. армията на САЩ потушава протестите. армията, военно-морските сили и военно-въздушните сили участват във войната във Виетнам. Един милион убити в най-дългата война на САЩ, заплахата от страна на САЩ с атомни бомбардировки през 1968 и 1969 г. неуспешна операция на ЦРУ за нахлуване в страната. ядрена заплаха от страна на САЩ срещу СССР по време на кризата около Берлинската стена. военна операция по време на партизанската война. ядрена заплаха от страна на САЩ срещу СССР и Куба, морска блокада по време на карибската криза. ЦРУ организира преврат, в който президентът е убит, а партията Баас идва на власт, Саддам Хюсеин се връща от изгнание и оглавява тайните служби. армията на САЩ потушава размирици, свързани с връщането на канала. организиран от ЦРУ държавен преврат, повече от един милион жертви. армията и морската пехота на САЩ потушават протестите по време на предизборната кампания. зелените барети“ на САЩ се борят срещу бунтовниците. армията на САЩ потушава размириците на афро-американците, 43 убити. армията на САЩ потушава размириците след убийството на Мартин Лутер Кинг, в градовете са въведени над 21 000 войници. армията и военно-морските сили на САЩ бомбардират страната. За десет години са убити до 2 милиона души от бомбардировки, глад и политически хаос. окупация от армията на САЩ за предотвратяване на нахлуване от страна на Иран. бомбардировките тип „бомбени килими“ от страна на САЩ, насочени срещу нахлуване в Южен Виетнам. армията на САЩ потушава въстанието на индианците в „Ундид-Ний“. ядрена заплаха и заплаха от световна война от страна на САЩ по време на войната в Близкия изток. военен преврат за свалянето и убийството на президента Салвадор Алиенде. армията на САЩ бомбардировки на заловения кораб „Майягуес“, убити са 28 войници.     операция на ЦРУ за военна подкрепа на южноафриканските въоръжени банди по време на гражданската война. войници, ядрена заплаха от страна на САЩ, армията прави неуспешен опит да спаси заложниците в посолството, 8 войници умират по време на този опит. военноморската авиация на САЩ сваля 2 либийски самолета. операция срещу бунтовниците. операцията на военно-морските сили на САЩ и ЦРУ за потушаване на революцията. военно-морските и военновъздушните сили на САЩ участват във войната срещу шиитските бунтовници, 241 морски пехотинци са убити. , военно нахлуване на армията на САЩ четири години след революцията. нахлуване на войски на САЩ, маневри, изграждане на бази. два ирански цивилни самолета са свалени над Персийския залив. бомбардировки на военноморска авиация на САЩ. армията на САЩ участва в „кокаинова война“. военно-морските и военновъздушните сили на САЩ се намесват във войната в Ирак, бомбардират и свалят ирански самолет. военно-морската авиация на САЩ сваля 2 либийски самолета. армията на САЩ потушава въстание на чернокожите в St. Croix. въздушни бомбардировки от страна на САЩ в отговор на държавен преврат. армията на САЩ сваля националното правителство, повече от 2000 убити. армията на САЩ евакуира чужденци по време на гражданската война. нахлуване на войските на САЩ след иракската инвазия в Кувейт, 540 000 американски войници в Оман, Катар, Бахрейн, Обединените арабски емирства, Израел. бомбардиране, нахлуване на армията на САЩ, военноморска блокада на иракските и йорданските пристанища, въздушни удари; 200 000 души са убити в резултат на нахлуването в Ирак и Кувейт; мащабно унищожаване на иракските военни. нахлуване на военно-морските сили и армията на САЩ в страната. бомбардировки, военноморски зони без полети над кюрдския север и шиитския юг; постоянни въздушни удари и военноморски блокади. армията и морската пехота на САЩ са разгънати срещу протестиращите и погромаджиите. окупация от армията и военно-морските сили на САЩ, участие в гражданската война. военноморска блокада от страна на НАТО на Сърбия и Черна гора. бомбардировки, въздушни патрули, създаване на забранена за полети зона, участие в гражданската война, убийствата на сърби, удари срещу Сърбия и сваляне на нейни самолети. нахлуване на войски на САЩ, морска блокада и окупацията на страната, свалянето на военното правителство. нахлуване на войски на САЩ в бежанските лагери хуту в Руанда, както и в районите, където е започнала революцията в Конго. разгъване на армията на САЩ за евакуация на чужденци. разгъване на армията на САЩ за евакуация на чужденци. ракетна атака срещу фармацевтичния завод, в който според ЦРУ, се произвежда химическо оръжие за терористите. ракетна атака срещу бившите тренировъчни лагери на ЦРУ, използвани от ислямски фундаменталистки групи, за които се твърди, че са нападнали посолството. бомбардировки, 4 дни на интензивни въздушни и ракетни атаки, след твърдението, че властите възпрепятстват работата на инспекторите по въоръжаването. многобройни бомбени атаки, тежки ракетни и въздушни удари от страна на НАТО, след като Сърбия отказва да напусне Косово. Окупация на Косово от страна на НАТО.     нападение срещу военноморските сили на САЩ в Аден, 17 убити. въвеждането на войските на НАТО. реакцията на военновъздушните и военноморските сили на САЩ на 11 септември. инвазия на войските на САЩ, бомбени и ракетни атаки, масова мобилизация в САЩ за свалянето на режима на талибаните, лов на бойци на „Ал Кайда“, установяване на режима на Карзай и борбата срещу талибаните. Над 30 000 американски военнослужащи и многочислени частни военни компании окупират страната. ракетна атака на „Ал Кайда” срещу САЩ. въвеждане на войски и военноморска военна мисия на САЩ срещу Абу Сайяф в архипелага Сулу, западно от Минданао. армията на САЩ и специалните сили са изпратени в бунтовническата зона, за да подкрепят колумбийската армия, защитаваща газопровода. война, бомбардировки, окупация на страната, свалянето на Саддам Хюсеин. Нашествието включва повече от 250 000 американски войници. Американските и британските сили заемат страната и се сражават със сунитските и шиитските бунтовници. Повече от 160 000 военнослужащи и многочислени частни изпълнители осъществяват окупацията и строят големи постоянни бази. участие в мироопазващите сили, операция за сваляне на лидера на страната. армията, морската пехота и сухопътните войски на САЩ окупират страната. ракетни и бомбени атаки, тайни операции и атаки с дронове. ракетните и военноморски сили и армията на САЩ участват в операцията. Специалните сили SWAT участват в етиопското нахлуване, при което е свалено от ислямисткото правителство; бомбардировки с AC-130, атаки с крилати ракети и въздушни удари срещу ислямистките бунтовници; военна блокада срещу „пиратите“ и бунтовниците. специалните сили участват в нападение с хеликоптер на 5 мили от Ирак, 8 сирийски цивилни граждани са убити. ракетни удари и атака срещу „Ал Кайда”, загиват 49 цивилни граждани. бомбардировки, ракетни удари, нахлуване на войски под командването на НАТО, координирани въздушни удари и ракетни атаки срещу правителството на Кадафи по време на въстанието на бунтовническата армия. Специалните сили на САЩ извършват тайни операции. бомбардировки, ракетни удари. , бомбардировки, ракетни удари, нахлуване на войски на САЩ за операции. Участие в гражданската война на страната на терористите.   ***   Д-р Золтан Гросман описва 150 военни операции, извършени от армията на САЩ, както срещу чужди държави, така и вътре в самата страна, дори и във Вашингтон. Подробно за всяка операция д-р Гросман разказва на брифинг, представен под формата на презентация. В края на доклада си Гросман пише: *** В голяма степен гореизложеното засяга и Обединеното кралство. Ако в общия брой на военните намеси, окупации и интервенции първенството безусловно се държи от Съединените щати, то Обединеното кралство е на първо място по отношение на броя на страните, подложени от него на военни атаки. Проучването на английския историк Стюърт Лейкок, потвърждава този факт и резултатите от неговото проучване бяха публикувани в британския „Телеграф“ под заглавието „Британците нахлуха в девет от десетте държави и само Люксембург пропуснаха“.   Според Лейкок, по различно време британците нахлуват в почти 90% от страните по света. Анализът на историята на почти 200 страни показва, че само 22 държави, никога не са преживели инвазията на англичаните. Сред тази група държави са такива, които са далеч от Великобритания, като Гватемала, Таджикистан и Маршаловите острови, както и някои по-близки, като Люксембург.   Към днешна дата, сред 193-те страни-членки на Организацията на обединените нации, само 22 държави не са били подложени на британската въоръжена агресия     kolokolrussia.ru, превод: Павел Марков, \"Гласове\"  ", "date": "2018.04.29", "title": "Вижте пълния списък на войните и интервенциите на САЩ"}
{"url": "http://epicenter.bg/article/Karayancheva-zashtitava-Tsvetanov--Prezidentat-prekrachi-chervenata-liniya-na-uvazhenieto-mezhdu-institutsiite/153068/11/34", "text": "  -Аз винаги съм била такава, винаги съм била по протокол и се надявам председателството да не ме промени – и като човек, и като външност, и като характер, и като емоция.     -Не бих казала.     -Ами аз много танцувам.     -Да, да, на Йордановден бях. Имаше хоро, дойде митрополита, направихме един прекрасен празник с хвърлянето на кръста и имаше хоро. Където има хоро – аз съм там. Аз съм танцьорка от малка и „играе ми кръвта и сърцето”!     -Ами право хоро, то си е съвсем обикновено. Правото хоро, което всички трябва да го знаят, защото аз съм научила всички мои общински председатели, кандидати за кметове – трябва да знаят, за да бъдат до хората, за да може да се веселят с тях, за да бъдат естествени. Естественото качество на човек не може да се промени, то го имаш в сърцето. Аз се надявам... Българският фолклор е толкова истински, толкова е зарежда с енергия, че когато засвири музика, българска народна музика, да Ви кажа – сърцето ми играе и не мога да не се хвана на хорото.     -Понякога стъпките са малко сложни с опозицията, но се надявам да успявам да бъда наистина председателят, който е изключително равнопоставен към всички парламентарни групи, защото председателят е пръв сред равни и аз винаги съм казвала, че искам да бъда повече равна, отколкото първа. Затова ми е важно наистина колегите да видят в мене ръководител на парламента, на който могат да се доверят, на който могат да имат доверие, най-важното, и да не ме приемат като началник, а като колега.     -Не, в интерес на истината – това ми се беше изплъзнало от погледа, но аз веднага се извиних. Човек трябва да признава грешките си. Аз нямам проблем с това, сгреша ли – казвам. Може би колегите търсеха конфликта, да направим някаква сензация, да почнем да се караме, не! Аз се извиних, наистина не съм обърнала внимание, че са внесли този законопроект и оттук нататък ще го гледаме в зала.     -Заповядайте и Вие на гости!     -Честно казано никога. Аз съм инженер по професия, изключително много обичах работата си и я обичам сега. Дори и кабинетът във фабриката, в която работех, все още не е зает от друг човек и колегите ме чакат, но човек не знае никога какво му готви съдбата. Съдбата винаги може да те изненада. Аз съм такъв човек, че винаги приемам предизвикателствата. Разбира се номинацията ми за председател на Народното събрание дойде толкова неочаквано, че аз нямаше накъде да мърдам, както се казва. Наистина много съжалявам за колегата Митко Главчев, защото той е изключителен колега, професионалист и така съжалявам за това, което се случи с него. Ние сме добри приятели с Митко Главчев. Той остава парламентарист и аз се радвам, че остана в парламента, защото имаше заявка да си тръгне. Радвам се, защото парламентът има нужда от такива хора.     -Вече не съм.     -Ами може би не са го ревизирали сайта. Бях в стария Контролен съвет. Сега съм само областен координатор на ГЕРБ – Кърджали, моят любим Кърджали разбира се!     -ГЕРБ е група от съмишленици, които искат да направят нещо добро за България. ГЕРБ е група от хора, които работят за каузата България. Поне за мен това е така, защото трябва да направим всичко възможно пътят, който сме поели, да го продължим и да предадем на идните поколения една по-добра България. Аз, да Ви кажа, това нещо го виждам, как нещата се случват, защото имах възможност да обиколя, да направя няколко срещи, не няколко – доста. Много срещи направих сега в Талин (столицата на Естония – бел. авт.), на Съвета на председателите.     -Да, в Талин направих среща с председателите на Горната и Долната камара на Франция, Холандия, на Долната камара, на Австрия, на Чехия, Черна гора, Германия. Г-н Шойбле (Волфганг Шойбле председател на Бундестага – бел. авт.) ме прие, беше много сърдечен и това, което добих като впечатление от нашите европейски партньори на парламентарно ниво – България седи на много добри позиции в Европа. Това, което ми направи впечатление обаче – срещата ми в Щатите с г-н Райън (Пол Райън – бел. авт.), защото на парламентарно ниво досега темата за визите...     -Председател на Камарата на представителите, всъщност моят колега по ранг. Досега не е правена такава среща и затова я наричаме историческа среща.     -Знаете ли, тази среща също много трудно се осъществи, такава официална среща! Може би ролята на посланика... Аз там се срещнах и с еврейските организации. Бях помолила и посланика на Израел да разговаря за среща с еврейските организации. Може би е стечение на обстоятелствата или пък сега е дошъл момента, но беше време да говорим. Председателите на парламентите да разговарят за визите и да започнем на парламентарно ниво да повдигаме тази тема.     -Процентът.     -Посъветвахме се с колегите от външно, с посланика в Съединените щати Тихомир Стойчев. Разбира се това е начин, защото 2010 г. е имало такъв случай – от 3 на 10% се вдига процентът на неразрешените визи. Вижте, в даването на визите има и елемент на субективизъм. Това е най-лошото и аз това казах на конгресмен Райън, защото не може един чиновник да определя дали ти можеш или не можеш да отидеш при роднини или приятели в Щатите. Трябва да се увеличи обективния елемент.   Аз поех ангажимент правителството да направи всичко възможно за една информационна кампания на нашите съграждани, които желаят да отидат в Щатите, но това не стига. Мисля, че уверявайки високопоставените лица – и в Съединените щати, и в Европа, че България е различна страна, че България е наистина достоен член на Европейския съюз, защото виждате, че председателството, което сега имаме, навсякъде изключително позитивни оценки получаваме и останах учудена, че г-н Райън знае доста за България, знае за това, което се случва тук, знае как пазим границите, знае, че сме председатели на Европейския съюз и ми стана приятно, защото срещата не беше само отмятане на протоколна среща, беше сърдечна среща и той пое ангажимент да продължим да си говорим, дори го поканих да дойде в България.     -Не, за трети път съм там, но за първи път като председател. Ходила съм от парламента за една програма, по покана на Департамента на Съединените щати 2016 г. и като общински съветник 2008 г. съм ходила там.     -Аз мисля, че в диалога няма нищо лошо. Не мисля, че сме васални, отстояваме си националните приоритети. Диалогичен не значи васален. Диалогът и поставянето на основните приоритети на масата за обсъждане, понякога и отстъпването, защото дипломацията е сложна наука и аз се убеждавам сега като председател, защото едно е да си дипломат на национално ниво, да работиш със структури, да си в парламента – друго е обаче дипломат на европейско, световно ниво. Човек трябва да се учи, да знае кога да отстъпи, защото отстъплението, крачката назад не винаги е отстъпление, а тя може би е засилка за скок.     -За това се иска..., може би, не знам, може би има  талант да го направи, може би усет. Наистина това, което направи премиерът последните месеци, последната година, е много забележимо, защото темата Западни Балкани, докато изобщо не се говореше за нея, изобщо не се забелязваха Западните Балкани, сега е тема номер едно в Европа.     -Премълчаваше се, точно така. Когато се срещна с г-жа Кристалина Георгиева, тя каза, че Западните Балкани са тема, почти, номер едно на Световната банка. Може би точно сме напипали, премиерът е напипал точно темата, която е важна. Тя не е важна толкова за Европа, колкото е важна за спокойствието на Балканския полуостров, защото допреди години – тук беше „буре с барут”.   Сега вече тези страни си говорят, страните от Западните Балкани си говорят, надничат по комшийски в дворовете си. Виждате в какви срещи преминават, неформален порядък преминават срещите. Това говори за ново ниво на дипломация и наистина това, което прави Борисов, е много важно за България. Разговорите с Турция и Европейският съюз, колкото и да не искат опонентите да го признаят – трябва да го признаят, защото ако я няма тази среща... Тук се възстанови диалога. Никой не очакваше, че ще се случат чудеса, но тук се възстанови диалога и това е историческото, че ние сме страна, която е събрала на масата две различни общности, два различни свята. Да седнат на една маса, да си подадат ръка и да продължат да си говорят.     -Наистина беше обидна тази квалификация за шербета, предвид на това, че резултатът от тази среща беше много сериозен.     -Точно така, предстои втора среща. Знаете ли, не искам да задълбочавам конфликта между институциите.     -Така е! Президентът прекрачи една червена линия, която я има във всички демократични цивилизации – уважението между институциите, невлизането в лични нападки. Когато си политик – критикувай политиката, критикувай това, което не ти харесва в определена политическа програма. Изкарвай недъзите на управлението на преден план, прави така, че ако имаш сигнали, ги дай на компетентните органи, но личните нападки не са лицеприятни.     -Това институционална, аз говоря за нападката срещу г-н Цветанов преди няколко дена. Аз съм искрено учудена от начина, по който реагира президентът, защото когато сме в неформална среща – отношението е друго. Може би съветниците не са му добри, може би съветниците не са му добри... Надявам се да се осъзнае, да направи така, че институциите да работят в синхрон, защото, когато институциите се карат и когато поддържат някакво напрежение – тогава и хората са притеснени, губи се уважението към институциите.     -Това е интересна идея, ще помисля над нея. Надявам се в следващите няколко седмици да чуем добри думи от президента за председателството, защото имаме много добри оценки за председателството, за това как се справяме. Учудващо е защо никой не говори за това, че дългът намалява, за това, че това, което се случва в страната с икономическия ръст, намалянето на безработицата. Хубаво е понякога, дори и да си опонент, да признаеш добрите страни на управляващите, на опонента си, защото това води до симпатия и затова съветвам и колегите от опозицията. Аз не съм чак толкова, как да кажа, да си позволявам да съветвам, но да Ви кажа – понякога, гледайки отстрани ми се ще и опозицията да си признае. Имаме сигурно, не сигурно, имаме трески за дялане, както се казва.   -Сигурно имаме недостатъци, убедена съм, че имаме недостатъци, но имаме и много хубави неща, които сме направили за България, защото ако си спомняте преди години говореха: „Асфалт не се яде!”, а сега в Северозападна България хората въстават, за да им се направи асфалт, защото видяха какво се случва в Южна България. Аз сега си пътувам до Кърджали за два часа – магистралата до Димитровград и 50 км. до Кърджали след това. Пътувах до Велико Търново, до Русе, сега ми се налага да пътувам много. Искам да Ви кажа, че положението е много различно, много трудно се пътува до там.     -Бъдете реална, кажете истината. Лъжата винаги се разкрива, както беше за държавния дълг – много голям дълг, затъваме, взеха заеми... Накрая се оказа, че, миналият ден, имаме статистика, че държавният дълг намалява. Ако си спомняте предизборната кампания, когато казваха: „Мигрантите идват!”, по време на президентската кампания. Оказа се, че миграционният натиск е много малък, благодарение на работата на правителството и диалога, който се води с Република Турция. Бъдете честна, така ще й кажа!     -Да, аз съм много откровен човек, но когато си честен, понякога си неудобен, понякога благородно послъгвам.          -Ами понякога, да ви кажа честно, последният път излъгах майка ми, защото тя много се притеснява като пътувам и казах, пътувайки, бях в Сандански и трябваше да се върна в Кърджали, защото очаквахме да дойде г-н Цветанов, за съжаление стана тази трагедия на петък, 13-ти, и променихме събитието, не се състоя, и аз тогава й казах, че ще спа в София и сутринта рано ще пътувам за Кърджали, а аз всъщност пътувах от Сандански до Кърджали, така че, мамо, прощавай! Понякога се налага да лъжа благородно, за да не ги притеснявам.     -Преди да стана председател, исках да скоча с парашут и се надявам,  че като не съм вече председател, ще имам силата да го направя. Много ми е интересно, приятели са ми разказвали, че е много красиво, чувството е уникално. Това ми е мечтата, но истинската ми мечта е – семейството ми да е живо и здраво, аз да съм жива и здрава и наистина да направим така... А като политик – желанието ми е наистина да имаме по-добър живот, по-добре да живеят българските граждани и наистина това, което сме поели като ангажимент, да успеем да го свършим.  ", "date": "2018.04.29", "title": "Караянчева защитава Цветанов: Президентът прекрачи червената линия, да се осъзнае!"}
{"url": "http://epicenter.bg/article/Georgi-Markov--Boyko-se-yavi-za-kmet-gol-golenichak--dibidyus--sam--s-edin-Tsvetanov--i-bi-BSP-3-pati/153079/11/34", "text": "  - Това, което се случи, е уникално. Министър-председателят Виктор Орбан постигна трета поредна победа и то отново с две трети. Сама разбираш, че за да си управлявал осем години с две трети, да не си омръзнал и отново да постигнеш тази победа, при активност 70 процента – трябва да си управлявал много добре. Както каза самият Орбан: „Аз правех всичко, да работя за не двете трети, а за трите трети унгарци.   Забележителни неща направи. Първо в сферата на сигурността – днес Будапеща и Унгария като цяло е една от най-сигурните страни в Европа. Още 2015-та – той сложи бариерата пред нашествениците. Той не ги нарича мигранти, а нашественици, защото те минаха незаконно границите, включително 600 000 души унгарската граница. Ясно каза, че за християнска Унгария, за етнически хомогенна Унгария, той уважава малцинствата, не е антисемит – най-голямото доказателство е посещението и голямата прегръдка, която му даде Нетаняху, лудите пари, които хвърли за синагогата сега в Суботица, все пак той е унгарски град в друга държава (Сърбия – бел. авт.).   Огромните усилия, които положи да реши демографските проблеми, икономическите проблеми на Унгария със свои сили. За осем години да направиш раждаемостта 46% да се увеличи е наистина голямо постижение, без да внасяш мъже отвънка, а със собствена политика, която се свеждаше до това – 2012-та драстично намаляване на цените, на консумативите. Газ, ток, вода, смет – с 25%, удар по монополите. Да успееш да задължиш банките да предоговорят много лошо направените, само за сметка на потребителите, договори в швейцарски франкове, като курса на долара е само за сметка на потребителя.   Той ги накара да коригират, каза: „Край на ерата на банките”. Това не значи, че разбира се в Унгария няма банки. Един милион нови граждани от етническите унгарци, вече са милион и двадесет хиляди от съседните страни и грижа за семейството. Шестгодишен отпуск, платен, на майките. Като първите шест месеца са 70%, следващата година и половина по 50, след това по 100 евро и поощряване на третото дете.              Ако едно семейство с две деца в Унгария реши да прави трето дете – то има подкрепата на държавата. Получава веднага подарък 33 000 евро и още толкова нисколихвен заем от 2,5% за 25 години. Изчисти дълга – Унгария няма нито един цент към когото и да било. Тази грижа продължава към семействата и 2018 година. Децата ще се хранят безплатно, не както досега само в детските градини и ясли, но и в началните училища. Сто и пет милиарда е износа на Унгария за миналата година и всичкото това се дължи на спазеното обещание да отвори унгарската икономика на изток. Заля руския пазар със стоки. Китай купува десетки хиляди тонове от хубавото унгарско месо. 2 000 000 патици годишно, сега износ на други качествено стоки от страна на Унгария. Същото е с Япония и другите страни. Орбан всъщност се оказа истинският защитник на християнска Европа.   Той излезе с едно коледно обръщение, много по-добро от това на папата,  в което каза: „Дори тези, които сме атеисти в нашите страни и които не ходим редовно на църква, не постим, аз например не постя, считам, че ще постя в другия живот, но всичките ние сме с християнска култура. Тази християнска култура е сътворила и съхранила Европа. Аз не искам малките унгарци след десетилетия да остареят в малцинства, в собствените си страни, към където са тръгнали някои западноевропейски страни”. Всичко това му създаде ореола на един държавник, който гледа националния интерес на Унгария. Орбан не е срещу Европейския съюз, но той е за Европейски съюз от равноправни национални държави, а не за европейски съединени щати, където да го командват.   Категорично отказа квотите и което е много важно – проведе референдум в Унгария. Чуй числата от референдума – 3 300 000 унгарци гласуваха срещу това да има квоти и едва 50 000 унгарци гласуваха да има квоти. Тоест той не се подчини на изключително, не е само юридически, неиздържано, но и в човешки план, решение на Меркел и на Еврокомисията. Афганистанец, отишъл в Германия, да го изселват, както комунистите изселваха, те пък ще го изселват в Чехия, Словакия и така нататък, когато тези страни не искат в своя дом да приемат тези хора, защото те не подрежат на интеграция. Виж разликата – Ангела Меркел се похвали сега, че ислямът вече е част от Германия, а Орбан се похвали, че той никога няма да стене част от Унгария.     -Искрите между Сорос и Орбан пламнаха 2015 г., когато Сорос публично разкри своя план, а именно „Планът Сорос”, от шест точки – да се заселват в Европа по 1 000 000 годишно мигранти и да им даваме по 15 000 евро годишно, като по-късно той коригира този план, смили се над Европа, от 1 000 000 да приемаме 600 000. Орбан категорично се обяви срещу това, стана престрелката между тях. Последните години той си позволи, Сорос, да нарече Орбан – „мафиотско правителство”, сравни го с Хитлер. Орбан разбира се му отговори. Аз бях на митинга на 15 март – националният празник на Унгария, 170 години от революциите на Кошут и Петьофи. Той каза, че Сорос е такава заплаха за Унгария, каквато навремето са били турската империя и Съветският съюз. Соросоидните организации в Унгария днес организират протест.     -Те си протестират от 2012-та непрекъснато. Обикновено се обявяват, че ще са 100 000, идват 30 000. Поведението на тези соросоиди, опозицията е изцяло под крилото на Сорос – те не признават вота. Всъщност признават го, но казват: „Трябва да направим още едно преброяване.”. Нека зрителите да чуят резултатите – Социалистическата партия в Унгария има 600 000 гласа, а Орбан 2 800 000, той ги бие с 2 200 000. Основният опонент Йоббик има 1 000 000. Тоест мача е десет на нула, а ти спориш дали в десетия гол е имало засада или дузпа и така нататък. Другото, което искат, е нов избирателен закон. Аз отидох на митинга, миналата събота, и им викам – какъв искате избирателен...? В Унгария от 1989-1990 година досега – винаги системата е смесена. Много интересно – половината пропорционална, по листите, да се осигури влизането на партията. Половина – мажоритарно, да се засили личностният принцип.   Много интересно, че тази система действа, те я копираха от Германия навремето, действа много добре. Унгария е политически стабилна – нито един път не е имало предсрочни избори в Унгария. Аз им казвам – ама ако искате мажоритарна система изцяло, Орбан ще ви бие с три четвърти, ако искате пропорционална, той няма да Ви бие с по-малко от две трети, но някои от Вас няма да минат, защото в Унгария е пет процентната разлика. Най-накрая аз им казвам – Вие, с вашите митинги, осигурявате пети мандат на Виктор Орбан. Искам да изкажа моите съболезнования на Дойче веле, на Ройтерс, които изписаха маса глупости във връзка с тези протести. Да им изкажа съболезнования – той ще победи и пети път, защото тези господа, соросоидите, протестиращите, казват, че оградата на границата е ограда на срама и трябва да се махне. С тази реторика – пети път ще ги победи на изборите.     Ами аз гледах едно клипче. Дойче веле направили едно клипче и го въртят по БГНЕС. В клипчето – „Виктатор, Виктатор, Виктатор, и пускат едно девойче. Девойчето не беше джендър, видя ми се нормално. Та то каза, че е много загрижено, че опозицията е разцепена. Всъщност опозицията не е разцепена – има си четири опозиционни партии, които той си ги бие, Орбан, редовно. Те си протестират редовно.   Даже има един комунист, стар комунист познавам, Йожи. Викам: „Йожи, абе кога ще го бие тоя Орбан? Вика: „Не можем, господине, да го бием, хората са с него.”. Та това девойче са му казали, че трябва да се обедини опозицията. То се обърка. Тя няма как да се обедини, ако се обедини – Орбан ще ги бие още повече, защото трябва да се обединят, забележи – партията Йоббик, която изгори европейското знаме, с Либералната партия, която е в АЛДЕ, проевропейска, или трябва да се обединят социалистите с партията Демократична коалиция на премиера Дюрчан, бившият, който нарече народа си „шибан” и каза, че го е лъгал сутрин, обед и вечер. Значи алтернативата на Орбан в Унгария е Дюрчан, човекът, който е лъгал сутрин, обед и вечер народа си. Народът запали Националната телевизия, взе един танк и тръгна да го сваля. Каза – Орбане, давай да го сваляме. Виктор каза, като истински демократ, 2006 година: „Аз власт с пуч не вземам.”. Много интересни телеграми получи Орбан.     -Никога не е правил. Винаги в Унгария парламентите си изкарват мандатите. Той изкара първия си мандат – 1998-2002 г. като най-младият премиер на Унгария. Вкара държавата в НАТО. Осем години беше в опозиция и после дойде на бял кон на власт. В крайна сметка това е политическата ситуация – когато управляваш добре, в името на народа си, ще печелиш. Разбира се не е спечелил със 100%. Има хора, които не го харесват, но много интересно е обвинението, че той е обсебил медиите. Искам ясно да чуят либералните медии, телевизия Хир ТВ – от сутрин до вечер, 24 часа работи за партията Йоббик, срещу Орбан. Ай ТВ – от сутрин до вечер за социалистите. RTL-Клуб – дето само не му бяха отрязали главата. Два вестника – Мадяр Немзет (на 11 април 2018 година е прекратил дейността си – бел. авт.), Непсзава, само за него. Цяло радио  Ланцхид. Сега собственикът им се отказа, защото хвърли луди пари.      -Те бяха с този Шимичка на времето съратници. После, предполагам, че е искал нещо, което не е получил, мина към опозицията, но ефектът е същия. Въобще има една тенденция в Европа, която е очевидна, а тя е тенденция – разгром на социалистическите партии. Тази сутрин се изумих, мила приятелко! Гледам bTV, Хекимян, добро момче и много интелигентно – докарал Сергей Станишев в студиото, шефът на ПЕС, когото уважавам, семеен приятел съм 30 години с Моника, неговата съпруга, и шефът на Еврокомисията по финанси Московиси.   Социалисти и двамата, хубаво говориха за еврозоната. Никой не ги попита накрая – абе така и така сте в студиото, защо Партията на европейските социалисти стана партия на разгромените социалисти? Сега да чуят зрителите – какво се случва в Европа, защото на този форум, който е бил за еврозоната, се е изтъпанил наш социолог и казал, че трябва да се залага на системните партии. Аз по-системни партии от социалистическите не познавам, нали, другите са християндемократическите.      - Франция, президентски избори, великата партия на Митеран я няма в тройката. Партията на френските социалисти почина, казва последният премиер социалист Манюел Валс. Последният социалист президент Оланд си отива с 11% подкрепа. Германия, какво става с „мистър Европа”, който с чиста съвест мога да нарека „мистър катастрофа” – Мартин Шулц? Докара социалдемократите на Германия до комичните 20%, мота се няколко месеца между това – да влезе ли във властта, както Орбан вика: „Той искаше всичко и накрая стана едно нищо.”.     -Накрая подаде – защо ARD,  първа немска телевизия, първа програма на Германия, дава, че Алтернатива за Германия, макар и с половин процент, е пред социалдемократите на Мартин Шулц! Меркел печели в Източна Германия, но там втори са, поред, Алтернатива. В бившата Източна Германия трети е Шулц. Какво става с холандските социалисти?   Има един Тимерманс, зам-председател на Европейската комисия, зам-председател на Юнкер. Той си позволи, понеже е на софрата на Сорос, да нарича Орбан едва ли не, че Хитлер! Абе кой си ти!? Ти си холандски социалист, я си гледай Социалистическата партия на Холандия, че не си в тройката! Това ли е езикът на Еврокомисията, че когато Орбан е излязъл на площада 1989 г., юни, когато не се знаеше къде ще върви Европа и призова съветските танкове да напуснат страната – ти къде беше? Къде беше Ангела Меркел? Що не излезе в Лайпциг, Дрезден или Берлин, г-жа Меркел, и да гони съветските танкове, ами стои у сауната.   Изобщо една реторика на еврочиновниците, която е отвратителна и неслучайно това социологическо проучване, което показа за България, че ние сме евроентусиасти, 80%, аз го вярвам, защото ние сме най-бедни в Европа. Изтощена страна. Като манталитет – винаги някой трябва да ни оправя. Преди това – Съветският съюз, сега Европейският съюз, но страните в Европа не са такива. Най-четената книга за миналата година е на Дъглас Мъри – „Странната смърт на Европа” и най-четеното интервю е сега неговото във Фигаро и се обадих на Явор Дачков да го поздравя за сайта „Гласове”, че го преведе жена му. Мъри ги казва явно нещата. Тука не става дума дори за евроскептицизъм, а страх за ликвидирането на Европа. Да не е Европа християнски континент и да се нанесе удар по семейството чрез гей-браковете. Това ли са европейските ценности?     -Аз не искам да си помисля, че в България някой ще позволи да има гей-бракове. Интересно е и ми се е вдигнало националното самочувствие в последно време – оказа се, че по някои теми българите са склонни, в много голямо количество на хора, крайно разнолики като политически виждания, пол, градове, образование, да се обединят. България ще се обедини, като никога досега, срещу някакъв опит, какъвто и да е, да се въведе това чудо! Люксембургският външен министър Жан, кръстил се на херцога велики, и той боботи от Люксембург, яде гофрети, говори за Виктор Орбан, че е „тумор” и трябва да бъде изкоренен! Кой си ти, Жан! Я си виж премиера, че е се е оженил за мъж, а Орбан има жена, съпруга с пет деца. Въобще това ли Ви е европейската ценност – да мълчите, че Европа е християнска, да не казвате весела Коледа, а да говорите весели празници...!     -И да позволим това, което се случи в Кьолн? Все говорим за защита на жените. Как защити Германия жените в новогодишната вечер в Кьолн? Само 1200 са жалбите. Такова масово малтретиране на жени от пришълци никога не е имало! Аз искам да разкажа специално на телевизията, твоята и на твоето предаване, последното безсрамие, което се случи в градчето Кандел, сега на Коледа.   Немско семейство слуша Ангела Меркел, канцлерът – ще интегрира един афганистанец, Абдул. Абдул няма паспорт, лъже, че е 15 годишен, а не е пълнолетен, и той перманентно почва да тормози 15 годишната Мия и иска секс с нея всеки ден. Ама хапва белия хляб, хапва вурстчетата с дижонската горчица, лапа неща, които не е виждал и й казва: „Ако не ми „бутнеш”, ще те убия.”. Родителите са в чудо, отиват в полицията. Германската полиция го извиква и вместо да го задържи – там, протокол, предупреждава го, той слага палеца, защото е неграмотен и я закла, закла я на коледните празници, пред аптеката в осем хилядното градче. Питам те – ти като водещ български журналист видя ли Жан-Клод Юнкер, председател на Европейската комисия, или Доналд Туск, или г-н Таяни, да отиде на място и да поговори с родителите. Видя ли някой български журналист да отиде и да направи интервю с тези хора – какво мислят, след този случай, за обещанието на Меркел, приемайки ги, че ще се справим. Това ли е справянето?     -Макрон е един симпатичен млад човек, нямащ нищо общо с политиката. Извадиха го от една банка и го бутнаха напред – само и само да не е г-жа Льо Пен.     -Значи това, което ми направи изключително лошо впечатление...     -Виж, Илиана, аз си говоря нещата както си ги мисля.     Георги Марков: Нашият премиер, нашият председател на парламент, президент, министри – те говорят политически коректно и така трябва. Аз съм си депутат от гражданска квота, никакъв не искам да ставам.     - Да, с дълъг опит съм. Единствен съм тук, в дясното пространство, от Великото народно събрание. Значи Макрон, още като стана президент, изтърси следната небивалица: „Европейският съюз не е супермаркет, в който да си пазарувате, па после да не ни слушате.”. Иска да каже на „вишеградците”, на тези страни, като Полша, Чехия, Словакия, Унгария, че ние Ви даваме еврофондове, защото сме по-богати, Вие ще ни приемате квотите и ще внимавате в картинката. Това е абсурдна теза! Значи продажба на суверенитет.   Вие ще приемате бежанци, ще си плюете на суверенитет, на граници – ние ще Ви дадем, да си направите някой мост. Сега, януари месец, се състоя много голяма среща, миналата година Макрон беше лектор, тази година Орбан, на 50-те най-големи германски фирми. Знаеш, че в Унгария са Мерцедес, Ауди, Опел. На тази среща в Германия, на 50-те най-големи индустриални предприятия, Орбан каза следното: „Ние ще се радваме на еврофондовете, но нашата икономика вече може и без тях. До 2030-та ще ги стигнем по показатели, няма да можем по инфраструктура, но сме в напреднали отношения с китайците, да ни изградят инфраструктурата. Ние сме проевропейски настроени, но за суверенни държави. Тоест Вишеградската четворка, а натам, след изборите в Италия и победата на Северната лига, на Петте звезди, и победата на Себастиан Курц в Австрия, в коалиция с г-н Щрахе, е ясно, че Централна Европа няма да търпи повече тази ислямизация!     -Това, което ми направи впечатление в последно време – две изказвания на г-н Борисов. По начало той заслужава поздравления за усилията, които положи, и това ще бъде факт – на 17 май в България ще има историческа среща.      - Това е историческа среща. София ще остане в историята на Европа като столицата, от която е почнал процеса на адаптиране или привличане в Европейския съюз на тези балкански страни. Кога това ще стане? Това явно ще е дълго бягане, но все пак трябва да има някакво начало. Началото се поставя в България, при домакинство на г-н Борисов. Той положи огромни усилия да създаде тази балканска четворка, „Варненска четворка” я нарече – между България, Гърция, Румъния и Сърбия. И двата пъти, ти не може да не си обърнала внимание, той прави уговорка: „Запишете” –  даже каза единия път, „не сме Вишеградска.”.      - Значи той, с политическата си интуиция, не иска думата „четворка” така да се асоциира с Вишеградската, защото като чуят западноевропейските лидери „четворка”, като чуят въобще думата четири, числото четири, им става лошо заради вишеградците. Сега втори път го повтори, мисля в Букурещ беше срещата: „Ние само ще правим проекти, ние политически решения няма да взимаме”.   Аз веднага искам да кажа – прав е Борисов по този начин да се предпазва. И Вишеградската четворка не е формализирана. Словакия например е член на еврото. Унгария, Полша и Чехия бягат от еврото като Дявол от тамян. Словакия не признава Косово и никога няма да признае, защото има голямо етническо малцинство в Словакия и това значи да се създаде прецедент. Ние не може и да бъдем като Вишеградската четворка, тя е правена 1991 г. от такива велики имена, като Валенса, Хавел и Йожеф Антал, в това градче Вишеград, на завоя на Дунава в Унгария. Те там, когато подписват договора, той е тройка първо, Чехословакия още не се е разделила, те казват: „Ние повтаряме опита на нашите крале.” –  и ги изреждат.   Сега, аз не съм голям историк – 1339 г. там се събират кралят на Унгария, на Полша и на Бохемия и правят... Тоест съвсем други са нещата. Виж, Илиана, има нещо много просто – нашето членство в Европейския съюз в България се възприема, от цялата ни общественост, медии, политици, от цялата среда,  като едно доказателство, че сме европейска страна, като служебна бележка. Полша, Чехия, Унгария – дали  ще са в ЕС (Европейски съюз – бел. авт.), те не са по-малко европейски от останалите. Справка – Будапеща има метро преди Париж и Берлин, електрическо, 1897-ма.   След това прави първата изкуствена пързалка за кънки – няма да чака да замръзне Балатон, ами хората си карат кънки до Площада на героите сега. Ами извинявай, те правят цял жанр в музиката – 1915 г. всичко слага ръкавиците, бумбетата и отива в Будапеща да слуша Имре Калман и Ференц Лехар, съответно „Царицата на чардаша”, „Веселата вдовица”. Там са танците, баловете и правят най-красивия символ на демокрацията, само с унгарски камък и унгарски майстори – това чудо, наречено Парламент.      - Какво да кажа...? Радев спечели заслужена победа. Аз винаги съм уважавал вота на българските избиратели. Човекът спечели 2 000 000 гласа и е съвсем нормално да има самочувствие. Той дойде с едно много интересно мото – „промяна”. Аз лично не го възприемах това мото, по простата причина, че президентът, независимо, че е пряко избран от нас – няма големи лостове да прави такива промени. Сблъсъкът президент – премиер аз съм го гледал, понеже ти ме върна назад във времето. Аз съм го гледал, такива остри сблъсъци между президент и премиер от една и съща политическа сила. Аз мисля, че такъв сблъсък между Борисов и Радев няма.   Мисля, че Борисов се държи толерантно с президента. Мисля си, че отношенията им са нормални. За Нинова ме питаш – жената има самочувствие, защо? Връщаме се на резултатите. Все пак Нинова е втора, втора, а всички останали соцпартии са от трети назад, това й дава известно самочувствие. Тя ликвидира партията АБВ. Успя да консолидира лявото пространство – 800 000 гласа. Всъщност, ако не е Борисов в България, ако не е Борисов – Нинова ще спечели изборите. Кой ще я спре? Партията ДСБ – убила СДС или разни други „зелени джендъри”, партии някакви, които искат да си седим с един лифт на Банско, ако може и него да го няма, та да ходим пеша и така нататъка. Много интересно е, че непрекъснато ни говорят срещу популистките партии, които, както се вижда, навсякъде са втори и трети в Европа на изборите. Вземи всичките резултати – Льо Пен втора във Франция, Вилдерс втори в Холандия, Партията на свободата втора в Австрия.      -Когато Бойко се яви за кмет на София – аз гласувах за него. Той се появи гол-голеничък, дибидюс, сам, гол като пушка, с един Цветанов, и би столетната партия и нейният кандидат г-жа Дончева, с началник-щаб такъв мастит енерго-бос или бизнесмен като Овчаров – 70 на 30. Всички му викаха популист, пожарникар... Както се вижда – човекът си спечели. На другия ден аз пак гласувах за него, защото ми спря движението по Витошка. Витошка беше станала магистрала, то беше ужасяваща работа – щуркат се баби, трамваят не може да се движи, коли, то беше ужас. После като видя, че има ниша – той направи, популистът Борисов, партията ГЕРБ. Викаха й популистка партия. Това показват грамите на западните посланици: „Той е популист.”, такова-онакова. Обаче ето – три пъти побеждава в България. Промени зримо, направи тука – метра,  спортни зали, много има да се прави разбира се, и изведнъж стана „системен”. Бойко днеска е от системен по-системен!            - Не. Аз, познавайки Борисов от 1997 г., когато той беше с Царя тогава, от тогава го познавам, мисля, че неговата, така, душевна същност е прагматизъм. Той е човек, който е оперативен, той трябва нещо да прави, да открива. Не е за протоколен човек. Считам, че президентът ни трябва да знае западни езици, ако не един – няколко. Бойко като премиер се оправя идеално с чара – виж как го целува Юнкер.   Аз, като го целува, все гледам да не е минал преди това Сорос, защото Сорос беше под знамето в Брюксел и той му удари една „вендуза”, Юнкер, и викам: „Сега, ако мине Бойко и тоя, с тия уста, го целуне – ще ми стане лошо. Тоест идеално си върши работите като министър-председател. Мисля, че той не бива да се кандидатира за държавен глава. Това не е неговата амплоа и да свършим с това. Понеже той излезе с едно голямо житейско интервю в Дир (Dir.bg – бел. авт.) и казва как се е учил от Царя, от Живков. Живков му казал: „Внимавайте с Косово!”. Сега Борисов хем казва в Дир: „Внимавайте с Косово!”, хем казва на Вучич: „Да преглътнем Косово.”.   Аз си казвам – той Вучич може да преглътне Косово, ама дали ще го преглътне сръбският народ. Като вземе да преглътне Косово, да не го бутнат. Темата „Косово” е голям проблем. Испания никога няма да признае, знаеш, заради Каталуния. Румъния никога, това значи двата милиона и половина унгарци в Трансилвания да я направят... Така че ми харесват тия две негови, значи – хем Живков му казва, и той не го казва случайно,: „Внимавайте с Косово!”. Ако си бяхме държава на място, според мен – ние нямаше да признаем Косово, с това огромно, компактно населено, турско малцинство, макар че нашите турци са кротки, но слушам г-н Ердоган какво казва.   В каква Европа живеем? Европа, която възложи, чрез пари, Турция да ни пази! Затова аз не съм в тези 80%, които г-н Тончев, социологът, е преброил, да съм чак в такъв възторг. Не съм евроскептик. Гласувах на изборите за европарламент. Имам любима депутатка, няма да я скрия, тя е Ева Паунова, чуваме се с нея, сега е Майдел, тя се ожени за колега адвокат. Не мога да не казвам това, което мисля.  ", "date": "2018.04.29", "title": "Георги Марков: Бойко се яви за кмет гол-голеничък, дибидюс, сам, с един Цветанов, и би БСП 3 пъти"}
{"url": "http://epicenter.bg/article/Tsenite-na-imotite-v-Sofiya-skochiha-s-5-6--/153070/4/0", "text": "Средно един квадратен метър в момента в столицата се продава между 1000-1100 евро, съобщи Нова телевизия. С 5-6 % са скочили цените на имотите спрямо първото тримесечие на 2017-а. Това показват данните на една от най-големите агенции за недвижими имоти у нас.   Купувачите търсят двустайни и тристайни апартаменти с площ до 100 квадрата, а малко над 50% от имотите се купуват на кредит. Най-предпочитани локации в столицата са в центъра и кварталите \"Лозенец\" и \"Кръстова вада\". В \"Лозенец\" обаче средните цени за изминалото тримесечие са 1675 евро на кв.м.  ", "date": "2018.04.29", "title": "Цените на имотите в София скочиха с 5-6 %"}
{"url": "http://epicenter.bg/article/Kola-se-zabi-v-patrulka--dvama-politsai-sa-v-bolnitsa/153062/3/0", "text": "Двама полицаи пострадаха, след като патрулната им кола е била блъсната от лек автомобил на Симеоновско шосе в София. Инцидентът е станал през изминалата нощ, предаде БНР.   Двамата служители на МВР са приети в болница. По-късно единият е освободен за домашно лечение, а другият остава под лекарско наблюдение. При проверката на водача, ударил патрулния автомобил на \"Пътна полиция\" с полицаите, пробите за алкохол и наркотици са били отрицателни.   Най-вероятната причина за инцидента е невнимание от страна на шофьора. Още на място му е отнета и шофьорската книжка, но не е задържан, тъй като не става дума за тежък инцидент. Разследването по случая продължава.", "date": "2018.04.29", "title": "Кола се заби в патрулка, двама полицаи са в болница"}
{"url": "http://epicenter.bg/article/Nagal-shofyor-na-dzhip-nabi-britanets--osmelil-se-da-mu-napravi-zabelezhka--video-/153073/3/0", "text": "Клип с поредния случай на нагла агресия на пътя се разпространи в социалните мрежи. Шофьор налетя на бой на възрастен британец с мотор, осмелил се да му направи забележка. Случката се разиграла около обяд в неделя във Велико Търново.   \"Не успях да снимам целия бой, защото бях сама и ме беше страх... Но въпросният човек изложи всички движещи се по ул. \"Магистрална\" на опасност, движейки се с превишена скорост... Накрая човекът, който се осмели да му направи забележка, беше пребит от него\", пише авторката на видеото Мария Йотова.   \"Този с джипа караше ужасно по \"Магистрална\", засече мен, една учебна кола и още много. Изпреварваше даже от вътрешната страна на платното и направи същото и с този човек с мотора (той се оказа англичанин), на светофара човекът от мотора слезе възмутен и започна да му вика... и тогава вече другия слезе от джипа и започна да го удря, най- гадното беше когато го свали на земята и го риташе\", обяснява младата жена, като този епизод не е на видеото.   Тя споделя, че всички мъже от колите и служителите от близката бензиностанция са останали безучастни към грозната сцена. Няма подаден сигнал на телефон 112 от някой от очевидците. След качването на клипа в социалните мрежи на мястото са изпратени полицейски патрули, но не са установили участниците в инцидента, заяви пред БНР началникът на Пътната полиция във Велико Търново Атанас Атанасов и допълни, че битият моторист не е потърсил медицинска помощ в местната болница.", "date": "2018.04.29", "title": "Нагъл шофьор на джип наби британец, осмелил се да му направи забележка (видео)"}
{"url": "http://epicenter.bg/article/Stanislav-Nedkov---Staki-e-shofyorat--blasnal-politseyska-kola-v-Sofiya/153074/3/0", "text": "\r\n Известният състезател по смесени бойни изкуства Станислав Недков – Стъки е шофьорът, който снощи е блъснал патрулен автомобил на полицията с двама униформени в него, научи bTV. \r\n   \r\n От удара и двамата полицаи са пострадали, като единият остава в болница за лечение след комоцио. \r\n   \r\n Инцидентът е станал в полунощ на „Симеоновско шосе”. Униформените са извършвали проверка на документи в патрулката, когато колата им е била ударена от друг автомобил в задната част. \r\n   \r\n Станислав Недков – Стъки е тестван за алкохол, като в кръвната му проба не са открити следи от упойващи вещества. \r\n   \r\n Стъки е съпруг на бившата депутатка от НДСВ Юлияна Дончева. \r\n", "date": "2018.04.29", "title": "Станислав Недков – Стъки е шофьорът, блъснал полицейска кола в София"}
{"url": "http://epicenter.bg/article/Tezhka-katastrofa-kray-Shumen--Bebe-na-2-mesetsa-zagina--oshte-shestima-sa-postradali/153081/3/0", "text": "Бебе загина в тежка катастрофа с участието на общо три деца на пътя Шумен- Силистра до разклона за село Осеновец. Това съобщиха от ОДМВР- Шумен. Сигналът за произшествието е получен малко след 14.20 часа.   Съобщено било, че са катастрофирали лек автомобил \"Рено\" с шуменска регистрация и товарен автомобил \"Форд Транзит“ с разградска и има пострадали. Към мястото на инцидента веднага са насочени екипи на полиция, пожарна и спешна помощ. След пристигането им било изяснено, че 29-годишна жена от село Венец, която била зад волана на автомобила „Рено“ е навлязла в насрещната лента за движение и се ударила челно в насрещно идващия \"Форд Транзит\" със силистренска регистрация.   В резултат на удара в МБАЛ- Шумен са откарани две жени от лекия автомобил- 28-годишната жена, която е била зад волана и детето ѝ на 2 месеца, спътничката ѝ на 28-години и двете ѝ деца – на 7 и 3 години. В болницата в Шумен са откарани и 47-годишният водач на товарния автомобил Д.А. от Дулово и 36-годишният негов спътник С.А., също от Дулово. Бебето е починало.   След извършените прегледи било установено, че А.И, която управлявала лекия автомобил е с комоцио, оставена е под наблюдение в болничното заведение. За лечение са настанени С.Х. /28г./ от Венец, която е с черепно-мозъчна травма и 7-годишното ѝ дете, което е с наранявания. По-малкото ѝ дете е освободено след преглед .   Водачът на буса е без наранявания, но спътникът му Д.А. е с фрактура на лява ръка и ляв крак. Двамата водачи са правоспособни, мъжът е тестван за алкохол, пробата му е отрицателна. На място се извършва оглед. Причините за инцидента са в процес на изясняване.", "date": "2018.04.29", "title": "Тежка катастрофа край Шумен! Бебе на 2 месеца загина, още шестима са пострадали"}
{"url": "http://epicenter.bg/article/Kubrat-izleze-na-but-zaradi--marsianskite-patishta-/153065/2/0", "text": "Жители на Кубрат се вдигнаха на протест и блокираха пътищата към Русе и Разград край града. Причина за недоволството им е отчайващото състояние на пътната инфраструктура в района.   На пътя се появи и надпис „Марс” заради обидата от бездействието на институциите. Хората казват, че са „погребани живи” без пътища – въпреки че си плащат винетките.   „Около 2000 лева на година ми струва ремонтът на автомобила. Благодарение на това, че се движи по тези пътища. Това са гуми, това са джанти, това е окачване. За да може автомобилът ми да се движи при положение, че съм си платил винетката и всички данъци”, каза пред bTV един от организаторите на протеста – Мариян Петров. Той работи като дистрибутор.   Хората твърдят, че даже пътищата между земеделските им парцели са по-добри от тези по републиканската мрежа. Кубрат беше напълно блокиран, а двата лъча на протеста се събраха пред общината. 4200 подписа под призива за подобряване на пътищата са изпратени на пътната агенция и транспортното министерство. Реакция към момента няма.", "date": "2018.04.29", "title": "Кубрат излезе на бунт заради „марсианските пътища“"}
{"url": "http://epicenter.bg/article/Mareshki--Sdelka-za-50-miliona-dolara-e-v-osnovata-na-kabineta/153066/2/48", "text": "Партия \"Воля\" при никакви обстоятелства не би станала коалиционен партньор на настоящото управление. Това заяви за нейният лидер Веселин Марешки пред Нова телевизия.   \"Нашата партия няма тази сила, с която може да предизвикаме някакви промени\", призна той.  \"Преди изборите се срещнах с хора, които ми казаха, че ще подкрепят тази сглобка на правителството, защото очакват еди-каква си голяма сделка да се случи и те да бъдат участници в нея\", заяви заместник-председателят на Народното събрание.    Той посочи, че сделката, която все още не е реализирана, е за 50 милиона долара и е в сферата на имотите в Русе: \"Тя е свързана с част от малките коалиционни партньори. Става дума за бизнесмен, който е близък до лидера на една от трите формации в Обединените патриоти. Ако тази сделка стане факт, аз ще я осветя\".    \"Аз ще вървя по моя път, но ако на следващите избори се окаже, че е по-добре да правиш коремни и да си връщаш по 300 лева от заплатата, аз ще си върна по 500 лева от заплатата и ще правя по 10 коремни. Ще си сложа един лост пред парламента и няма да запълвам дупки или да правя бензиностанции\", заяви той, като в същото време допълни, че не е ядосан на президента, а на \"тези, които опитват да измамят българския народ, че са алтернатива\".   Лидерът на \"Воля\" обясни решението си собственоръчно да запълни дупка на улица във Варна с думите: \"Всеки гледа да направи магистрали, да изпълни големите проекти, в които има стотици милиони. А една дупка няма кой да запълни\". \"Не ми е приятно, когато обясняват на българите, че са дебили\", заяви Марешки.   Той коментира острата критика на евролибералите към \"Атака\" и ВМРО с думите: \"Не мисля, че някой от Европа трябва да идва и да се меси във вътрешните ни работи\". ", "date": "2018.04.29", "title": "Марешки: Сделка за 50 милиона долара е в основата на кабинета \"Борисов\" 3"}
{"url": "http://epicenter.bg/article/Aleksandar-Tomov--Reket-e-dogovorat-za-68-mln--lv--na-miliardera-Stivan-Lo-s-chovek-na-GERB/153067/2/0", "text": "\"Или рекет, или обещание са причините да се сключи договор за 34 млн.евро или 68 млн.лв. за някакви консултации и връзки с държавната и общинската власт от близкия приятел на премиера Саздов\". Това заяви ексдепутатът Алексадър Томов в предаването на Сашо Диков по телевизия „Евроком“.   Именно той е човекът, който запознава Бойко Борисов с хонконгския милиардер Стивън Ло, който искаше да построи огромен спортен, развлекателен и туристически комплекс до София и получи инвестиционен клас А в това число и от сегашния кабинет. \"Няма такива суми за консултации в международната практика. Договорът, така формулиран - за връзки с правителството и общината е абсурден, има нещо скрито, задкулисно\", категоричен е някогашният вицепремиер по повод контракта с китайците на Иван Саздов, възпитаник на ВИФ и собственик на бетонов възел, но много близък на министър-председателя и шеф на комитета за първите му избори.   \"68 млн. лв. за консултации и уреждане на срещи съмнява за жива корупция\", убеден е той. По договора с 12 вноски са платени една или три, както разкри преди 2 седмици Сашо Диков в новото си шоу чрез интервю със Саздов. Томов опроверга думите на консултанта, че инвеститорът не бил сериозен, като напомни, че Ло вече е инвестирал над 19 милиона евро в проекта, в това число 10,5 млн. евро за закупуване на голфклуба Света София като част от бъдещия мегакомплекс и още почти толкова за придобиване на земя от общината в Елин Пелин и жители на двете села, между които е предвидено бъдещото строителство - едното от тях е Равно поле.   Проблемът е, че държавата се мотае с продажбата на военното поделение в другото - Мусачево, а без него няма как да се оформи парцелът за бъдещия град на забавлението. В същото време Министерството на отбраната бързо разпродава други интересни терени като например неотавнашното прехвърляне на цена поне 2 пъти под пазарната на терен в Несебър до Слънчев бряг на брата на бившия финансов министър Милен Велчев.   В момента милиардерът Стивън Ло води съдебна битка с Иван Саздов.  ", "date": "2018.04.29", "title": "Александър Томов: Рекет е договорът за 68 млн. лв. на милиардера Стивън Ло с човек на ГЕРБ"}
{"url": "http://epicenter.bg/article/Na-1-may-BSP-organizira-protest-sreshtu-koruptsiyata-i-bednostta/153072/2/0", "text": "Протестното шествие ще мине по маршрута-  пл ощад  „Александър Невски” – ул. „Г.С.Раковски” – бул. „Дондуков” – пл.”Независимост”   На 1 май /вторник/ БСП организира протест срещу корупцията, мизерията и бедността. В София, в 11.00 ч, се очаква пред паметника на Незнайния войн /площад „Александър Невски”/ да се съберат хиляди, за да изразят своето желание за достойни доходи, както и срещу корупцията, която ограбва труда им.   Протестното шествие ще мине по маршрута- пл. „Ал. Невски” – ул. „Г.С.Раковски” – бул. „Дондуков” – пл.”Независимост”/пред Министерски съвет/. В 12 ч. е началото на митинга.   След края на митинга, група Сигнал ще даде старта на Празник на свободното слово и свободните медии пред Народния театър „Иван Вазов”. В събитието участие ще вземат млади актьори, както и групата", "date": "2018.04.29", "title": "На 1 май БСП организира протест срещу корупцията и бедността"}
{"url": "http://epicenter.bg/article/Stroezhat-na--Struma--shte-se-zabavi-s-2-g--ako-se-izmesti-traseto-zaradi-arheologicheskite-nahodki/153076/2/0", "text": "С около две години ще се забави изграждането на магистрала „Струма“ край Благоевград, ако се наложи изместване на трасето заради археологическите проучвания в района на село Покровник. Това каза пред журналисти в Благоевград министърът на регионалното развитие и благоустройството Николай Нанков, цитиран от радио Фокус.   Той бе в града за втория кръг от Националния шампионат на България „Планинско изкачване Благоевград“. Министърът подчерта, че ако експертите преценят, че това е необходимо, то Министерството на регионалното развитие и благоустройството ще се съобрази с решението им. „Процедурата ще бъде дълга и ще се забавим, тъй като ще трябва да минем през нови имоти, които нямат парцеларен план и отчуждаване. Това обаче няма да е фатално, тъй като ще се забавим с около 2 години, тоест до 2023 ще бъде готов и този Лот 3.1. Ще се забавим във времето, ще направим новите процедури, което ще ни коства голям финансов ресурс, но не можем да пренебрегваме историята, заради няколко милиона лева допълнително за бъдещото изместване“, подчерта Нанков.   Той отбеляза, че това обаче е само едната хипотеза. Според регионалния министър няма гаранция, че при изместването на трасето няма отново да се попадне на археология. „Ролята ни е много тежка в случая, защото трябва да сме балансьори, но няма да сблъскваме нито един интерес. Нека изчакаме колегите от Министерството на културата, заедно с академичната общност и археолозите да си кажат мнението, а ние ще действаме спрямо него“, добави министър Нанков.   Във връзка със сформирания инициативен комитет за опазването на обекта, министърът заяви, че уважава подобни инициативи и винаги се съобразява с мнението на местната общност, но водещо би трябвало да е мнението на експертите и специалистите в дадените области. „Смятам, че мнението на експертите в най-голяма степен защитава обществения интерес, така че при цялото ми уважение, то аз ще се съобразя с решението на сформираната експертна група“, допълни Нанков. По думите на регионалния министър решението по казуса би трябвало да стане ясно през следващата седмица.", "date": "2018.04.29", "title": "Строежът на „Струма“ ще се забави с 2 г., ако се измести трасето заради археологическите находки"}
{"url": "http://epicenter.bg/article/Balgarka-e-v-bezizhoditsa-v-Braziliya-v-tezhka-bitka-s-raka-/153077/2/0", "text": "Близките на болна българка не могат да я приберат у нас. Младата жена, която е болна от рак, е в тежко състояние в болница в Бразилия.   Последната надежда на Теодора била алтернативно лечение в екзотичната страна. Семейството й платило 3000 лева на българката Кармен Лазарова, която ги изпратила при световноизвестни медиуми.  \"Става дума за нещо като енергийни операции, които не включват физически контакт. Всъщност това е просто една екскурзия за хора, обречени на смърт. Те си дават средствата с последната си надежда\", разказа пред NOVA съпругът на Теодора Александър Русанов.    В Бразилия обаче  състоянието на младата жена рязко се влошава и в момента тя има нужда от помощ, за да се прибере в България. Полетът обаче е рискован. Авиокомпании предлагат транспорт, но на непосилна цена - над 55 000 евро.     ", "date": "2018.04.29", "title": "Българка е в безизходица в Бразилия в тежка битка с рака "}
{"url": "http://epicenter.bg/article/Uchiteli-na-protest--Pak-otpadat-avtori-v-literaturata-za-11-i-12-klas-/153078/2/0", "text": "Новите планове на МОН да променят учебното съдържание, да сменят автори и произведения, отново предизвикаха недоволството на учителите, предаде БНТ.   Оказва се, че в новите учебни програми за 11 и 12 клас образователното министерство пак пробва експерименти. Поемата \"Септември\" на Гео Милев слиза от 12 в 10 клас. В 11 клас като автор се появява Никола Фурнаджиев със \"Сватба\". Автори и произведения от 11 и 12 клас разменят местата си, за да отговорят на тематичността.    Произведенията са силно редуцирани. В 12 клас ще се учат и съвременни автори като Христо Фотев, Борис Христов и Виктор Пасков.Отпада автор като Емилиян Станев. Отпадат и фейлетоните на Алеко Константинов. В 11 клас те са заменени от \"Бай Ганьо на гости\". това показва сравнението на старите и новите учебни програми по литература от 11 и 12 клас след като Просветното министерство публикува за обсъждане новите предложения за последните два класа. Както и досега ще се учат само български автори. Най-голямата промяна е, че тези автори ще се изучават не хронологично както досега, а тематично чрез съдържание като любов, смърт и природа. Този начин на преподаване не е добър и ще затрудни учениците, категорични са обаче учителите. Обяснението на МОН е, че промяната се налага заради новия закон, в който има \"втори гимназиален етап\". Според експертите на министерството така учениците щели да влязат в дълбочина на емблематични произведения и да ги анализират. Според учители обаче, подходът ще ги затрудни. ", "date": "2018.04.29", "title": "Учители на протест: Пак отпадат автори в литературата за 11 и 12 клас "}
