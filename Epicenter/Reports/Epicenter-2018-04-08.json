{"url": "http://epicenter.bg/article/Poredno-mezhdunarodno-priznanie-za-Mladezhkata-organizatsiya-na-DPS/151351/2/0", "text": "Кандидадът на Младежко ДПС - Антоанета Асенова  бе избрана за член на бюрото на Европейската либерална младеж (LYMEC). Асенова получи най-голяма подкрепа от делегатите на организацията, като събра 189 от 192 възможни гласа при тайно гласуване. Това се случи по време на конгреса на организацията, който се проведе в периода 6-8 април в Берлин, Германия. Също така, Сюлейман Сюлейман беше избран за делегат на конгреса на партия АЛДЕ, който ще се проведе есента в Мадрид.   Делегацията на Младежко ДПС се състоя от председателя на Младежко ДПС и евродепутат Илхан Кючюк, членовете на ЦОС на Младежко ДПС Сюлейман Сюлейман, Мюмюн Мюмюн и Гюлфие Арнаудова. Това е поредният успех за организацията след избирането на Илхан Кючюк за вицепрезидент на АЛДЕ и Гюлфие Арнаудова за вицепрезидент на Либералния младежки интернационал (IFLRY).   „Ще работя активно за интеграцията  на Западните Балкани, хармонизирането на миграционните политики, както и по въпроси свързани с равноправното европейско гражданство - включително политиките срещу липсата на Визова реципрочност и различното третиране на граждани на Европейския съюз“, каза след избора си новоизбраният член на бюрото на LYMEC Антоанета Асенова. За председател на организацията бе избрана Свеня Хан  от JULIS, Германия.   “Младежко ДПС се позиционира на ключови позиции във всички международни младежки либерални организации. Това е огромно признание, но и огромна отговорност за нас и ние го осъзнаваме.“, коментира председателят на Младежко ДПС Илхан Кючюк.", "date": "2018.04.08", "title": "Поредно международно признание за Младежката организация на ДПС"}
{"url": "http://epicenter.bg/article/Pasha-e-nay-svetliyat-hristiyanski-praznik--Chestito-Vazkresenie-/151207/2/0", "text": "Великден е най-светлият ден за всички християни. Вярващите отпразнуват Възкресението на Божия син, Иисус Христос.   Празникът се чества на третия ден след разпването на Спасителя на кръста. Рано сутринта в неделния ден жените мироносици виждат празната гробница и липсващото тяло на Божия син. Според новозаветните текстове Иисус Христос се явява на Мария-Магдалена, а после и на апостолите.   Подготовката за честването на най-големия християнки празник започва в седмицата преди Великден, наричана Страстна седмица. Вечерта преди полунощ в събота се отслужва тържествено богослужение, всички светлини в храма се изгасяват и малко преди полунощ свещеникът изнася запален трисвещник с думите: „Приидите, приимите свѣтъ, от невечернаго света и прославите Христа, воскресшаго из мертвых”.   От три свещника всички присъстващи палят своите свещи, които по традиция носят по домовете си. При пеене на тропара „Воскресение Твое Христе Спасе“ всички излизат от храма. Точно в полунощ и извън храма при биене на камбаните свещеникът обявява Възкресението с думите „Христос Воскресе“. При обявяването на Възкресението се пее празничният тропар и се обикаля кръстопоклонно иконата на Възкресението, положена на специален аналой, след това се чете Евангелие и Апостол. После свещеникът чука на храмовите врата с думите: „Подигнєтє, порти, горнищєто си, подигнєтє сє, вєчни порти, и щє влєзє Царят на славата!”, на което подучено лице отвръща: „Кой є този Цар на славата?”.     Това каза в словото си Негово Светейшество Българския патриарх Неофит за Великден.    По традиция, много християни се събраха в кадралния храм \"Св. Алесандър Невски\", за да присъстват на Пасхално богослужение за Възкресение Христово.   То започна малко преди 24 часа. В 23:45 часа бе донесен с литийно шествие и Благодатният огън. Припомняме, че той бе донесен от Йерусалим от делегация по-рано днес и в момента се съхранява в Синодния параклис.  В 24 часа Патриархът възвести Възкресение Христово.    \" , каза още Негово Светейшество.    Великденските яйца са основният символ на празника. Най-важният цвят е червеният. Освен в други цветове, яйцата могат да се боядисват и украсяват с различни орнаменти, лепенки и т.н.   Не е известно кога за пръв път са започнали да се боядисват яйца. Има исторически и археологически данни, че яйцата са се багрили и дарявали още в Древен Египет, Персия, Рим, Китай и Гърция. Ритуалите, свързани с тях, символизирали раждането на живота.   Евреите са имали обичай, когато отиват на гости при някого, да даряват някакъв дар на домакина. Ако гостът е бил много беден, то той подарявал яйце.   Според християнските предания, когато Мария Магдалена отишла в Рим да се срещне с римския император, следвайки този обичай, тя му подарила яйце, което било обагрено в червено, символ на кръвта на Христос. Оттогава навлязъл обичаят християните да си подаряват боядисани в червено яйца на Великден. Постепенно започнали да се използват и други цветове.   В България по традиция яйцата се боядисват на Велики четвъртък или Велика Събота, като броят им зависи от членовете на семейството. Първото се оцветява винаги в червено от най-възрастната жена. Докато то е още топло и прясно боядисано, тя рисува кръстен знак на челата на децата, за да бъдат здрави.   До появата на изкуствените оцветители са се използвали отвари от билки, ядки и др. С отвара от брош се получавала червена багра, от смрадлика – оранжева, зелено – от коприва, жълто – от орехи и кори от ябълка или отвара от стар кромид лук.   Винаги, когато са се боядисвали яйца, се е приготвяла и отделна кошничка и за кумовете. Яйце се дарявало и на всеки гост, прекрачил прага. За допълнителна украса се ползвали отпечатъците на листенца от магданоз или фигурки, нарисувани с восък или с цветни моливи. Според поверието този, чието яйце остане здраво след чукането, ще е най-здрав през годината. Първото боядисано червено яйце се слага пред домашната икона, за да пази дома.   Обредните хлябове са друга неотменна част от традициите на Великден. Обикновено се правят в кръгла форма и се украсяват с плетеници, като в средата им се слага червено яйце. В България по традиция се замесват в четвъртъка преди Великден, в Гърция – в петък и др.   Някоя от тези пити се прави сладка и това е великденският козунак. За първи път козунак се приготвя през 17 век във Франция. В Италия също имат вид козунак по същия повод – той може да изтрае цели 6 месеца. Според изследователи на българското възраждане за първи път козунак в съвременния му вид се е появил в Шумен в средата на 19 век, когато тук временно пребивават унгарските емигранти, начело с Лайош Кошут, след несполучилата национална революция.   Още през 18 век започва производството на шоколадови яйца. Дървените са известни отдавна, а от 1960–те год. вече се продават и пластмасови. Изключителни със своята красота и блясък са декоративните яйца на Петер Карл Фаберже, изработени от скъпоценни камъни и благородни метали.   Великденският заек като символ също е от преди разпространението на християнската религия. Заекът традиционно се свързва с плодородието и изобилието, а в древните ритуали и вярвания – и с Луната и нейните цикли. Съществува легенда, според която великденският заек някога бил голяма красива птица, принадлежаща на богиня. Веднъж тя я превърнала в див заек, но тъй като той все още е птица по душа, продължава да прави гнезда и да ги пълни с яйца.    По отношение на Великден православните спазват допълнителното изискване Великден да не съвпада с еврейската Пасха. В случай на такова съвпадение католиците и протестантите отбелязват Великден, а православната църква го отлага с един лунен месец. Затова в половината от случаите западният и източноправославният Великден съвпадат, а в останалите източноправославният е обикновено седмица по-късно.    Величка, Виличка, Величко, Виличко, Велика, Велизара, Пасха, Паскуалина, Паскалина, Паскуалино, Паскал.  ", "date": "2018.04.08", "title": "Честито Възкресение! Великден е най-светлият християнски празник! "}
{"url": "http://epicenter.bg/article/Poveriya-za-Velikden--Vseki-gost-tryabva-da-si-otide-s-yaytse-v-dzhoba--inache-shte-otnese-bereketa-ot-doma/151202/2/0", "text": "На Великден нека си припомним някои от най-любопитните народни традиции и обичаи, съхранили полъха на миналото. Поверия, оцелели по нашите земи от древни времена.   Много от обредните ритуали, които съпровождат дните около най-светлия християнски празник, естествено са повлияни от църковните. Но голяма част от тях имат езически произход и ясно изразен религиозно-митологичен характер.   - Ако дете се роди през дните на Страстната седмица, го чака дълъг и изпълнен с щастие и късмет живот.   - Най-голяма сила има това яйце, което е снесено първо.   - Водата, с която разтваряли боите, била \"мълчана\" (донесена от девици при пълно мълчание от три различни кладенеца). С нея подновявали кваса за хляб веднъж годишно – на Велики четвъртък.   - Първите червени яйца старите хора слагали в сито, постлано с нова кърпа – за да ги види слънцето и да се усмихне. Вярва се, че именно тези яйца имат силата да предпазват и лекуват.   - В миналото, докато боядисвали и изписвали яйцата, жените възпявали в любовни песни своите любими. Момите пеели за своя мечтан жених, а невестите – за своя съпруг.   - Първото боядисано яйце трябва да е червено. С него се прави кръстен знак върху челото на всички членове на семейството, като се започва от най-малкия. Яйцето се поставя пред домашния иконостас, за здраве и плодородие. След като изтече една година, на Велики четвъртък или на Велика събота, яйцето се изнася в двора, счупва се и се гадае по него, припомня woman.bg. Ако е пълно, значи ще има берекет и здраве в дома, ако е празно – годината ще бъде тежка и трудна.   - Вярва се, че размяната на великденски яйца е израз на благопожелание към ближния за здраве и късмет.   - На гост, който е посетил дома ни на Великден, трябва да се подари едно червено яйце. Старите хора вярват, че така богатството никога няма да напусне дома.   - Ако се подстрижеш на Велики петък, ще имаш спокойна година и ще забравиш що е то главоболие.   - На Великден всички се чукаме с боядисаните яйца. Вярва се, че този, чието яйце се запази читаво, ще се радва най-много на здраве и дълголетие.   - В нощта срещу Великден не бива да се вдига врява или да се спори. Според старите хора караниците и силният шум в нощта преди Възкресение Христово привличат злите сили и лошата енергия в дома.   - Вярва се, че ако минути преди настъпването на Великден отправиш молба с думите: \"Моля те, Господи, изпрати ми мъж, който да ми донесе щастие и любов!\", желанието ти ще се сбъдне.   - Западно поверие гласи, че на Велики петък не се перат чаршафи, защото можеш да сънуваш кошмари.   - И православни, и католици вярват, че на Великден трябва да се премениш с нови и светли дрехи. Това ще те изчисти от лошата енергия и ще ти донесе късмет и успех през цялата години.   - Ако набереш китка здравец на Великден, това ще ти донесе здраве и дълголетие. Старите хора вярват, че именно на Възкресение Христово растението притежава най-много магически сили и лекува всякакви болести.   - Пеенето и люлките са задължителен елемент от празничната обредност на Великден. Вярва се, че съдържанието на песните по време на люлеенето и танцуването имат прогонваща и предпазваща от злите духове сила.   - Съществува поверие, според което жените, които дълго време не могат да забременеят, преспят с червено яйце в пазвата си на Великден, догодина ще се радват на рожба.   - В някои краища на страната се запазват черупките от великденските яйца. Вярва се, че в тях е скрита магическа сила. Затова старите хора в някои краища на страната все още ги запазват и използват при баене против уроки. В миналото бабите ги стривали на прах, който използвали при лечение на различни болести.    - Великден се празнува не три дни, както повечето от нас си мислят, а цели седем. Тези дни са известни като Светлата седмица.  Какво да облечете на Нова година според зодията си 7 поличби за щастие през Новата година Най-ужасните коледни подаръци за него   - В продължение на цели 40 дни след Великден православните християни се поздравяват помежду си с изразите: \"Христос Воскресе\" и \"Воистину Воскресе\".   ", "date": "2018.04.08", "title": "Поверия за Великден: Всеки гост трябва да си отиде с яйце в джоба, иначе ще отнесе берекета от дома"}
{"url": "http://epicenter.bg/article/Boyko-Borisov--Hristos-Voskrese--Neka-delata-ni-badat-vodeni-ot-dobroto-/151329/2/0", "text": "Премиерът Бойко Борисов първи поздрави българите с настъпването на един от най-светлите християнски празници - Великден.   Минути след полунощ той отправи своето послание.   \"Христос Воскресе! На този светъл празник пожелавам на всички много здраве, благополучие и щастие. Нека делата ни бъдат водени от доброто\", написа той на профила си във Фейсбук.  ", "date": "2018.04.08", "title": "Бойко Борисов: Христос Воскресе! Нека делата ни бъдат водени от доброто!"}
{"url": "http://epicenter.bg/article/Tsvetanov--Hristos-Voskrese--Neka-delata-ni-badat-vodeni-ot-dobroto/151330/2/0", "text": "Зам.-председателят на ПП ГЕРБ и лидер на парламентарната група на ГЕРБ Цветан Цветанов поздрави българите по повод Възкресение Христово в социалната мрежа Фейсбук.   Ето и какво написа: \"Христос Воскресе! На този светъл празник пожелавам на всички много здраве, благополучие и щастие. Нека делата ни бъдат водени от доброто\", пожела Цветанов.", "date": "2018.04.08", "title": "Цветанов: Христос Воскресе! Нека делата ни бъдат водени от доброто"}
{"url": "http://epicenter.bg/article/Rumen-Radev--Neka-v-izpitaniyata-da-ne-gubim-nadezhdata-si/151337/2/0", "text": "Социалната мрежа \"Фейсбук\" се превърна в трибуна за изразяване на поздравите на държавните лидери по повод най-големия празник за православните християни. След премиера Бойко Борисов и президентът Румен Радев отправи своите пожелания към българите по повод Великден.    \"Христос воскресе!   Скъпи сънародници, във великия ден на Христовото Възкресение нека си пожелаем да крепне вярата, надеждата и любовта между всички нас, българите.   Да не слабее волята ни да творим добро, дори когато срещаме неразбиране и враждебност. В изпитанията да не губим надеждата си, защото всеки Великден ни връща упованието в справедливостта и живота. Да обичаме ближния си, защото любовта е празна дума, ако не обърнем внимание на хората, които са непосредствено до нас\", написа във \"Фейсбук\" президентът.  ", "date": "2018.04.08", "title": "Румен Радев: Нека в изпитанията да не губим надеждата си"}
{"url": "http://epicenter.bg/article/Korneliya-Ninova--Hristos-Voskrese--Mir-i-blagodat-na-vsichki-/151338/2/0", "text": "Лидерът на БСП Корнелия Нинова поздрави българите по случай най-големия християнски празник Великден.   \"Христос Воскресе. Мир и благодат на всички. Пожелавам ви здраве, сполука и доброта\", написа тя в профила си в социалната мрежа „Фейсбук“.   Корнелия Нинова публикува и снимки на боядисани великденски яйца.", "date": "2018.04.08", "title": "Корнелия Нинова: Христос Воскресе! Мир и благодат на всички!"}
{"url": "http://epicenter.bg/article/Zashto-katolitsi-i-pravoslavni-posreshtat-Vazkresenie-na-razlichni-dati-/151210/2/0", "text": " В западния свят Възкресение настъпи преди седмица, на 1 април.   Броени часове, след като великият ден дойде и у нас ви представяме разликата в честванията на двете църкви и историческото обяснение на този факт.    Основната причина за това е, че православната църква определя датата за празнуване на Великден според Юлианския календар, а католическата църква - според Григорианския. И при двете църкви периодът, в който може да се чества Великден, е 5-седмичен, но за католическата църква този период започва по-рано.    Това е обстоятелството, че на Запад празнуват Великден дори ако неделята след пълнолунието на пролетното равноденствие съвпадне с еврейската Пасха, докато в този случай на Изток определят за дата на празника следващия неделен ден.     Символ на Великден при католиците например е заекът, докато при източноправославните християни е червеното яйце.   На Запад е популярно децата да се надпреварват да търкалят боядисани яйца по наклонена ливада.   В източноправославния свят на празника децата се борят с яйца за победа и здраве през цялата година, а за \"биячът\" са отредени много щастие, благополучие и крепко здраве.   Яйцата се използват като специално великденско поздравление. Хората си разменят яйца и се поздравяват с фразата \"Христос Воскресе!\".", "date": "2018.04.08", "title": "Защо католици и православни посрещат Възкресение на различни дати?"}
{"url": "http://epicenter.bg/article/Patriarhat--Neka-svetlinata-na-Vazkresenieto-i-radostta-ot-Bozhiyata-pobeda-ne-ugasvat-v-nashite-sartsa/151346/2/0", "text": "\"Нека светлината, изгряваща в този ден от празния гроб, огрява винаги всички нас. Нека съгрява сърцата ни и просветлява умовете ни, та водени от нея, да вървим неизменно по стъпките Христови”.  Това обяви патриарх Неофит по време на празничното богослужение в църквата \"Света Неделя\" на Второ Възкресение Христово.   \"Поздравяваме с Христовото Възкресение всички верни чеда на православната ни църква в родината ни и далеч от нея и всесърдечно благопожелаваме на всички светлината на Възкресението и радостта от Божията победа никога да не угасват в нашите сърца. Със светлина в душите и сърцата, с истинска пасхална радост и благодарност към небесата, поради изгряващата от гроба светлина на живота и тази година благоговейно посрещаме Възкресение Христово. Прекланяме се пред дивния Божи промисъл и пеем победната песен: \"Христос Възкръсна от мъртвите\". Радостта ни е пълна, защото извира от непосрамената ни вяра в победилия смъртта наш Господ, който Възкръсна заради нас.   Братя и сестри, животът и вярата, които светата църква изповядва и проповядва и с които всички нейни верни живеят и се спасяват са божествен дар за всички нас\", каза още главата на Българската православна църква.   Богослужението нарича се \"второ\", тъй като за втори път след полунощ звучи евангелският текст, благовествуващ за възкръсналия Христос. На това тържествено богослужение евангелието се повтаря на различни езици, като смисълът е словото Божие и вестта за възкръсналия Христос да достигнат до всички народи, до цялото човечество. Днес то бе прочетено на 10 езика, а по традиция софийският митрополит и патриарх Неофит чете Евангелието на черковнославянски.", "date": "2018.04.08", "title": "Патриархът: Нека светлината на Възкресението и радостта от Божията победа не угасват в нашите сърца"}
{"url": "http://epicenter.bg/article/-Nyama-danni-za-postradali-balgarski-grazhdani-pri-napadenieto-v-Myunster/151332/3/0", "text": "Няма данни за пострадали българи при вчерашната атака в западния германски град Мюнстер, при която микробус се вряза в множество хора. Това съобщиха от Министерството на външните работи, като уточниха, че дипломатите в посолството ни в Берлин и в генералното консулство във Франкфурт са във връзка с властите и са помолили да бъдат информирани веднага в случай, че има пострадали наши сънародници.   Съгласно германското законодателство лични данни на пострадали български граждани може да бъдат предадени на българските власти само при изразена от тях изрична молба. В тази връзка Български граждани, които желаят да получат информация или да подадат сигнал за техни близки, могат да го направят на дежурните телефони на посолството в Берлин: +49 30 201 0922; +49 176 122 99 190 и на генералното ни консулство във Франкфурт на Майн: +49 69 509 278 13 10.   Както вече е известно вчера мъж се вряза с микробуса си в множество хора в Мюнстер. По последни данни загиналите са 4-рима. Около 50 души са ранени, като 6 от тях са в тежко състояние. Извършителят е 48-годишен немски гражданин, роден в страната. След нападението той се е самоубил.   Властите за момента изключват версията атаката да е терористичен акт и твърдят, че извършителят е имал психически проблеми. При последвал обиск в жилището му е намерен автомат \"Калашников\", съобщава вестник \"Билд\". Изданието отбелязва, че при огледа на микробуса, с който беше извършено нападението, не са били намерени взривни вещества. Световните лидери, пък вече изказаха своите съболезнования към Германия заради вчерашното нападение.    \"Всички мои мисли са за жертвите от атаката в Мюнстер. Франция споделя страданието на Германия\", написа в \"Туитър\" президентът Еманюел Макрон. Съчувствие и съпричастност изразиха също от Европейската комисия, НАТО, както и руският президент Владимир Путин.", "date": "2018.04.08", "title": " Няма данни за пострадали български граждани при нападението в Мюнстер"}
{"url": "http://epicenter.bg/article/Dzhordzh-Soros-zapochva-targoviya-s-kriptovaluti/151344/4/0", "text": "Милиардерът Джордж Сорос се подготвя да започне търговия с криптовалути, като биткойн и етериум. Πpeз мeceц янyapи тaзи гoдинa Джopдж Copoc нapeчe ĸpиптoвaлyтитe „финaнcoв бaлoн“. Ho ceгa нeгoвият ceмeeн oфиc c ĸaпитaл oт 26 милиapдa долара, плaниpa дa тъpгyвa c цифpoви aĸтиви, пише Bloomberg. Aдaм Фишъp, ĸoйтo ce гpижи зa мaĸpoиĸoнoмичecĸитe инвecтиции нa Ѕоrоѕ Fund Маnаgеmеnt, пoлyчи oдoбpeниeтo нa фoндa зa тъpгoвия c виpтyaлни вaлyти. Зaceгa нe ca зaпoчнaли aĸтивнитe инвecтиции в тoвa нaпpaвлeниe. B ĸyлoapитe нa Cвeтoвния иĸoнoмичecĸи фopyм в Дaвoc, 87-гoдишния Джopдж Copoc ĸaзa, чe битĸoйнът e типичeн финaнcoв бaлoн, нo пopaди диĸтaтopcĸитe peжими в цeлия cвят, тaзи ĸpиптoвaлyтa щe oцeлee и нe я oчaĸвa ĸpax. Oт изĸaзвaнeтo нa милиapдepa изминaxa oĸoлo 100 дни, пpeз ĸoитo ĸypcът нa битĸoйнa пaднa c 41%. Peдицa инвecтитopи зaпoчнaxa дa ce cъмнявaт в пoлзaтa oт тъpгoвия c ĸpиптoвaлyти.  Ho eдин oт нaй-бoгaтитe xopa в cвeтa пpepaзглeдa cвoeтo oтнoшeниe ĸъм ĸpиптoвaлyтитe. Джopдж Copoc възнaмepявa дa зaпoчнe дa тъpгyвa c цифpoви aĸтиви. Зaceгa нямa oфициaлни ĸoмeнтapи oт cтpaнa нa фoндa. Copoc cтaнa ocoбeнo пoпyляpeн пpeз 1992 гoдинa c „чepнaтa cpядa“, ĸoгaтo пpoдaдe нaд 10 милиapдa пayндa и c тoвa пpинyди Beлиĸoбpитaния дa ce oттeгли oт eвpoпeйcĸия вaлyтeн мexaнизъм и дa oбeзцeни вaлyтaтa cи. Oт тaзи cи пocтъпĸa Copoc cпeчeли oĸoлo $1,1 милиapдa и бe нapeчeн „Чoвeĸът, ĸoйтo paзopи Цeнтpaлнaтa бaнĸa нa Aнглия“.", "date": "2018.04.08", "title": "Джордж Сорос започва търговия с криптовалути"}
{"url": "http://epicenter.bg/article/Aleksandar-Marinov--Partnyor-ili-vasal-na-ES-i-NATO-e-Balgariya-/151354/11/33", "text": "Спорът за поведението на правителството ни във връзка със скандала \"Скрипал\" повдигна принципни въпроси за отговорността на суверенната българска държава към съюзниците и партньорите си, но и към собствения си върховен суверен - народа.   Премиерът изведнъж попадна между два огъня - от една страна, страстните приветствия на социалистите за \"отговорната позиция\", от друга, не по-малко парещото открито обвинение в предателство към евроатлантизма, произнесено от втория човек в ГЕРБ. Както обикновено през последните години, слаб сценарий, изпълнен от посредствени актьори. Колкото Корнелия Нинова е зауважавала Бойко Борисов, толкова и Цветан Цветанов е готов да се жертва за евроатлантическата кауза (въпреки зачестилото участие в молитвени и други закуски зад Океана).   Но темата е сериозна. Първо, заради лавината от нравоучения какво би трябвало да прави в подобни случаи \"истинският\" партньор и България едва ли не се е самотлъчила от праведната евроатлантическа общност. Второ, заради опасността да пропуснем да си припомним историческите уроци до какво ни е водила вменяваната в наш дълг политика на \"безусловно доверие и солидарност\".   Тезата за укоримостта на българската позиция бе формулирана безпощадно ясно - като аксиома: \"Когато съюзник иска от нас солидарност, истинският партньор не поставя под съмнение мотивите, доказателствата или целесъобразността на действието, което очаква от нас.\" Ако поискаш доказателства или, не дай, Боже, си позволиш да разсъждаваш относно целесъобразността на действието, не си \"истински\" партньор, а, по думите на друг анализатор, \"клиентелна държава на Русия\". Или, както с упоение обичат да повтарят някои, \"руски троянски кон\".     Изводът е, че солидарността е автоматично действие. Така се стига до изумителното обобщение за същността на отношенията в организациите, в които членуваме: \"Автоматизъм на подкрепата и доверието - без това няма нито ЕС, нито НАТО\".   Подобна теза не само е логически абсурдна и фактически невярна. Никоя от държавите в посочените организации не действа \"автоматично\" - дори тези, които светкавично откликнаха на призива на Тереза Мей за солидарност. Всички от тази кохорта - поляци, балтийци, албанци - реагираха по този начин, защото така формулират и преследват своите национални интереси. Вярна или грешна е оценката е друг въпрос.   Никакъв \"автоматизъм\" няма в поведението и на големите континентални държави - Германия и Франция. Нещо повече, именно преследвайки своя интерес в отношенията с Русия, те умишлено съчетаха демонстрацията на \"солидарност\" с противоположни по смисъл стъпки. Едва ли има по-ясен знак в това отношение от хронологичното \"съвпадение\" с решението на Берлин да даде зелена светлина за строежа на \"Северен поток-2\".   Както основателно коментира един бивш български политик и дипломат, дори и самият зов за партньорска подкрепа от страна на Великобритания е доста лицемерен: \"Не може да искаш солидарност, когато си отворил вратата за незаконните руски капитали, когато руските олигарси са изкупили половината ти висша футболна лига и половината от твоите вестници.\" Тук бихме могли да прибавим - една голяма част от намерилите гостоприемство в Лондон приказно богати руснаци са бегълци не от \"тиранията на Путин\", а от руското правосъдие. Техният \"принос към демокрацията\" очевидно се изразява в разграбването на създаденото от руския народ и в сътрудничеството с британските тайни служби.   Тези, които ни вменяват партньорска непълноценност, се натъкват на един трудно решим проблем - съюзниците се разцепиха. Освен България седем други страни от Европейския съюз отказаха да се присъединят към експулсирането на руски дипломати, същото направи и Швейцария. Не се поддадоха на партньорските \"увещания\" такива твърди съюзници на САЩ като Израел и Япония, да не говорим за натовска Турция. Сред бунтарите трябва да отбележим Гърция, която от собствен болезнен опит знае колко струва \"партньорската солидарност\". Връх на съпротивата бе официалната декларация на австрийския външен министър, че страната му е била подложена на недопустим политически натиск да се присъедини към санкциите от британския посланик във Виена. Стана ясно, че такъв натиск е бил упражнен и върху българското правителство - въпреки дипломатичното разяснение на вицепремиера Томислав Дончев: \"Имаше разговори, не опити за натиск.\"   Поддръжниците на тезата за \"истинското партньорство\" и неприемливостта на искането на доказателства удобно забравят някои драматични моменти от нашата история, които би трябвало да ни служат като урок по повод на \"автоматичната солидарност\". Всъщност и двата случая, които ще посоча, са резултат на криворазбран национален интерес (и влияние на лични интереси). През декември 1941 г. българският парламент обявява война на Съединените щати и Великобритания в знак на солидарност с тогавашните ни съюзници от Тристранния пакт. Тогава това изглежда като печеливш символичен жест - САЩ са далеч, а Великобритания е пред разгром. Но през 1943-а и 1944-а над София се посипват съвсем истински бомби. Цената на \"автоматичната солидарност\" е трагична - 4208 убити и 4744 тежко ранени българи.   Има и много по-пресен и по-поучителен пример. Същите \"основни съюзници\", към които от нас се иска да проявим безусловно доверие, само преди 15 години започнаха войната в Ирак, използвайки фалшиви \"доказателства\" за оръжията за масово поразяване на Саддам Хюсеин. Специална комисия на британския парламент проведе разследване и в пространен доклад разобличи манипулациите на тогавашното правителство, а бившият министър-председател Тони Блеър бе принуден публично да се извини и да поиска прошка. Тогава България отново се изкуши да прояви \"автоматична солидарност\" и отново с цената на живота на български войници.   Дано тези трагични моменти са ни за урок.   Призивите да се присъединяваме автоматично към начинания, започнати заради нечии чужди интереси, означават цинично пренебрегване на базисните принципи на демокрацията. Ако българските управници са безусловно отговорни пред някого, това е само българският народ, който им дава властта, и интересите на нацията. Партньорите, ако са наистина такива, имат правото и задължението да вземат обосновано с доказателства решение. Автоматично, без преценка, на война отиват само васалите.   ", "date": "2018.04.08", "title": "Александър Маринов: Партньор или васал на ЕС и НАТО е България?"}
{"url": "http://epicenter.bg/article/Stefan-Tsanev--Tryabva-da-vazkresim-darzhavata-si/151339/6/0", "text": "„Великден е добър знак и необходимо напомняне на народа, на нас, че трябва да се стремим да възкресим държавата си“. Това коментира на Великден пред БНТ писателят Стефан Цанев.   Той е убеден, че ни липсва национална цел ии национален идеал. „Националният ни идеал беше разгромен още в началото на миналия век, след това се случиха други тежки събития - 1923, 1925 г. Братоубийствата продължиха 1944 г, 1945 г. и днес, като утайка на всичко това, има една всеобща омраза между партийните групировки“, отбеляза Стефан Цанев.   „Партии трябва да съществуват, за да се съревновават, но не за да се мразят, да се ненавиждат - би трябвало да има консенсус, а различията да са кой има по-добри идеи за държавата - това, мисля, че липсва - национален идеал“, сподели с болка писателят.   Стефан Цанев отбеляза, че общият пазар убива нашата икономика. „Той е добър за силните икономики, слабата икономика е губеща в общия пазар, коментира още той.   „Трябва да измислим нещо, с което да се защитим - един скрит протекционизъм, както го е направил Стамболов. И предложи България да се превърне в екологична зона на Европа. Нямаме общност, нямаме обща цел, нямаме чувство за колективност,“ изтъкна Стефан Цанев.", "date": "2018.04.08", "title": "Стефан Цанев: Трябва да възкресим държавата си"}
{"url": "http://epicenter.bg/article/Sunday-Express--Prehvanato-sekretno-saobshtenie-dokazva-uchastieto-na-Rusiya-v-otravyaneto-na-Skripal/151331/7/0", "text": "Прехванато секретно съобщение доказва участието на Русия в отравянето на Сергей Скрипал, пише британският Sunday Express цитиран от Фокус.   Именно представянето на това доказателство е накарало повечето страни да демонстрират солидарност с Великобритания и да се стигне до организираното изгонване на над 150 руски дипломати от много страни от Европа и други части на света.   Електронно съобщение от Москва, изпратено в деня на отравянето на Сергей и Юлия Скрипал, което съдържа фразата „пакета е доставен“.   По-рано е прехванато друго съобщение от подслушвателен пост в Кипър от района на Дамаск, в което се казва, че „пакета е доставен“ и двете лица „са напуснали успешно“. Това съобщение е излъчено на 4 март сутринта. ", "date": "2018.04.08", "title": "Sunday Express: Прехванато секретно съобщение доказва участието на Русия в отравянето на Скрипал"}
{"url": "http://epicenter.bg/article/Leo-Mesi-se-razvihri-sreshtu--quot-Leganes-quot-/151343/8/0", "text": "Лионел Меси реализира хеттрик за \"Барселона\" за победата с 3:1 над \"Леганес\" в мач от 31-ия кръг на испанската Ла Лига.   Аржентинецът вкара и трите гола и поведе \"Барса\" към титлата, като тимът има 12 точки аванс на върха пред втория \"Атлетико\" Мадрид, който днес излиза в градското дерби срещу \"Реал\".   С победата над \"Леганес\" каталунците изравниха рекорд на \"Реал\" Сосиедад от 38 поредни шампионатни мача без загуба. Меси откри резултата в 27-а минута от пряк свободен удар, а пет минути по-късно отново той бе точен след пас на Филипе Коутиньо.   \"Леганес\" върна един гол в 68-а минута чрез а Набил Ел Зар. В 87-а минута Меси оформи своя хеттрик и приключи интригата в мача.    ", "date": "2018.04.08", "title": "Лео Меси се развихри срещу \"Леганес\""}
{"url": "http://epicenter.bg/article/V-Sarbiya-yaytsata-se-vaptsat-na-Razpeti-petak--a-v-Harvatiya-tsyala-sedmitsa-se-palyat-ognyove/151204/10/0", "text": "Голяма част от великденските обичаи имат далеч по-богато минало, отколкото хората предполагат. В повечето ритуали, с които свързваме празника днес, са вплетени национални традиции.  , което означава \"Възкресение\", а понякога е наричан Vaskrs, което се приема в сръбския вариант на църковно-славянския църковен език.   Великденските традиции в Сърбия се въртят около яйцето като символ на новия живот. За разлика от нас, сърбите боядисват яйцата на Разпети петък. Символ на празника е не великденското зайче, а малко пиленце, което е естественият продукт на яйцето. След боядисването на яйцата, всяко семейство отива на църква. Събота е запазена за украсяване на домовете. Великден започва с камбанен звън в църквите. Семейството се събира на закуска и се бори с яйца.   . След боядисването яйцата могат да бъдат украсени с кръст, който се прави с остър инструмент. Първото яйце се оставя настрана, то е Защитник на дома, чуварско яйце. То се поставя под иконата в дома и се пази до следващия Великден. Майката в семейството заравя яйцето от миналата година в земята, като никой не трябва да я вижда. На Разпети петък се пости и се ходи на църква. В менюто обикновено има агнешко месо, сърми и сладкиши.    с изнасянето на кръста и иконата на Иисус Христос. Събота е отделена за подготовка за празничния ден. Прави се традиционната супа \"майерица\" с агнешко или ярешко месо, която се сервира след литургията в събота вечерта. На децата се подаряват специални украсени свещи, които се запалват по време на службата в църквата.    боядисват яйцата в четвъртък. Червените яйца се наричат negrele или negrete (на румънски \"черен\") и напомнят за страданията на Иисус на кръста. Според традицията, всеки ден преди Великден се украсява едно и също яйце, което в събота се оставя на сметището. Ако някое животно вземе яйцето, то ще се върне. Тогава човек си пожелава нещо. За празника се прави специален сладкиш Pasca, която се пече или на Велики четвъртък или в събота. Сладкишът се прави от царевично брашно в кръгла или правоъгълна форма. Кръглата форма напомня за пелените на Иисус, а правоъгълната - за Неговия гроб. По традиция, черупките от яйцата, използвани за Pasca задължително се хвърлят в реката, за да разберат и другите хора, че Великден идва. Преди да отидат на църква, румънците се мият в голям съд с вода, в който има червено яйце и сребърни и златни монети за здраве и пари.   . Има различни шествия и възстановки на моменти от Библията. В централната част на страната се палят големи огньове, наречени krijes или vuzmenica. Яйцата се боядисват в ярки цветове и се украсяват с восък. Първото яйце се боядисва в червено, а през това време се изричат думите Sreten Uskrs. Върху яйцата се рисуват гълъби, кръстове, цветя и се пишат пожелания за здраве и щастие. Колкото по-сложно украсени са яйцата, толкова по-здрава ще е годината.    на Разпети петък се пости, а някои части на страната постът продължава и в събота. Сервира се специално ястие, наречено Алелуя, което се прави от ряпа. Словенските яйца са много цветни и ярки, наричат се \"писанице\" или \"писанке\" и се украсяват с геометрични мотиви. В Хърватия и Словения се приготвя кошница с храна, която се покрива с кърпа и се носи в църквата да бъде благословена.  ", "date": "2018.04.08", "title": "В Сърбия яйцата се вапцат на Разпети петък, а в Хърватия цяла седмица се палят огньове"}
{"url": "http://epicenter.bg/article/Velikdenska-retsepta--Agneshko-sas-zryal-fasul-i-zelen-luk/151084/9/25", "text": "1 цяло агне с дреболиите 1 кг зрял боб 3 връзки пресен лук 1 ч.ч. олио 1 с.л. червен пипер 2 връзки магданоз 100 г масло 2-3 клонки дивисил черен пипер и сол   Накиснете боба от предната вечер, а на сутринта го сложете с нова вода да се свари, отцедете го и го посолете. Агнето, добре почистено, натъркайте отвътре и отвън със сол и малко черен пипер. Накълцайте лука и го задушете в сгорещеното олио. Добавете червения пипер, сварените и нарязани на ситно дреболии, боба, черен пипер, сол и накълцания магданоз.   Напълненото агне зашийте и намажете обилно с маслото. Полепете по него стръкчета дивисил. Сложете в намазнена тава, долейте малко вода, покрийте с фолио и сложете да се пече в умерено загрята фурна.", "date": "2018.04.08", "title": "Великденска рецепта: Агнешко със зрял фасул и зелен лук"}
{"url": "http://epicenter.bg/article/Kakvi-sa-traditsionnite-yastiya-za-Velikden-po-sveta-/151067/9/25", "text": "Днес е най-големият християнски празници – Великден. Честта за подготовката на перфектната празнична трапеза е в ръцете на домакините, които както винаги ще се постараят да изненадат близки и роднини с различни и вкусни ястия. За тези, които търсят вдъхновение, най-голямата международна платформа за поръчка на храна foodpanda, подбра 10 тематични и нестандартни ястия, които присъстват на Великденската трапеза по света.   Салата от червено цвекло и сирене. Интересна и лесна за приготвяне, изключително полезна и вкусна.  В Русия, обикновено декорират ястието тематично с Великденските символи на Възкресението Христово.   На италианската празнична трапеза винаги присъства изключително вкусният кекс, в чието тесто се добавят ядки и стафиди и се оформя във формата на кръст.   Тестено изкушение наподобяващо козунак с добавена ароматна есенция, краси гръцката трапеза. Около него се нареждат ярко червени боядисани яйца, които символизират кръвта на Христос.   Пухкав прясно изпечен сладък хляб, отбелязан със знака на кръста е неизменна част от Великденската трапеза, най-вече за народите от Словения и Хърватия, с който отбелязват края на Великия пост.   Козунакът е традиционно приготвян в някои региони на Испания по време на Страстната седмица. По традиция, той прилича на голяма поничка гарнирани с твърдо сварено яйце.   „Capirotada” е вид ароматно мексиканско тесто, замесено със стафиди, карамфил и сирене. Всяка съставка е символ на страданията Христови.   Традиционен хляб, оформен в кръг. Тестеното изделие е присъствало на трапезата им в продължение на стотици години. Към него се добавят още 12 по-малки топки, които символизират апостолите.   На почит в страната е типичната Великденска торта, приготвена от крем и блат. Обикновено семействата я носят в църква, за да бъде богословена от свещеник.   Великият Четвъртък в Германия е известен като „Gründonnerstag” или \"Зелен четвъртък\". Това е причината на този ден, немците да се хранят със зелени на цвят храни.   На българската трапеза обикновено присъства печено агънце и традиционна българска зелена салата, козунак и яйца.", "date": "2018.04.08", "title": "Какви са традиционните ястия за Великден по света?"}
{"url": "http://epicenter.bg/article/Marzeliv-kozunak/151068/9/80", "text": "Необходими продукти: В дълбока купа се слагат 2-3 с.л. брашно, маята и 100 мл от топлото мляко, разбърква се, покрива се с кърпа и се оставя да шупне. След това се добавят всички останали продукти и се разбъркват с миксер.   Сместа се изсипва във форма, покрива се с кърпа и се оставя на топло за 30 минути.   Пече се в загрята на 180С фурна.  ", "date": "2018.04.08", "title": "Мързелив козунак"}
{"url": "http://epicenter.bg/article/Anya-Pencheva--Ne-uspyah-da-se-spravya-s-tselomadrieto-v-zhivota/151340/10/0", "text": "„Най-големият ми грях е може би този, че не съм била винаги до децата си, когато те са имали нужда от мен“. Това сподели пред Нова телевизия актрисата Аня Пенчева. На Великден тя разкри едни от най-съкровените си тайни - на жена, майка и дъщеря. Преди това обаче тя коментира най-знаковите фирми с нейно участие.   \"Време разделно\" е филм, който трябва да бъде прожектиран непрекъснато... Да се говори за \"османско присъствие\" в училище е недопустимо\", категорична бе тя.   На въпрос дали \"още й пука\" от онези, които не я харесват, тя отговори. \"Вече мога да си позволя да не се вълнувам от това, което мислят хората за мен. Ако е лошо, то не ме интересува... С егото ми сме на \"ти\".   \"Любовта е всичко в живота ми. Аз обичам и наистина точната дума е \"Обичам!\"... Аз със Сашо Диков съм приятел. И ще кажа нещо, което никога не съм разказвала. Сашо и Ивайло се засякоха. Живеех със Сашо в един мезонет. Бях приготвила закуска. Мислех, че ще излезе за работа, но той се забави. В този момент дойде Ивайло. Казах на Сашо, че е дошъл приятел. И ги оставих двамата да се разберат. Сега Сашо пак е част от моето семейство. Идва на празници, на вилата\", сподели Аня.   \"Сашо много работеше - все работа и работа. А Ивайло беше непрекъснато до мен. Той е моят кислород\", допълни тя. \"Днес не бива да се лъже... Аз не успях да се справя с целомъдрието в живота\", призна актрисата.   Тя не скри сълзите си и призна, че един от най-трудните моменти в живота й е загубата на майка й: \"На днешния ден мисля, че толкова много хора са загубили близки и може би сега е моментът да запалим по една свещичка, да се помолим, да благодарим, да простим и да не забравим\".   \"Когато си отиде татко, знаех, че все още имам корени. Вече нямам. Останахме двете със сестра ми\", допълни натъжена актрисата.", "date": "2018.04.08", "title": "Аня Пенчева: Не успях да се справя с целомъдрието в живота"}
{"url": "http://epicenter.bg/article/Velikden-po-sveta--Polyatsite-se-polivat-s-voda--frantsuzite-ukrasyavat-stenite-s-cherveni-pandelki/151206/10/0", "text": "„Христос воскресе! Воистина воскресе!“ - това приветствие чуваме в определен ден всяка година вече над две хилядолетия.   Великден е един от най-важните християнски празници и олицетворява победата на живота над смъртта, на светлината над мрака. Прекрасно е, че се празнува напролет, когато разцъфват първите цветя.   С цветя се украсяват църквите и домовете, празничната трапеза и отделните стаи.     За мнозина британци Великден е по-важен празник от Коледа. Училищата затварят врати за две седмици. Стотици хора се събират в църквите за Великденското богослужение, което приключва в полунощ. След края на литургията всички се поздравяват един друг за края на Великите пости и за началото на новия живот. Много църкви се украсяват с напъпили и разцъфнали клонки, нарциси и боядисани яйца. След литургията вярващите се прибират вкъщи да хапнат козунак.   Тук Великден се празнува два дни. На празничната трапеза се събират всичките поколения на семейството, започва се с молитва. Закуската включва осветен козунак, яйца, хрян, месо и колбаси.   След Великденската неделя идва Мокрият понеделник – поляците щедро се поливат един друг с вода и никой не се сърди за това, всички са доволни. Смята се, че водата носи здраве, късмет и благополучие.   Австралийският Великден включва четири почивни дни, които започват в Разпети петък и приключват в понеделник. Този дълъг „уикенд“ е чудесна възможност за мини-отпуска или събиране с роднините и приятелите. При това е популярен период за големи семейни мероприятия – сватби, кръщенета, годишнини. По Великден се правят и редица намаления за празнични услуги.   В Австралия, както и навсякъде по света, са популярни великденските яйца от шоколад или захар. Но символът на празника не е заекът, както в други страни, а местното животинче билби, пише woman.bg. Най-вече защото зайците са истинска напаст в Австралия, унищожават реколтата на фермерите, разравят земята и убиват по-дребните й обитатели, а австралийците ценят екологичния баланс и местната флора и фауна.   Великденското меню тук включва печено агнешко, телешко или пиле с печени зеленчуци. За десерт се сервира австралийският великденски деликатес – торта от „целувки“, украсена с плодове (киви, ананас, ягоди и мандарини). Много популярни са и сладките топли кифли, които австралийците ядат за закуска на Великден, преди да отидат на църква.   В Швеция Великден не е толкова голям празник, колкото Коледа, но в училищата честването започва седмица преди самия тържествен ден. Децата и учителите си припомнят и обсъждат как Иисус е умрял за нашите грехове и после е възкръснал.   Шведите украсяват домовете си с великденски букети в жълто, зелено и бяло. Великденската трапеза включва почти същото, както и коледната, но се обръща повече внимание на бонбоните и сладкишите. Великденските яйца се правят от картон, като във всяко се слага бонбон.   Всичко започва на Разпети петък. Много немци задължително ядат риба на този ден. Петък и събота са официални почивни дни, а в събота вечерта в много селища в страната се прави Великденска клада. Това е много популярно мероприятие, стотици хора идват да погледат огъня , който е символ на края на зимата и изтриването на лошите чувства.   Сутринта на Великден семействата закусват заедно. Предната вечер родителите скриват в дома или градината кошници със сладкиши, великденски яйца и малки подаръци. След закуската казват на децата „Великденското зайче скри кошниците, трябва да ги намерите“. Малките се впускат в търсенето с огромна радост. През втората половина от деня семействата ходят на гости на свои приятели и роднини, пият чай заедно и си говорят.   В неделя, на самия Великден, на главния площад на Рим се събират хиляди хора, за да чуят празничната реч на Папата. Основно ястие на празника е агнешкото с печен артишок, гарнирано със салата от чушки, маслини и домати. Италианците хапват и баница с яйца и сирене. На трапезата задължително трябва да има коломба – нещо като нашия козунак, но с по-силен цитрусов аромат. Сладкишът често се покрива с бадеми или бадемова глазура. В понеделник италианците обикновено ходят на пикник със съседите и приятелите си. На Великден американските семейства непременно отиват на църква, където се провежда литургия в слава на Иисус Христос. Той е пожертвал живота си, за да изкупи греховете ни. Службата се съпровожда с колективно пеене на псалми в чест на събитието. Традиционният великденски обяд включва шунка с ананас, картофи, плодова салата и зеленчуци. Децата получават кошнички от „великденския заек“, напълнени с боядисани яйца, шоколад и бонбони.    е популярна великденската игра, в която децата търкалят яйца по наклонена поляна. Състезават се чие яйце ще се изтъркаля най-надалеч без спиране. Най-големият подобен „турнир“ се прави на моравата недалеч от Белия дом във Вашингтон. Стотици деца идват с пълни кошници шарени яйца и ги търкалят по тревата.   Най-важният великденски подарък разбира се е яйцето – оцветено ръчно със специални бои или боядисано с обелки от лук. Яйцата се поставят на главата на пиле-играчка, което е символ на новия и светъл живот. Хората подаряват на познатите си картички с пожелания и мъдри сентенции, които да помогнат на дадения човек в труден момент. Основно ястие на празника е печеното агне, гарнирано със зеленчуци и ориз. За десерт се сервират двуцветни бисквити.   В тази страна Великден е семеен празник. Роднините се събират на трапезата, казват традиционни молитви и си подаряват подаръци. Почти всички французи задължително отиват на църква. Сутринта на Великден родителите скриват в детските стаи шоколадови яйца, за да се впуснат децата във весело търсене. Това е много стара традиция, която се предава от поколение на поколение. Основно ястие е печеното пиле, а за десерт се поднасят сладкиши с шоколадов пълнеж.   Къщите се украсяват с червени панделки и разноцветни гирлянди. Основен символ на френския Великден е камбанката. На празника ще чуете звъна на камбани навсякъде – този звук символизира живота и веселието.   Великден се чества тържествено, всенародно и църковно. Последната седмица на Великите пости или Страстната седмица е изпълнена със значими събития. Във всички дни се извършват църковни богослужения, на които ходят православните гърци.   На Разпети петък духовенството и вярващите провеждат кръстоносно шествие, носейки украсена с цветя плащеница.   В събота се състои най-тържествената литургия, на която всички палят свещи в пълна тъмнина, предавайки си огъня от една свещ на друга. В полунощ свещеникът произнася „Христос анести!“ (Христос воскресе) и започват да се гърмят пиратки и фойерверки. В този момент цяла Гърция е огласена от радостни викове.   И така започва Великден! Гледайки всички тези традиции и обичаи, не можем да не се замислим какво е истинското значение на Великден.   Празникът е посветен на изкупителната жертва на Иисус Христос за греховете на всеки един човек. Синът Божи е умрял и е възкръснал, за да избегнем разплатата на Страшния съд. Но всеки един от нас трябва да приеме Иисус като свой личен Спасител. Обърнете се от сърце с молитва към Него и Го поканете в своя живот.  ", "date": "2018.04.08", "title": "Великден по света: Поляците се поливат с вода, французите украсяват стените с червени панделки"}
{"url": "http://epicenter.bg/article/vsichko--koeto-prezhivyavate-shte-bade-na-vatreshno-nivo--bez-materialen-izraz/151362/10/101", "text": "През днешният ден ще се активират копнежи, искания, любов.   Номерологичната карта е с Път на живота 6, което ще доведе до усилване на чувствата, но въпреки това на външен план нищо няма да се промени.   Аспектът е астрален за това всичко, което преживявате ще бъде на вътрешно ниво, без възможност за материален израз.   9 април започва с мислене и трудност, колебание, но ще завърши с купон, развлечение и смесени чувства.   През деня ще се наложи да се съобразявате с емоциите на другите и да обсъдите ситуация за да не сгрешите.   Мото: Радостта и любовта ме съпътстват през целия днес!  ", "date": "2018.04.08", "title": "Всичко, което преживявате ще бъде на вътрешно ниво, без материален израз"}
{"url": "http://epicenter.bg/article/Mazh-zagina-pri-pozhar-na-50-iya-etazh-na-nebostargacha-na-Tramp/151333/7/0", "text": "Пожар избухна на 50-ия етаж на небостъргача „Тръмп Тауър“ в центъра на Манхатън, Ню Йорк и отне живота на един човек.   В резултат на инцидента бяха ранени още четирима души, от които обаче никой не е с опасност за живота. Според данните на телевизия Си Ен Ен жертвата е живеела в апартамента, от където най-вероятно е започнал огънят, предаде БГНЕС.   Пострадалият мъж е бил хоспитализиран в тежко състояние, но лекарите не са успели да спасят живота му и по-късно той е починал. Останалите четирима ранени са пожарникари, чиито \"наранявания не представляват заплаха за живота им\". Новината за пострадалите дойде малко, след като президентът на САЩ Доналд Тръмп увери, че пожарът е бил потушен и всичко вече е наред. \"Пожарът в \"Тръмп Тауър\" го няма. Беше силно ограничен (добре построена сграда)\", написа в мрежа американският лидер и благодари на пожарникарите за добре свършената работа. По-късно обаче стана ясно, че пожарникарите продължават работата си по овладяването на пламъците в сградата, където се помещават офисите на компанията, принадлежаща на държавния глава. Към момента причината за възникването на пожара остава неизвестна. Ръководителят на службата за противопожарна защита в мегаполиса Даниел Найгро увери, че скоро ще може да даде по-подробен коментар относно обстоятелствата довели до буйния огън.   Това е вторият пожар в небостъргача от началото на годината. При предишния инцидент пострадаха двама души. Като причина за избухването на пожара бе посочена неизправност на вентилационната система. В 58-етажното здание се намира центъра на бизнес-империята на Тръмп. През 2016 година там се намираше и предизборният щаб на републиканеца.", "date": "2018.04.08", "title": "Мъж загина при пожар на 50-ия етаж на небостъргача на Тръмп"}
{"url": "http://epicenter.bg/article/SASht-davat-ubezhishte-na-dvoyniya-agent-Skripal-/151334/7/96", "text": "САЩ ще предложат убежище на британския шпионин и бивш полковник от ГРУ Сергей Скрипал, както и на дъщеря му Юлия, пише вестник „Сънди Таймс“.   Ако се съгласят, двамата ще получат нови имена. Както съобщава вестникът, такава мярка е насочена към \"защита срещу нови опити за покушение\". Отбелязва се, че МИ-6 и ЦРУ вече се обсъждали къде да заселят Скрипал за да се гарантира тяхната безопасност. Освен САЩ, били обсъдени възможностите за преместването им в Канада, Австралия и Нова Зеландия. Източниците на изданието потвърдили, че Скрипал е в съзнание и вероятно скоро ще бъде състояние да помогне на разследването. Външният министър на Великобритания Борис Джонсън заяви, че руснаците досега са имали 29 теории за отравянето Сергей Скрипал и дъщеря му Юлия, пише вестник \"Таймс\". Той сравни искането на Москва да се присъедини към разследването с опит на шофьор, заловен да кара в нетрезво състояние, да ползва свой тестер за алкохол.", "date": "2018.04.08", "title": "САЩ дават убежище на двойния агент Скрипал?"}
{"url": "http://epicenter.bg/article/Turtsiya-shte-nasochi-kam-SASht-ruski-S-400-i-tankove/151345/7/51", "text": "Анкара може да договори с Москва още редица проекти в отбранителната промишленост освен покупката на С-400. Това заяви на 3 април президентът на Турция Реджеп Тайип Ердоган на обща пресконференция с руския държавен глава Владимир Путин. \"Стигнахме до споразумение по темата С-400. Предприемайки конкретни стъпки по тази тема, може да развиваме сътрудничество и по други въпроси, засягащи отбранителната промишленост\", подчерта Ердоган.   От своя страна Путин заяви, че \"по молба на нашите турски партньори и приятели\" Русия ще ускори доставката на зенитно-ракетните комплекси. С доставките на С-400 нещата са кажи-речи ясни (по-късно зам.-шефът на секретариата по отбранителна промишленост Исмаил Демир уточни, че те ще започнат по-рано от предвиденото - през юли 2019 г.), но намерението на Турция за сътрудничество с Руската федерация в проекти от отбранителната индустрия изглежда интригуващо, коментира Андрей Полунин в \"Свободная пресса\" в  материал, озаглавен \"Ердоган ще насочи към Тръмп путински С-400 и танкове\". Да не забравяме, че турските отбранителни предприятия с охота използват чуждестранния опит за създаване на собствени модели оръжия. А тъкмо сега Анкара среща трудности в осъществяването на ред амбициозни начинания.   Политически разногласия с ЕС спъват например проекта за най-новия турски танк \"Алтай\". Турската компания \"Отокар\" сключи с южнокорейската \"Хюндай Ротем\" договор за съвместното му разработване като основен боен танк за въоръжените сили на Турция. В работата се включи австрийското дружество \"Острия'с Ей Ви Ел лист\", което трябваше да проектира двигателя и да предостави съответните технологии на турската страна. В края на 2016 г. обаче отношенията между Анкара и Виена се влошиха и договорът се провали. Теоретично Русия би могла да запълни тази празнина, посочва авторът.  Сериозно постижение на турската отбранителна промишленост е и създаването на  . В края на 2015 г. войската на Турция получи за пръв път такива дронове - дотогава с подобни въоръжения разполагаха само САЩ, Китай, Пакистан, Иран и Израел. Анкара взе решение да разработва безпилотна техника през 2004 г., след като Щатите отказаха да доставят на Турция ударни дронове \"Рипър\" и \"Предътър\". За да напредне в тази посока, Турция планира да се възползва от техническите ресурси на украинския концерн \"Антонов\". Украйна обаче не е много надежден партньор, а Русия може не по-зле да подпомогне турците с авиационни технологии.   Турското ръководство обмисля и създаването на собствен изтребител от пето поколение. Това заяви през юни 2017 г. Фикри Ъшък, по онова време министър на отбраната. \"Не е лесна работа, но ако се действа в екип, няма нищо невъзможно\", отбеляза Ъшък.  Русия със сигурност има капацитета да стане част от този екип. Накрая, Турция развива доста активно ракетостроителния си отрасъл. През 2016 г. турското отбранително ведомство изпробва система заПВО със среден обсег \"ХИСАР-О\" - рожба на местните компании \"Аселсан\" и \"Рокетсан\". По-рано те създадоха система за ПВО с малък обсег \"ХИСАР-А\". Освен това от 2009 г. \"Рокетсан\" разработва ракети с голям обсег, както и комплекси за изстрелването им. Помощ от Москва няма да е излишна и за ракетостроенето в съседната страна, допълва авторът. По този повод изданието задава няколко въпроса на   (РИСИ). Преводът е на БТА. \"Свободная пресса\":  - Днес Турция наистина е в твърде трудна ситуация. Наред с дълбоките противоречия между Анкара и европейските й съюзници, стигащи до равнище НАТО, виждаме и разногласия със САЩ по повод това как трябва да изглежда картата на Близкия изток. В тази връзка през управлението на Ердоган Турция лансира собствени амбициозни външнополитически проекти - от регионално стратегическо ниво. И тук за нея е много важно да намери верния баланс между силовите центрове. Както показа скорошната среща между Ердоган и Путин, Турция разглежда Русия като сериозен играч. И в новите условия военнотехническото сътрудничество започва да играе ролята на политически инструмент. Не само инструмент за установяване на партньорски отношения, но и за формиране на ново пространство на сигурността, за каквото вече отдавна говори Русия. В крайна сметка става дума за изграждане на полицентричен свят, който да не бъде разделен на блокове, включително военни. В този аспект стратегическите интереси на Руската федерация и на Турция се срещат на оперативно ниво - в търговията с оръжия и средства за производството им. Същевременно ред моменти  между Москва и Анкара. На първо място - политическият натиск върху Турция от страна на Съединените щати. Вашингтон следи твърде отблизо развитието на руско-турските отношения, схващайки, че в крайна сметка то може да увреди новата архитектура на европейската сигурност, градена от американците. Ще отбележа, че Турция в случая е сред ключовите играчи, но има риск да наруши единството на натовските редици. И случи ли се нещо подобно, цялата система за възпиране на Русия просто ще рухне. Тъкмо затова тази отделна насока в сътрудничеството между Анкара и Москва - военнотехническата, добива специално и много сериозно значение.  \"Свободная пресса\":  - Трудно е да кажем колко бързо ще стане факт това разширяване. По този път има не само политически, но и техническо-бюрократични ограничения, свързани с нормативно-регулаторната уредба в Руската федерация. Колкото до конкретните насоки в евентуалното сътрудничество, става дума за перспективни видове оръжия, определящи облика на днешните и на бъдещите въоръжени конфликти. На първо място говоря естествено за  , също и за безпилотни роботизирани апарати с автоматизирани системи за управление. От друга страна Турция има нужда да модернизира наземните си бронирани платформи - танкове и бойни машини. Това е остър проблем за Анкара с оглед ситуацията в граничните области, където се водят бойни действия срещу терористи. Тази модернизация също може да стане перспективен сектор от сътрудничеството с Русия. Ще добавя, че Руската федерация добре разбира къде минават границите на военнотехническото сътрудничество. Турция, поне засега, остава членка на НАТО; освен това Русия неведнъж ясно е заявявала, че при доставките и съвместното производство на оръжия Москва спазва следния принцип: те не бива да нарушават регионалния силов баланс и да водят до напрежение. Същите съображения ще доминират и в случая с Турция.  \"Свободная пресса\":  - Главната ни задача е регионалната стабилност. А Турция не е само наш съсед, тя е и ключова страна, свързваща Европа с Близкия изток. За Москва е от принципно значение, че не желаем да разглеждаме Анкара в контекста на геополитическата конкуренция. Искаме да предложим нов дневен ред - сътрудничество в рамките на един полицентричен свят. Затова не искаме да откъснем Турция отнякъде и да я включим в нещо друго, създавайки нов блок с тази държава.  Още повече че с Турция просто не може да имаме пълноценен съюз - блок срещу някого, трябва да отчетем и този факт.  Всъщност се обявяваме само против това на преден план да излизат междудържавни противоречия, криещи риска да прераснат в междудържавен конфликт в региона. Точно в тази насока има шанс да напреднем, развивайки нормални отношения с Анкара.", "date": "2018.04.08", "title": "Турция ще насочи към САЩ руски С-400 и танкове"}
{"url": "http://epicenter.bg/article/Putin--Velikden-e-olitsetvoryava-tarzhestvoto-na-zhivota--dobroto-i-lyubovta/151348/7/0", "text": "Президентът на Русия Владимир Путин поздрави православните християни и всички граждани на Русия, които празнуват Възкресение Христово - Великден, съобщи пресслужбата на Кремъл, цитирана от ТАСС.  Този велик празник, олицетворяващ тържеството на живота, доброто и любовта, има огромно нравствено значение. Той пробужда вярата, надеждата, стремежа да се правят добрини, да се помага на ближния, се посочва в поздравленията на Путин.  Руският държавен глава и премиерът Дмитрий Медведев със съпругата си присъстваха на пасхалното богослужение в храма \"Христос Спасител\" в Москва.  Президентът на Украйна Петро Порошенко присъства на пасхални богослужения в три храма - на Украинската православна църква на Киевската патриаршия, на Украинската православна църква на Московската патриаршия и на униатската Украинска гръко-католическа църква, съобщи пресслужбата му. В поздравлението си по случай Великден Порошенко не успя да мине без политика. Той не забрави да спомене тежката икономическа криза в Украйна, предизвикана от Русия. Представи прекрасни перспективи, които се откриват пред страната. Армията също бе спомената.  В Украйна действа Украинската православна църква на Московската патриаршия. В нея влизат 12 000 общини, като се смята, че към нея се числят 70 процента от православните украинци, което я прави най-голямата църква в Украйна.  Освен това през 1992 година бе създадена Украинската православна църква на Киевската патриаршия. Тя не е призната от нито една от каноническите православни църкви. В нея влизат около 5 000 общини.", "date": "2018.04.08", "title": "Путин: Великден олицетворява тържеството на живота, доброто и любовта"}
{"url": "http://epicenter.bg/article/Germanskata-politsiya--Ubietsat-ot-Myunster-ne-e-islyamist/151356/7/50", "text": "Убиецът от Мюнстер, който прегази с вана си 20 души в центъра на града, уби двама и след това се самоуби, е Йенс Р./49 г/ - той не е мигрант, нито се е ислямизирал. По професия е графичен дизайнер. Има данни, че е имал психични проблеми и преминал преди години психиатрично лечение. Преди време той направил опит за самоубийство, съобщи обществената телевизия ZDF. При обиска в квартирата на шофьора на камиона е открит автомат „Калашников“, пише пък Bild.  По данни на списание „Шпигел“ той е бил известен на полицията. От прокуратурата на Мюнстер уточниха, че срещу нападателя има в миналото три дела - за заплаха за физическа разправа, нанасяне на материални щети и за напускане на мястото на пътно произшествие. Разследването продължава, като не е установена връзка с ислямистки тероризъм, заяви министърът на вътрешните работи на Германия Хорст Зеехофер. Полицията има сведения, че нападателят е действал сам и няма връзка с терористична клетка. По думите на Зеехофер \"не може да има абсолютна безопасност въпреки всички мерки, които взимат органите за сигурност\".", "date": "2018.04.08", "title": "Германската полиция: Убиецът от Мюнстер не е ислямист"}
{"url": "http://epicenter.bg/article/Zoran-Zaev--Makedoniya-i-Balgariya-ne-zagubiha-nishto-ot-Dogovora-za-dobrosasedstvo/151357/7/51", "text": "Когато започнахме преговорите с Бойко Борисов за Договора за приятелство и добросъседство аз лично очаквах, че ще дойде някой \"булдозер отвън\", някой от приятелите ни от Европа, от САЩ, от някои други приятелски страни и институции. Но, успяхме сами. Успяха нашите екипи, с тяхното творчество, успяхме по всяка вероятност и с куража си. И днес виждаме, че сме били прави. Македония не загуби нищо, България също. Получихме 11.5 на сто увеличение на търговията между двете държави. Имаме все повече музикални и художествени инициативи от двете страни. Общините сътрудничат все повече. Бизнесмените инвестират и в двете държави. Буквално и в двете държави. Дори и да търсим отрицателни неща, няма да може да ги намерим. А, в същото време не може да изброим буквално, всички положителни аспекти. Това казва македонският премиер Зоран Заев в интервю за държавната агенция в Скопие, цитиран от БГНЕС. Той се обявява за подобен подход и при преговорите с Гърция. \"Най-добре е да намерим решение на двустранно ниво. По този начин ще демонстрираме капацитет пред САЩ, пред ЕС и пред целия свят, че сме на ниво, че сме зрели хора. Че сме равноправни с целия демократичен свят. Не само ние, но и Гърция, защото това е в интерес и на двете държави\", подчертава Заев. На въпроса \"Дали е възможно Македония да стане член на НАТО, с някакъв специален статут, ако не се реши въпроса за името?\" македонският министър-председател е категоричен: Това, което някои говорят по коридорите, че е възможно да влезем като ФИРОМ /Former Yugoslav Republic of Macedonia/, че ще се присъединим независимо от това дали ще решим спора, според мен това е невъзможно.   \"Когато при нас бе генералният секретар на НАТО Йенс Столтенберг той каза, че това няма как да стане. И това е много честен подход. Трябва да сме наясно, включително и аз, както и всички граждани на Македония - ако не намерим решение на проблема с Гърция, няма да получим покана за членство в Северноатлантическия пакт. Да, възможно е асоциирано членство, по модела на Швеция и други държави. Може да получим, както и през 2008-ма година Стратегическо партньорство със САЩ, Турция и други приятелски държави. Няма проблем за това, но нашето желание е членство в НАТО\", казва още македонският министър-председател Зоран Заев.", "date": "2018.04.08", "title": "Зоран Заев: Македония и България не загубиха нищо от Договора за добросъседство"}
{"url": "http://epicenter.bg/article/V-Italiya-prizovaha-tsiganite-da-kradat-po-malko/151358/7/0", "text": "Един от големите победители на последните избори в Италия - лидерът на ”Лига” Матео Салвини призова циганите да крадат по-малко. Това се случи по време на Международния ден на ромите.   Салвини, който води коалиция, която събра най-много места след парламентарните избори, използва \"Туитър\", за да подчертае, че \"днес е Международният ден на ромите\".   \"Ако мнозинството от тях работят повече и крадат по-малко. Ако мнозинството от тях изпращат децата си на училище, вместо да бъдат учени да крадат, наистина ще има повод за празник\", написа той в социалната мрежа.   От своя страна папа Франциск каза пред поклонници на площад \"Свети Петър\", че надява Международният ден на ромите да помогне за по-голямо разбиране на културата на ромите чрез \"благосклонност да се опознаем\" и \"взаимно да се уважаваме\".", "date": "2018.04.08", "title": "В Италия призоваха циганите да крадат по-малко"}
{"url": "http://epicenter.bg/article/-Tramp--Putin--Rusiya-i-Iran-sa-otgovorni-za-podkrepata-na-zhivotnoto-Asad-/151359/7/0", "text": "Президентът на САЩ Доналд Тръмп предупреди за „високата цена“ на „безмозъчната“ химическа атака в Сирия, извършена близо година след американските въздушни удари в страната с ракетите „Томахоук“, предава новинарският телевизионен канал CNN. „Множество загинали, включително жени и деца, в безмозъчна ХИМИЧЕСКА атака в Сирия. Зоната на жестокостта е затворена и обкръжена от сирийската армия, което я прави напълно недостъпна за външния свят. Президентът Путин, Русия и Иран са отговорни за подкрепата на животното Асад“, категоричен бе лидерът на Белия дом.    Един от водещите съветници на президента на САЩ по въпросите на вътрешната сигурност заяви днес, че Съединените щати не изключват възможността от ракетен удар срещу Сирия в отговор на съобщенията за химическо нападение в бунтовническия бастион в Източна Гута, предаде Ройтерс. В интервю за телевизия Ей Би Си (АВС) Томас Босърт изтъква, че кадрите от нападението са ужасни. На въпрос възможно ли е САЩ да нанесат ракетен удар по Сирия той отговаря: \"Не бих изключил нищо\".   Сирийски активисти съобщиха в събота, че срещу град Дума в Източна Гута са използвани химически оръжия, в резултат на което са ранени и убити десетки цивилни граждани. Дамаск отрече обвиненията, а Москва ги определи като провокация.", "date": "2018.04.08", "title": " Тръмп: Путин, Русия и Иран са отговорни за подкрепата на животното Асад!"}
{"url": "http://epicenter.bg/article/Adat-sleze-na-zemyata-v-Siriya--Nad-70-dushi-zaginaha-pri-predpolagaema-himicheska-ataka/151360/7/0", "text": "Най-малко 70 души са загинали при предполагаема химическа атака в сирийския град Дума, последния бастион на бунтовниците близо до Дамаск. Хеликоптер е хвърлил върху Дума варел с експлозиви и химикали, предадоха световните агенции. По последни данни цели семейства са се задушили в мазетата си.   Проопозиционният медиен център \"Гута\" съобщи, че 75 цивилни са загинали. Дамаск отрича, че е използвал отровен газ.   Държавният департамент на САЩ заяви, че ако информацията за химическа атака бъде потвърдена, международната общност трябва да отговори.   Нищо не оправдава използването на средства за изтребление срещу беззащитни хора. Това заяви днес папа Франциск в края на литургия на площад \"Свети Петър\" във връзка със съобщенията за химическа атака в Сирия, предаде агенция „Ройтерс“.   \"Няма такова нещо като добра война и лоша война. Нищо, ама нищо не оправдава използването на такива средства за изтребление на беззащитни хора\", каза папата. Той призова \"военните и политическите лидери да изберат друг път, този на преговорите, единственият, който може да донесе мир, а не смърт и разруха\".", "date": "2018.04.08", "title": "Адът слезе на земята в Сирия: Над 70 души загинаха при предполагаема химическа атака"}
{"url": "http://epicenter.bg/article/Predotvratiha-karvava-ataka-v-Germaniya/151361/7/50", "text": "Германската полиция е предотвратила терористичен акт срещу Берлинския полумаратон, който тази година се провежда на 8 април, информира „Ди Велт“ .   Спецчастите на полицията са арестували четирима души, планирали да извършат нападения с хладни оръжия срещу участниците в спортното събитие и хората, дошли да го наблюдават.   Според изданието, сред групата арестувани има лице, което е пряко свързано с кръговете на Анис Амри – тунизиецът, който извърши терористичното нападение от 19 декември 2016 г. срещу коледния базар в Берлин. Жилището на един от четиримата е било претърсено от правоохранителните органи малко преди нападението на „Брайтшайдплатц“.   Източник на изданието разкрива, че основният заподозрян по случая е разполагал с два ножа, с които е планирал да извърши нападението. Лицето е било под наблюдение на компетентните органи. Други подробности обаче към момента не се съобщават.   Атаката вероятно щеше да бъде изключително кървава. Около 32 хил. души са в  центъра на града за 38-то издание на Берлинския полумаратон – рекорден брой участници. Топлото пролетно време също е привлякло много зрители, подчертават от изданието.   Повишени нива на сигурност са разпоредени в цяла Германия след трагедията от събота в Мюнстер, където микробус се вряза в масите на заведение в центъра на града. Загинали са трима души, а ранените са между 20 и 30. Местната полиция информира, че шофьорът на камиона се е самоубил с огнестрелно оръжие след атаката, а според медиите той е 48-годишен германец, който страдал от психически проблеми. Тази информация засега не е потвърдена.", "date": "2018.04.08", "title": "Предотвратиха кървава атака в Германия"}
{"url": "http://epicenter.bg/article/Aktyorat-Vasil-Mihaylov--Chuvstvam-se-kato--general-na-stsenata-/151341/6/0", "text": "По случай своята 80-та годишнина любимецът на поколения българи Васил Михайлов даде единственото си телевизионно интервю пред БНТ.   В интервюто Васил Михайлов разказва за върховете в кариерата си и за обичта, която среща всеки ден. Актьорът споделя, че се чувства като „генерал на сцената“, признава, че „сам си е закон“ и отговаря на въпроса защо отказва роли, награди и приятелства. Той разкрива коя е най-голямата му радост днес и признава защо не иска да опише спомените си в книга.   Актьорът-легенда Васил Михайлов отбелязва своя юбилей с роли в пет спектакъла. Театър \"Българска армия\", със сцената на който артистът е свързан през последния половин век, му посвещава представленията на \"Железният светилник\" и \"Завещанието на целомъдрения женкар\". Златният фонд на обществената телевизия пази някои от незабравимите му театрални превъплъщения, а екранът на БНТ превърна ролята му в телевизионния сериал \"Капитан Петко войвода\" в най-популярния му образ. Вижте интервюто ", "date": "2018.04.08", "title": "Актьорът Васил Михайлов: Чувствам се като „генерал на сцената“ (видео)"}
{"url": "http://epicenter.bg/article/Otide-si-rezhisyorat-Nikola-Kanev/151350/6/0", "text": "На 92 години почина режисьорът Никола Кънев. Завършва режисура при проф. Гриша Островски в НАТФИЗ през 1953.  Зрителите ще го запомнят от постановките му в театъра в Перник, Благоевград, Русе, Бургас, Кюстендил. Работи в БНТ и студия за научно популярни фили , Театър на окръзите, заема длъжността директор на театъра в Шумен, Търговище и др.    Със спектакъла „В полите на Витоша“ предизвиква недоволството на цензурата по времето на социалистическия режим, тъй като по това време Яворов е считан за буржоазен символист. Комисия от София е специално изпратена за да спре пиесата, но след като гледат представлението цензорите, толкова харесват представлението, че  позволяват заглавието да остане в репертоара, а малко по-късно Яворов е реабилитиран за сценични интерпретации с постановката на „Когато гръм удари, как ехото заглъхва“ отново под режисурата на Кънев.   Покойният ерудит е преводач на множество пиеси от английски, италиански и немски език.              От БНТ е уволнен заради подкрепата, която декларира към Събитията по време на Чешката пролет.  ОТ огавашният директор на телевизията Леда Милева, която много го цени, по приканва да подаде сам оставка, за да не бъде изгонен дисциплинарно, със съответните последствия са досие и кариера, но той отказва. Уволнен, остава без възможност да работи никъде за повече от 6 години.   След това кариерата му на режисьор е ограничена и няма достъп до софийските сцени. От тогава е неговата уж шеговита фраза че  професия му е подводен риболов, а хобито режисура.              Създател е на федерацията по подводен риболов и е носител на множество международни и национални награди както за театър, така и за филми, посветени на подводните богатства. През седемдесетте заснема филма Черномор посветен на изключително интересен био-физиологичен експеримент, целящ изучаването на възможностите на човешкия организъм във водна среда.   Едната му дъщеря, Елена Кънева е актриса а другата Милена Кънева е режисьор на редица документални филми награждавани на високи международни и национални форуми.", "date": "2018.04.08", "title": "Отиде си режисьорът Никола Кънев"}
{"url": "http://epicenter.bg/article/Fotografat-Nikolay-Genov-otkri-izlozhba-v-nay-prochutata-katedrala-na-Braziliya/151353/6/0", "text": "Фотографът Николай Генов откри изложба в катедралата по проект на Оскар Нимайер, един от най-известните архитекти на Бразилия, автор както на прочутия Самбадром, така и на цялостния облик на новата столица.   Ато какво написа авторът на фотосите с българско християнско изкуство, които бяха показана там: Както вече писах, изложбата бе открита на Разпети петък от 17 ч. Дойдоха доста хора. За съжаление,  две причини попречиха на други, които бяха очаквани от организаторите, да присъстват: - Едночасов проливен дъжд направо наводни града. - Втората причина обаче бе по-съществена. Върховният съд на страната се произнесе окончателно след маратонско заседание по болезнен казус и точно в 17:00 - часа на откриването на изложбата, трябваше Луис Инасио Лула да Силва, бившият 35-ти президент на Бразилия между 2003 и 2011 г., основател и почетен председател на популярната Партия на работниците на Бразилия (Partido dos Trabalhadores), да влезе в затвора за 12 години заради корупция и пране на пари.    Процесът срещу него е част от мащабен корупционен скандал, в който са замесени политици от високите етажи на властта. Това, разбира се, съвсем не се нрави на съпартийците му, които са поне една трета от избирателите в страната. От дни вървеше подготовка за масирани протестни действия и снощи се очакваше голяма акция. Говореше се, че центърът на града, където е и катедралата, ще бъде блокиран и затворен за движение.   Много от поканените се обадиха, че не могат да дойдат заради това, а дипломатите трябваше за изпратят бърза информация за положението в страната, поради което идваха, гледаха и бързаха да се върнат към работата си.   Въпреки това не можем да се оплачем от липса на посетители.  Присъстваха над 100 души, от които 35 посланици. Изложбата бе открита от главния духовник на катедралата падре Жоао Ферминьо, който произнесе ласкави слова за величието на християнската цивилизация по нашите земи и поздрави организаторите за идеята да се представи такава експозиция.      В словото си той подчерта, че всеки ден много посетители на катедралата „Носа сеньора апаресида“, проектирана от знаменития архитект Оскар Нимайер и обект на ЮНЕСКО, разглеждат снимките. Нещо повече, те събуждат сериозен интерес, защото мнозина четат дългите текстове към всяка от тях. Заради това предложи срокът на експозицията да бъде поне удвоен. Отбеляза, че храмът е най-посещаваният туристически обект в Бразилия и това означава, че много бразилци от различни части на страната и чужденци ще се запознаят тук с християнското изкуство на България.   След него българският посланик, Негово превъзходителство Валери Йотов, пристрастен голям познавач на българската история, прецизно „сканира“ важните моменти в нашата история, следствие от приемането на християнството у нас, като създаването на азбуката ни, развитието на книжовните школи, просветителската дейност на църковните деятели, делото на зографи, резбари и т.н. Накрая аз благодарих на домакините, организаторите и посетителите за проявения интерес. Думите ми бяха преведени от българския консул в Бразилия г-жа Магдалена Илиева.   Много важно в цялата реализация на тази проява е участието на съпругата на посланика г-жа Силва Йотова, която беше и доброволен гид на гостите в изложбата.    Накрая със съпругата ми Румяна Николова, к която сме съавтори на всичките ни над 17 книти, подарихме официално на Катералната библиотека книгата ни „България – природа, човек, цивилизации“, към която присъстващите проявиха сериозен интерес и тя премина през доста ръце. Чудесен завършек на деня беше приятелската вечеря в двора на посолството, чиито сърдечни домакини бяха Петър Петров и съпругата му Станислава. Тук се роди идея за нова изложба догодина „По следите на най-старата европейска цивилизация“, посветена на праисторическото ни наследство. PS На следващия ден в посолството ни се получиха много благодарствени писма от посетители, неуспели да дойдат на откриването.", "date": "2018.04.08", "title": "Фотографът Николай Генов откри изложба в най-прочутата катедрала на Бразилия"}
{"url": "http://epicenter.bg/article/Bratat-na-begletsa-Radoslav-Kolev--Brat-mi--ako-gledash-tova--pazi-se-/151335/3/0", "text": "Пред камерата на bTV застана братът на беглеца Радослав Колев. Досега осъденият за убийство Радослав не е потърсил връзка с близките си.  27-годишният Радослав Колев е осъден на 26 години затвор за убийство. Излежал е 4 от тях, през които брат му го посещавал всяка седмица. Видели се за последно минути преди бягството.   \"Същия ден му занесох един бързовар. Не знаех, че ще бяга. Не е споделял\", каза брат му. Според Христо досега Радослав не се е опитал да се свърже с никого от семейството. Той каза, че няма представа къде може да е и по-скоро биха се разделили с другия беглец – Владимир Пелов, защото иначе са уязвими.   Според брат му Радослав не е толкова опасен, колкото полицията твърди:   – Точно той не, с никой от семейството. – Ми, вчера някаква дама ми се обади и ми направи среща в 15 ч. И като отидох там, те – господата от Софийско, \"ме налазиха\". Дойдоха преди някой да се появи. – Три дена тормоз, както се казва. Психически тормоз. – Разбрах от телевизията за бягството на брат ми. И след половин час господата от Софийско дойдоха, където живее баща ми и ме прибраха - от 6 ч. вечерта до 12:30 – 1 часа сутринта ме държаха. - – Същия ден му занесох един бързовар. Не знаех, че ще бяга. – Не, не. – Да, той ми го поръча миналата седмица. Една седмица преди случката, понеже в затвора приемат техника само във вторник. – Радослав може да е избухлив, но не е такъв, какъвто го описват. В смисъл, не е баш убиец. Верно, извършил е престъпление – убийство, ама има си причини и за това. – Нямам представа. - По-скоро биха се разделили. Така са уязвими. Поне аз мисля така.  Доколкото го познавам, не биха седели заедно да си пият ракията, както казват в полицията. – Да е напуснал страната едва ли, защото доколкото знам навсякъде е имало полицаи. На всеки пункт, а той няма документи. – Не. – Не е такъв човек. Не е такъв, какъвто го описват. От две години насам - добро поведение. Дори началникът там, който му се води каза, че коренно се е променил. – Труден въпрос. Не знам, зависи от обстоятелствата.   – Точно така. Просто казвам: Брат ми, ако видиш това и ме гледаш – пази се! Пази се, казвам ти го като брат!", "date": "2018.04.08", "title": "Братът на беглеца Радослав Колев: Брат ми, ако гледаш това, пази се!"}
{"url": "http://epicenter.bg/article/Balgarka-se-e-razminala-na-kosam-s-atakata-v-Myunster/151342/3/0", "text": "От Министерството на външните работи вече съобщиха, че няма данни за пострадали българи при нападението в Мюнстер, но се оказва, че поне един наш сънародник е бил много близо до смъртоносната атака.   Става въпрос за Пенка Влъчкова, която живее в Мюнстер. Тя и семейството ѝ обмисляли да седнат именно в заведението, където нападателят се врязал с буса си. \"Нещо отвътре ми подсказваше, че трябва да продължим напред. Двеста метра повървяхме и чухме суматоха. Разхвърчаха се линейки, пожарна, полиция. Започнаха да отцепват района. Имаше много тежковъоръжени полицаи. Над нас летяха два хеликоптера, единият, от които застана на място и остана така повече от час и половина, снимайки ежесекундно мястото на престъплението”, разказва Пенка пред Нова тв.   \"Буквално няколко минути преди това видяхме хората – весели, радостни, със семействата си\", допълва тя.   Българката каза, че вчера улиците на града са били затворени и е имало много строг полицейски контрол. Според нея до 2 през нощта е имало хора в централните части на града, които не са били допускани до домовете си.   48-годишният немски гражданин Самир се вряза с буса си в заведение в Мюнстер. Съботата е била първият хубав почивен ден в областта, заради което улиците на града са били изпълнени с хора. Вследствие на атаката двама души са загинали  - мъже на 65 и 51 години, които били гости на града. Още 20 души са ранени, като 6 от тях са в тежко състояние.   Полицията засега изключва възможността за терористично нападение, като по информацията на властите извършителят е имал психически и умствени проблеми. Мотивите за деянието обаче засега остават неясни.   Иво Кънчев, който живее в Мюнстер от 2001-ва година, каза, че според германските медии като „Франкфуртер Алгемайне Цайтунг” извършителят не е бил родом от града, но дълго живеел в него.   „Жертвите са идентифицирани – мъж и жена, които най-вероятно са били гости на града”, заяви Кънчев. Той добави, че полицията работи по всички версии. В първия час след инцидента се е работело по версията, че може да става въпрос за терористичен акт, а в града са били извършвани арести и проверки.   „Тази вечер се очаква министър-президентът на областта, заедно с федералния министър на вътрешните работи да пристигнат в Мюнстер”, каза той.   Анализаторът на процесите в Германия Мария Стоянова заяви, че подобен инцидент с психично болен не се случва за пръв път в страната. „За съжаление това не е първият подобен инцидент и не за пръв път лице, което желае или е в състояние на амок и иска да направи самоубийство, се насочва към група от хора. Това се случи преди години по време на едно от световните първенства по футбол”, отбеляза анализаторът. Тогава за щастие не е имало жертви.   „Случаят прилича на този със зловещата разлика, че има двама загинали и 20 ранени”, каза тя. „Нормално е, тъй като в последните няколко години сме свидетели на опити от терористи, да се опитват да използват товарни автомобили като оръжие”, каза тя и добави, че поради това е обясним фактът, че първоначалната реакция на вчерашния инцидент е, че това може да е атентат.   „Сега по-скоро от тази сутрин се прокрадват версии, свързани с участието на самоубилия се извършител, в дясно екстремистката сцена”, заяви тя.   „Другият вариант е свързан със самоубиец”, каза Стоянова, подчертавайки, че може да става въпрос за т.нар. „разширено самоубийство.", "date": "2018.04.08", "title": "Българка се е разминала на косъм с атаката в Мюнстер"}
{"url": "http://epicenter.bg/article/TIR-se-obarna-na-magistrala--Trakiya--i-preprechi-dvizhenieto/151349/3/0", "text": "ТИР с турска регистрация се е обърнал тази сутрин на автомагистрала „Тракия“ в района на Пазарджик и е препречил движението в посока София. Това съобщи говорителят на Областната полицейска дирекция Мирослав Стоянов пред „Монитор“.   Инцидентът е станал на 94-ия километър на аутобана, близо до надлеза за село Черногорово. На място пристигнаха два крана, противопожарен автомобил, мобилна криминалистична лаборатория и полицейски патрули.   От полицията уточниха, че водачът е турски гражданин и е самокатастрофирал, тъй като шофьорът е загубил управлението на камиона, най-вероятно е заспал зад волана. За радост, няма пострадали хора, нанесени са само материални щети. Временно е създадена организация на движението, като автомобилите се пренасочват още през пътен възел Цалапица през пътя Пловдив-Пазарджик, пътен възел Гелеменово и обратно на АМ \"Тракия\".", "date": "2018.04.08", "title": "ТИР се обърна на магистрала “Тракия“ и препречи движението"}
{"url": "http://epicenter.bg/article/Voenni-unishtozhiha-nevzriven-boepripas/151352/3/0", "text": "Военнослужещи от състава на 55-ти инженерен полк в Белене унищожиха днес невзривен боеприпас, съобщиха от пресцентъра на Министерство на отбраната.   Модулното формирование, с ръководител старши лейтенант Милен Сотиров, беше активирано в 8 часа тази сутрин.   Специализираният екип извърши разузнаване, транспортиране и унищожаване на силно корозирала граната Ф–1 /тип „Лимонка”/, намерена в частен дом в село Деков, община Белене, обл. Плевен.   При стриктно спазване на мерките за безопасност, невзривеният боеприпас беше унищожен на обезопасено място в района на полигон „Учебни полета” към формированието.", "date": "2018.04.08", "title": "Военни унищожиха невзривен боеприпас"}
{"url": "http://epicenter.bg/article/Ultras-ot-Plovdiv-i-ubitiyat-v-Indoneziya/151355/3/0", "text": "51-годишният пловдивчанин Георги Патишанов е застреляният българин в Индонезия. Преди няколко дни полицай от криминалния отдел на полицията в Джакарта, Индонезия, простреля смъртоносно български гражданин, който най-вероятно е бил замесен в кражби от банкомати. Мъжът нападнал униформения с хладно оръжие при опит за арест в Тангеранг, пише местният Tempo.co цитиран от Plovdiv24.   \"Когато отидохме да го арестуваме, той извади нож и нападна офицера\", казва полицейският говорител Арго Юуоно. Според него самоличността била разкрита по време на разследване на мащабна кражба от спестяванията на клиенти на банка в Йогуакарта. \"По време на разследването проследихме заподозрения до Тангеранг\", казва Арго. Тогава полицаите измислили план как да го закопчаят, но се случило така, че го простреляли смъртоносно при ареста, след като той нападнал полицая.   Българинът бил спешно откаран в болница, но починал. В дома му полицаите открили 940 клонирани карти, три лаптопа, скимиращи устройства, два декодера, три четеца на карти, девет шпионски камери и една скимираща карта.   Тези доказателства са по-изобилни от тези на предишната заловена престъпна банда. \"Инсталирал е скимиращи устройства на множество банкомати в Тангеранг, Батам, Йогуакарта, Соло, Бали и Бандунг. Помагал му е мъж с инициали JS, който в момента е беглец от правосъдието\", обяснява Арго. Според Арго, JS също бил български гражданин, който доставял скимиращите устройства и дублирал картите. Георги е завършил Спортното училище \"Васил Левски\" в града под тепетата. Известен като заклет привърженик на Локомотив (Пловдив) и Ювентус.", "date": "2018.04.08", "title": "Ултрас от Пловдив е убитият в Индонезия"}
{"url": "http://epicenter.bg/article/Stolitsata-veche-ima-noshten-gradski-transport/151347/2/0", "text": "От тази нощ София вече има нощен градски транспорт. Той тръгва точно в полунощ от площад \"Александър Батенберг\" и достига до почти всяка точка на града.   Във всеки рейс ще има и контрольор, който ще продава билетите от два лева на първата врата. Те ще важат за цялата нощ.   Четирите линии ще се движат през цялата нощ, на интервал от 40 минути с общо 200 спирки.   Новите линии са снабдени и с охранителни камери за безопасност. ", "date": "2018.04.08", "title": "Столицата вече има нощен градски транспорт"}
