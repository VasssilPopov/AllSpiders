{"url": "http://epicenter.bg/article/Zhalt-kod-za-zhegi-v-16-oblasti--ekstremalen-indeks-za-pozhari-v-4-/190092/2/0", "text": "В тези райони се очаква след обяд температурите да надвишават 35 градуса. При тези температури са възможни здравни проблеми за чувствителни и болни хора, възрастни и деца.    ", "date": "2019.08.10", "title": "Жълт код за жеги в 16 области, екстремален индекс за пожари в 4!"}
{"url": "http://epicenter.bg/article/Zapochva-/190053/2/0", "text": "  В Мека в петък започва годишното поклонение хадж на мюсюлманите, което ще продължи до вечерта на 14 август. , който трае няколко дни и завършва с тридневни празници, предшествани от жертвоприношение на агне или друго животно.    На него се колят жертвени животни (наречени курбани) - овце, кози, камили, крави и телета. Чете се специална молитва преди коленето. На този ден се иска прошка, като се целува се ръка от по-възрастните членове на семейството, започва от дядото, бабата, бащата, майката, по-голям брат/сестра. Най-малките членове от семейството се възнаграждават с пари.    За благодарност към Аллах, че го е дарил с богатство, всеки който има над определен брой овце, кози, крави и т.н., трябва да направи курбан.  Който не отглежда животни за курбан, ако има възможност си купува.   След като се върне, чете първо молитвата и тогава коли животното.  По традиция на днешния ден свещеният празник Курбан байрам ще започне с молитва в 1100 джамии в страната.  ", "date": "2019.08.10", "title": "Започва свещеният празник Курбан Байрам"}
{"url": "http://epicenter.bg/article/Ministar-Karakachanov-shte-uchastva-v-tarzhestvata-po-sluchay-140-godini-ot-sazdavane-na-boyniya-ni-flot/190096/2/0", "text": "  От 10.00 ч. във Фестивалния конгресен център в гр. Варна ще се състои церемонията за връчване на дипломите на студентите от \"Випуск 2019” на ВВМУ \"Н. Й. Вапцаров”. Дипломи ще получат 338 студенти, успешно завършили своето обучение в 8 бакалавърски и 6 магистърски програми. Първенец на випуска сред студентите е Диляна Димитрова, завършила с пълно отличие специалността \"Информационни и комуникационни технологии в морската индустрия“, редовна форма на обучение.     Министър Красимир Каракачанов и вицеадмирал Емил Ефтимов ще поздравят личния състав на ВМС по повод празника и ще наградят военнослужещи и цивилни служители, отличени за постигнати високи резултати при изпълнение на служебните си задължения. Гости на тържеството ще бъдат висши офицери от военноморските сили на САЩ, Румъния, Турция, Грузия и Италия, представители на държавната и местната власт, ветерани от военния ни флот.     През тази година дипломи и офицерски пагони ще получат 15 курсанти, завършили петгодишния курс на обучение по специалността \"Организация и управление на военни формирования на тактическо ниво от ВМС“ със специализации \"Корабоводене за ВМС“,\"„Военноморски комуникационни и радиотехнически системи“ и \"Корабни машини и механизми“. Седем от тях са с отличен успех, а първенец на випуска сред курсантите е Петър Генов от специализация \"Военноморски комуникационни и радиотехнически системи“.     Същия ден на Морска гара Варна жителите и гостите на града ще могат да посетят фрегатата \"Смели“.     Военноморските сили защитават интересите на Република България в морските пространства, гарантират нейния морски суверенитет и подготвят формирования за участие в подкрепа на международния мир и сигурност и за оказване помощ на населението. ", "date": "2019.08.10", "title": "Министър Каракачанов ще участва в тържествата по случай 140 години от създаване на бойния ни флот"}
{"url": "http://epicenter.bg/article/Avtoparkat-u-nas-e-kato-za-avtomorga---25--ot-kolite-ni-sa-nad-20-godishni--konstatira-Evrostat/190097/2/0", "text": "  Регистрираните нови коли у нас на възраст до 2 години за миналата година са били около 1,7 на сто от общия брой на автомобилите у нас, при показател за Люксембург от 25 на сто.     У нас има регистрирани между 3,5 млн. и 4 млн. броя автомобили, но тези цифри търпят корекции, тъй като всяка година в страната ни се внасят по около 100 хиляди коли втора употреба, както и се дерегистрират в КАТ няколко десетки хиляди автомобила.     Страната ни е на едно от последните места в ЕС и по регистрирани автомобили на 1000 жители - едва 393 коли, което е близо два пъти по-малко от лидера Люксембург - 670 коли на 1000 жители, сочи европейската статистика.   Източник: Канал 3  ", "date": "2019.08.10", "title": "Автопаркът у нас е като за автоморга - 25% от колите ни са над 20-годишни, констатира Евростат"}
{"url": "http://epicenter.bg/article/Pensioniran-shef-na-pozharnata-e-kandidatat-na-GERB-za-kmet-na-Pazardzhik/190100/2/0", "text": "  Преди дни Иван Панайотов се пенсионира след 36 години служба в системата на МВР. Той е роден на 7 август 1959 г. в Панагюрище. Завършил е ВСШ \"Георги Димитров\"-МВР с профил \"Противопожарна охрана\". През времето на своята служба е преминал през всички изпълнителски и ръководни нива в структурите на пожарната, отбелязва БНР.     С издигането на Иван Панайотов към момента кандидатите за кметския стол на Пазарджик стават четирима. Това са сегашният кмет Тодор Попов, предприемачът Благо Солов и бившият шеф на Националната служба за сигурност Арлин Антонов.", "date": "2019.08.10", "title": "\"Пожарникар на годината\" е кандидатът на ГЕРБ за кмет на Пазарджик"}
{"url": "http://epicenter.bg/article/Amerikanskiyat-razrushitel--quot-Portar-quot--vleze-vav-Varna/190105/2/0", "text": "По случай 140-та годишнина на българските Военноморски сили американският разрушител „Портър” (USS Porter) от състава на ВМС на САЩ е на посещение във Варна от 9 до 11 август 2019 г., съобщава американското посолство в София.    Командир на кораба е капитан ІІ ранг Крейг Трент. Бойният кораб освен това извършва рутинна операция по патрулиране, с цел поддържане на сигурността в акваторията на Черно море, както и за подобряване на комбинираната готовност и военноморските способности със съюзници и партньори в НАТО в региона.   Шарже д‘афер на Посолството на САЩ Джъстин Фридман и контраадмирал Майкъл Бейз, началник отдел „Международно сътрудничество“ на Шести американски флот ще се включат в събитията в чест на годишнината на българските Военноморски сили и ще присъстват на церемонията по производството в първо офицерско звание на випускниците на Висшето военноморското училище „Н. Й. Вапцаров“.   \"Портър\" е един от четири американски кораба, които като краен резултат ще образуват основния ударен елемент от началния етап на разгръщането на системата за ПРО в Европа. Тези кораби са снабдени с комплекс ракети прехващачи „Иджис“ с поразяващ блок SM-3, способни да унищожават балистични ракети извън атмосферата.   \"Доналд Кук\", \"Карни\", \"Рос\" и \"Портър\" са базирани в испанската военна база в Рота. Те често идват в Черно море, особено след кризата между Украйна и Русия. Корабите са снабдени и с десетки ракети \"Томахоук\".   Министърът на отбраната Красимир Каракачанов и началникът на отбраната генерал Андрей Боцев ще присъстват на тържествата в гр. Варна, посветени на 140-ата годишнина от създаването на Военноморските сили (ВМС), съобщава и Министерство наотбраната.    В тях ще участват също зам.-началниците на отбраната вицеадмирал Емил Ефтимов и генерал-лейтенант Димитър Илиев, както и директори на дирекции от Министерството на отбраната.   На 10 август (събота) от 10.00 ч. във Фестивалния конгресен център в гр. Варна ще се състои церемонията за връчване на дипломите на студентите от „Випуск 2019” на ВВМУ „Н. Й. Вапцаров”. Дипломи ще получат 338 студенти, успешно завършили своето обучение в 8 бакалавърски и 6 магистърски програми. Първенец на випуска сред студентите е Диляна Димитрова, завършила с пълно отличие специалността „Информационни и комуникационни технологии в морската индустрия“, редовна форма на обучение.    Същия ден министърът на отбраната Красимир Каракачанов, заместник-началниците на отбраната вицеадмирал Емил Ефтимов и генерал-лейтенант Димитър Илиев и командирът на ВМС контраадмирал Кирил Михайлов ще участват в тържественото събрание – концерт, посветено на 140-ата годишнина от създаването на военния ни флот. То ще започне в 18.00 ч. в зала 1 на Фестивалния конгресен център в града.   Министър Красимир Каракачанов и вицеадмирал Емил Ефтимов ще поздравят личния състав на ВМС по повод празника и ще наградят военнослужещи и цивилни служители, отличени за постигнати високи резултати при изпълнение на служебните си задължения.   Гости на тържеството ще бъдат висши офицери от военноморските сили на САЩ, Румъния, Турция, Грузия и Италия, представители на държавната и местната власт, ветерани от военния ни флот. По традиция кулминацията на честванията по повод създаването на ВМС ще съвпадне с тържествения акт по връчване на дипломите за завършено висше образование и присвояване на първо офицерско звание на курсантите от „Випуск 2019“ на ВВМУ „Никола Йонков Вапцаров“. Ритуалът ще започне в 9.00 ч. на 11 август (неделя) на Морска гара Варна с тържествено издигане на Военноморския флаг и флаговете за разцветяване на военните кораби.   Министърът на отбраната Красимир Каракачанов и заместник-началникът на отбраната генерал-лейтенант Димитър Илиев ще поздравят младите офицери от „Випуск 2019“ по повод успешното завършване на ВВМУ и постъпването им на служба във военния ни флот.    През тази година дипломи и офицерски пагони ще получат 15 курсанти, завършили петгодишния курс на обучение по специалността „Организация и управление на военни формирования на тактическо ниво от ВМС“ със специализации „Корабоводене за ВМС“, „Военноморски комуникационни и радиотехнически системи“ и „Корабни машини и механизми“. Седем от тях са с отличен успех, а първенец на випуска сред курсантите е Петър Генов от специализация „Военноморски комуникационни и радиотехнически системи“. След тържествения ритуал, в 11.00 ч. в района на Морска гара Варна военнослужещи от ВМС ще демонстрират умения при изпълнението на елементи от операция по морска сигурност.    Същия ден на Морска гара Варна жителите и гостите на града ще могат да посетят фрегатата „Смели“.", "date": "2019.08.10", "title": "Американският разрушител \"Портър\" влезе в черноморските води на  Варна"}
{"url": "http://epicenter.bg/article/Zemetresenie-ot-3-5-po-Rihter-kray-balgaro-turskata-granitsa/190106/2/0", "text": "Земетресение от 3,5 по Рихтер беше регистрирано близо до Едрине в Турция, съобщават от Европейско-средиземноморски сеизмологичен център. Епицентърът на труса, усетен в 9.39 часа българско време, е близо до българо-турската граница - на 226 км северозападно от Истанбул и на 21 км северно от Едрине. Дълбочината на земетресението е 8 км.   Няма информация за ранени и за разрушения при земетресението.", "date": "2019.08.10", "title": "Земетресение от 3,5 по Рихтер край българо-турската граница"}
{"url": "http://epicenter.bg/article/Nad-1-milion-leva-investira-obshtina-Momchilgrad-v-obrazovatelna-infrastruktura/190113/2/0", "text": "Инвестиция за над 1 милион лева ще бъде направена в най-голямото училище на община Момчилград - СУ \"Никола Й. Вапцаров\". Това стана след като кметът на общината Сунай Хасан подписа договор за реализиране на поредния проект по линия на Програмата за развитие на селските райони. Той е на стойност 912 218 лева без ДДС или 1 094661 лева с ДДС. Със средствата ще бъдат извършени реконструкция, оборудване и обзавеждане на образователна инфраструктура. Сградата на училището ще бъде напълно обновена след вътрешни ремонти на училищните стаи, коридори, стълбища, санитарни възли, столова, котелно помещение. Ще бъдат подменени вратите и настилките. Обновена ще бъде и спортната площадка.   По проект е предвидена подмяна на настилки и огради, както и доставка на нови съоръжения за волейбол, футбол и баскетбол. Ще бъде извършен цялостен ремонт и на физкултурен салон, включващ подмяна на настилки, осветление, отопление, както и ремонт на съблекалните и санитарните възли. Четвърт милион лева от средствата по одобрения проект ще бъдат използвани за закупуването на обзавеждане и оборудване. Ученици и учители използват напълно нови маси, столове, закачалки, бюра, помощни маси и други мебели. Предвидено е закупуване на оборудване на кабинет по химия, както и различни спортни уреди. По проект ще бъде доставена техника като компютри, климатици, озвучителна система и други. Със средствата по проекта е предвидено да се направи пълно преобразяване на дворното пространство на училището. Ще бъдат изградени алеи, беседки, ще бъдат поставени кошчета, пейки и други. \"Инвестицията в СУ \"Н. Н. Вапцаров\" е най-голямата, която е правена в образователната инфраструктура от години. Екипът ни винаги е отделял специално внимание на образованието. След реализирането на проекта училището в Момчилград ще добие европейски вид. Правим го за децата, а те наистина го заслужават\", заяви Сунай Хасан.   Той допълни, че това е втория голям проект, спечелен от общината за този програмен период по Програмата за развитие на селските райони. Другият е за ремонт на уличната и тротоарна мрежа в Момчилград. По него ще се извърши цялостно преасфалтиране в квартал 11, както и основен ремонт на тротоарите и бордюрите. Подмяна на тротоарите и бордюрите ще бъде направена и на ул. \"Гюмюрджинска\".", "date": "2019.08.10", "title": "Над 1 милион лева инвестира община Момчилград в образователна инфраструктура"}
{"url": "http://epicenter.bg/article/Zam-ministar-Dobrev--Lovtsite-da-signalizirat-vednaga--ako-nameryat-trup-na-divo-prase/190114/2/0", "text": "При откриването на ловния сезон на дребен пернат дивеч заместник-министърът на земеделието, храните и горите Атанас Добрев призова ловците да прилагат мерките за неразпространение на Африканската чума по свинете / АЧС/, съобщиха от пресцентъра на Министерство на земеделието, храните и горите /МЗХГ/.   Заместник-министър Добрев участва в инструктаж на ловците в землището на село Баново, община Суворово, област Варна. Пред ловците Атанас Добрев е подчертал, че ще трябва да се спазват и задължителни санитарно-хигиенни правила при напускане на ловните територии и преди навлизане в населени територии.   Друга мярка, за която той е настоял, е при намиране на трупове на диви прасета или други животни, или такива с нетипично поведение, ловците да сигнализират незабавно като се обадят на телефон 112 или да информират най-близкото горско или ловно стопанство или дирекция по горите, за да се предприемат съответните действия, се посочва още в прессъобщението.   От МЗХГ уточняват, че у нас има 2795 ловни дружинки, 104 от тях няма да могат да ловуват към момента, предвид установените случаи на диви свине с АЧС", "date": "2019.08.10", "title": "Зам.-министър Добрев: Ловците да сигнализират веднага, ако намерят труп на диво прасе"}
{"url": "http://epicenter.bg/article/Dzhip-blasna-i-obarna-lineyka-s-patsient--lekarkata-i-shofyorat-sa-raneni/190109/3/0", "text": "Шофьор на джип блъсна и обърна линейка, превозваща пациент в тежко състояние, в центъра на Ямбол, съобщи местното Радио 999.   Сигналът за катастрофата, която е станала на кръстовището на Ловния дом, е подаден около 9.10 часа. Джипът е ударил специализирания автомобил странично.   По първоначална информация в линейката е имало пациент в тежко състояние, който транспортиран в  Спешното отделение на ямболската болница от друг санитарен автомобил.   Лекарката и шофьорът на линейката са ранени. И на двамата се извършва преглед в ямболската болница. Медичката е с открита рана на главата, но опасност за живота й няма. Тя ще бъде настанена за лечение в хирургичното отделение.   Водачът на джипа също е транспортиран в лечебното заведение. Линейката е била с пусната сигнализация за специален режим на движение. На място се извършва оглед и се установяват причините за инцидента.  ", "date": "2019.08.10", "title": "Джип блъсна и обърна линейка с пациент, лекарката и шофьорът са ранени"}
{"url": "http://epicenter.bg/article/-quot-Bulgargaz-quot--poiska-po-visoka-tsena-na-prirodniya-gaz-ot-oktomvri/190102/4/0", "text": "  В съобщение до медиите, изпратено днес, \"Булгаргаз\" ЕАД уведомява своите клиенти, че прогнозната цена на природния газ за ІV-то трим. на 2019 г., образувана в съответствие с чл. 17 на Наредба № 2 от 19.03.2013 г. за регулиране на цените на природния газ е 45,27 лв./MWh (без цени за достъп, пренос, акциз и ДДС).     Прогнозното увеличение на продажната цена се дължи основно на по-високите тарифи за пренос на природен газ през територията на Румъния за 2019/2020 газова година.  ", "date": "2019.08.10", "title": "\"Булгаргаз\" поиска по-висока цена на природния газ от октомври"}
{"url": "http://epicenter.bg/article/Amerikanski--investitor--vlaga--300-mln--lv---v-hazarten--kompleks--kray-Svilengrad/190110/4/0", "text": "Американски инвеститор ще вложи близо 300 млн. лв. в голям туристически развлекателен комплекс край Свиленград. Той ще е разположен на терен от 143 дка, непосредствено след ГКПП \"Капитан Андреево\" в близост до магистрала \"Марица\". Това съобщи община Свиленград.   Луксозният комплекс ще включва голям хотел, игрални зали, СПА център, басейн, два ресторанта, търговски площи. Българският представител на американския инвеститор \"БиСи Индъстрис\" ЕООД тази седмица е получил строително разрешение от общината и започна изграждането на комплекса, се казва в съобщението.   От общината не посочват кой е американският инвеститор. Дружеството е внесло в общинския бюджет 396 000 лева данък за придобиване на имущество и още 36 000 лева такса за одобрение на инвестиционния му проект.    Комплексът е с разгъната застроена площ от 61 000 кв. м. Хотелът ще бъде вторият по големина в България с 624 стаи и леглова база от 1248 места. Ще се състои от два 9-етажни корпуса,   Игралните зали ще са три. Основната ще е с площ от 4000 кв. м, а по-малките ВИП зали ще са с обща площ 1000 кв. м. Комплексът включва и два ресторанта – голям със 724 места и по-малък грил ресторант със 120 места. Търговският център ще е разположен на площ от 833 кв. м.   Паркингът е предвиден за 500 места за автомобили, както и стоянки за велосипеди. Комплексът ще разполага с метан станция, бензиностанция и станция за зареждане на електромобили. Най-малко 780 нови работни места ще бъдат разкрити за експлоатацията на луксозния комплекс.   Защо Свиленград? Свиленград е избран от американските инвеститори след обстойно икономическо проучване от независима английска консултантска компания, казва главният архитект на общината Анастас Карчев.   Отчетени са добрата инфраструктура, действащите общи устройствени планове на града и общината и близостта с 20-милионния мегаполис Истанбул, аргументира се той. По думите на Карчев инвеститорът е един от най-големите оператори в хазартния бизнес зад океана. Планирано е на следващ етап обектът да бъде разширен с още 110 декара.   Очакванията на местната власт са модерният туристически комплекс да раздвижи бизнес средата и да повиши стандарта на живот в района. Българският партньор Българският партньор на американския инвеститор \"БиСи Индъстрис\" ЕООД е регистрирано на 1 август 2017 г. с капитал от 2 лв. Предметът му на дейност е производство, покупка и продажба на стоки, рекламна дейност, управление и развитие на недвижими имоти, посредническа и консултантска дейност, търговско представителство и посредничество, както и извършване на всички други дейности, които не са забранени по закон.   Управител на компанията е Ирина Божанова Стоянова, а седалището ѝ е на централната столична улица \"Цар Освободител\" 10. Едноличен собственик на капитала на \"БиСи Индъстрис\" е \"БиСи ХолдКо\" ЕАД. При учредяването на българското дружество \"БиСи ХолдКо\" през юли 2017 г. всичките 50 000 акции с номинал един лев са записани от американския гражданин Винсент Мартин Бидез.   През февруари 2018 г. в книгата на акционерите е записан българският гражданин Шон Андре Скот, който получава половината от акциите. Той ги джироства на друг български гражданин Джон Кевин Болдуин през май 2018 г. Това сочи справка в Търговският регистър.", "date": "2019.08.10", "title": "Американски инвеститор влага 300 млн. лв. в хазартен комплекс край Свиленград"}
{"url": "http://epicenter.bg/article/Geshev--Razkriti-sa-dve-ubiystva/190116/3/0", "text": "Имаме проблем с битовата престъпност в България. Приоритет на прокуратурата е противодействие на битовата престъпност. Държавата е в дълг към хората по малките населени места. Това каза заместник-главният прокурор.    Гешев съобщи още, че са разкрити две убийства и са задържани двама души.    За първото убийство е задържан 90-годишен мъж. Причината е ескалиращ във времето конфликт между двама съседи. При последната им среща в дома на обвиняемия във вилна зона в местността Добрева чешма, той е нападнал с винкел жертвата си. Трупът на 56-годишния мъж е бил пренесен с лек автомобил в близка гора, където е открит от полицията.    90-годишният мъж има двама сина, които от врем навреме посещавали баща си. Заради здравословното си състояние задържаният не може да остане в ареста. Според експертизата за психичното му състояние той страда от старческа деменция, но е вменяем, разбирал е какво е направил и може да носи отговорност.     Ако бъде признат за виновен, той може да получи наказание „лишаване от свобода” от 10 до 20 години.   Разкрито е още едно убийство, случило се в петък вечерта. Мъж е пребил по особено жесток жената, с която живеел на семейни начела.   Вследствие на нанесения побой жената е починала. Двамата са се запознали преди няколко месеца в социална мрежа.   На мъжа е повдигнато обвинение за извършване на убийство по особено жесток начин. Има данни за криминални регистрации.   Източник: Нова.тв", "date": "2019.08.10", "title": "Гешев: Разкрити са две убийства във Варна! Имаме проблем с битовата престъпност! (Видео)"}
{"url": "http://epicenter.bg/article/Edin-milion-evakuirani-v-Kitay-zaradi-tayfuna--Lekima-/190093/7/0", "text": "Китайските власти са евакуирали над милион души заради супер тайфуна „Лекима”, който удари източната част на страната в ранните часове на деня, съобщава БГНЕС.  Това е 9-ият тайфун, който достигна източното крайбрежие на Китай. „Лекима” нахлу с максимални пориви на вятъра от 52 метра в секунда. Централната метеорологична служба на Китай в петък сутринта обяви код \"червено\" - най-високото ниво на тревожност поради приближаването на супер тайфуна.   Синоптиците предупреждават, че в югоизточните райони на Китай се очакват силни пориви на вятъра и обилни дъждове, има вероятност от наводнения и други бедствия. Проливни дъждове се очакват в провинциите Анхуи, Фуджиян, Джънсу, Чжецзян, както и в Шанхай.    В момента са евакуирани над 700 хиляди души, от които 110 хиляди са настанени в 12 хиляди приюта. Отменени са 288 полета, а движението на влаковете е частично спряно. Местните власти мобилизираха около хиляда спасители, 150 пожарни машини и повече от 153 спасителни лодки.  До тази сутринта в Шанхай бяха евакуирани 253 хиляди души, железопътният трафик, включително магистрални влакове, също бяха спрени. Към днешна дата тайфунът е съборил около три хиляди дървета и сто електрически стълба.    Очаква се „Лекима” да се движи на северозапад със скорост 15 километра в час.", "date": "2019.08.10", "title": "Един милион евакуирани в Китай заради тайфуна „Лекима”"}
{"url": "http://epicenter.bg/article/Balgariya-tragna-s-pobeda-po-patya-kam-Olimpiadata/190094/8/0", "text": "България тръгна с очаквана победа по пътя към Олимпиадата в Токио. Волейболният ни национален тим   (25:11, 33:31, 19:25, 25:19) в първия си мач от олимпийските квалификации, които се провеждат във Варна.   Момчетата на Силвано Пранди бяха по-добрият тим през почти цялото време и напълно заслужиха успеха си.   Така България тръгна по план. За момчетата ни следва мач срещу Пуерто Рико утре, а при победа ни очаква решителния сблъсък срещу Бразилия в неделя, след който един от двата тима ще подпечата билетите си за Токио 2020.   Първият гейм премина изцяло под доминацията на нашите. Още на първото техническо прекъсване бе натрупана преднина от 8:4, която продължи да се увеличава в хода на гейма, спечелен от България с 25:11.   За разлика от леката първа част, вторият бе доста драматичен. Той вървеше равностойно, а българите на два пъти пропиляха аванс от три точки.   Въпреки това на два пъти успяхме да стигнем до геймбол, но пропиляхме шансовете си и можеше а платим скъпа цена.   Египет поведе при 26:25, и сложи началото на серия от 6 геймбола, които за щастие бяха пропуснати от \"фараоните\".   Решителният обрат дойде при 32:31 благодарение на ас на Светослав Гоцев, а блокада на Соколов и Йосифов ни донесоха измъчения триумф в гейма.   Драмата във втората част сякаш изцеди родния тим, който не успя да намери играта си в третия гейм и заслужено отстъпи с 19:25.   В четвъртия гейм България не допусна изненада. Място за отпускане нямаше и с убедителна игра и 25:19 задачата бе изпълнена, а именно очакваната победа над Египет.   По-рано вчера Бразилия срази Пуерто Рико с 3:0, а мачът между карибския тим и България е утре от 20:30 ч.   Източник: Дир.бг", "date": "2019.08.10", "title": "България тръгна с победа по пътя към Олимпиадата"}
{"url": "http://epicenter.bg/article/Dnes-e-svetovniyat-den-na-marzela/189785/10/0", "text": "На 10 август редица места по света отбелязват Денят на мързела. Независимо дали се нарича Национален, Международен или Световен, денят предлага възможност на хората да отделят ценно време за себе и да се отдадат на бездействие, без да изпитват вина.   По този повод сайтът Хеви предлага няколко интересни факта: - Чия е идеята за необичайното честване остава загадка. Вероятно основателят или основателите на Деня на мързела са били твърде заети да лентяйстват, за да документират \"заниманията\" си. Мнозина обаче прегръщат идеята, виждайки в нея възможност да се отърсят от всекидневния стрес.   - Макар да остава неясно на кого дължим честването, през 2001 г. писателят Дейвид Плоц го споменава в есе, озаглавено \"Август, да се отървем от него\". Авторът отбелязва, че осмият месец от годината е единственият без \"същински празник\" и изобилства от \"куци\" чествания като Седмица на признателността към климатиците, Национална седмица на религиозния софтуер, Седмица на информираността за мравките-дървоточници, Национален ден на мързела, Ден на отмората, Ден на провала, които другите месеци не желаят. \"Случайност ли е, че подобни чествания се организират през август?\", пита Плоц.  - Американско проучване от 2015 г. установи, че мързеливите хора са с по-висок коефициент на интелигентност. Авторите му твърдят, че по-интелигентните хора се отегчават по-трудно и са по-склонни да се отдават на мисловна дейност, отколкото на физическа активност.    - Други проучвания също потвърждават факта, че хората са програмирани да бъдат мързеливи. Канадско изследване от 2015 г. насочва към човешката склонност да се търси лесният начин. За целите на проучването девет доброволци са носили скоби на краката, за да се затрудни обичайното им придвижване. Оказало се, че на участниците в експеримента са необходими само няколко минути, за да разберат как да ходят по-лесно със скобите.  - Не само хората се отдават с удоволствие на мързела. Първенец сред ленивците сред кучетата е Английският булдог, който проспива по-голямата част от деня. В Топ 5 на косматите мързеливци попадат още представителите на породите Френски булдог, Булмастиф, Кламбър шпаньол и Мопс. Колкото и изненадващо да звучи, известните с невероятната си бързина кучета от породата Грейхаунд също са склонни да лентяйстват, когато не се състезават.    - През 2017 г. специалисти от Станфордския университет установиха, че САЩ се нареждат сред най-мързеливите страни в света. Проучването, обхванало 11 държави, показа, че средностатистическият индивид прави 4961 крачки дневно. Най-голяма активност по този показател - 6880 крачки на ден, е отчетена в Хонконг, а най-слаба (3513 крачки дневно) - в Индонезия. Жителите на САЩ правят средно 4774 крачки на ден. - През същата година изследователи от Франция откриха, че мързелът е заразен. Според проучване на специалисти от Френския национален институт за здравни и медицински изследвания от колкото повече мързеливци е заобиколен човек, толкова по-бездеен става самият той.    - Британско проучване пък класира мързеливите неделни дни сред важните и значими неща в човешкия живот.   - Откажете се от всякакви занимания - винаги има утре.  - Поглезете се - с масаж или спа процедури. - Поръчайте храна или идете на заведение, вместо да готвите. Ако искате да разпускате у дома, си пригответе сандвичи, докато още не ви е домързяло, за да не се налага да миете прибори и чинии. - Изтегнете се удобно на дивана и се отдайте на сън, гледане на телевизия, слушане на музика или четене на книга. Денят на мързела извинява целодневното излежаване.   Източник: Нова.тв", "date": "2019.08.10", "title": "Днес е световният ден на мързела"}
{"url": "http://epicenter.bg/article/V-Nova-Zelandiya-rabotil-nerabotil--vzemash-1500-dolara-pensiya---kolkoto-premierat/190111/10/0", "text": "Мистичното място, където всички ходят с глави в облаците се нарича Ладак. Името идва от Ла, което означава превал и Дак – страна.   Наричат тази част от индийския щат Джаму и Кашмир „Малкият Тибет”. В миналото тук е минавал Пътят на коприната, а будистки поклонници да основали манастирите по своя път от Индия към Тибет. До 1974 година достъпът в Ладак за туристи е забранен, но днес местното правителство активно поощрява посещенията.    Николай Рьорих, който е живял по тези места, нарича Ладак „Кръстопът на Буда и Христос”.  Тук някога е стъпвал кракът на Христос, тук е проповядвал Буда, тук се извисяват развалини, обвити в героично минало и стоят манастири, пазители на ценни реликви, пише художникът.   Валентина Димитрова, автор на книгата „Филипините, седем урока на сърцето”, признава, че с мъка се е разделила с магичните зъбери и техните гостоприемни и честни обитатели. Най-напред я попитах как се чувства човек на повече от 3000 метра височина.   В разказа си Валентина Димитрова за мистичното кралство Ладак стига и до убежището на прочутия руски художник. Ако сте виждали картини на Николай Рьорих от онези места сигурно сте си мислили, че творецът страда от прекалено разюздано въображение – луннни пезйжи с потресаващи форми, обагрени в жълто, виолетово, сиво, лимоново, люляково… Оказва се, че човекът е рисувал от натура и всяка снимка е толкова нереална, че прилича на филмов декор.   Но природата, която прави ландшафтът така неповторим е мащеха за хората, които я обитават. Валентина Димитрова твърди, че от хората в Ладак можем да се научим на смирение и толерантност.   Светослав Марков, който заедно с Теодор Борисов е не само водещ на рубриката „50 места от българската история отвъд България”, ами е и автор на едноименната книга, имаше щастието да я представи пред нашенската общност в Украйна. Което не само го изпълни с патриотични чувства, ами обогати познанията му за българските светини в Киев и Одеса.   За повечето от нас Нова Зеландия е онова място в долната част на глобуса, където подскачат безкрили пилета с име на плод – киви, правят нелошо вино и снимат „Властелинът на пръстените”.    Всъщност, когато далечната държава е открита от европейците на 13 декември 1642 година от холандеца Абел Тасман, полинецийзите отдавна се били нанесли там. Все пак Тасман кръщава земята Зееланд на една от големите холандски провинции.   Един век по-късно капитан Кук забива британското знаме в страната, където няма отровни змии и хищници и решава да не й сменя името. Днес за повечето от нас Нова Зеландия звучи като филиал на социалния рай – щом навършиш 65, работил-неработил получаваш пенсия от 1500 долара. Точно колкото ще взима и министър-председателят.   Тези неща не съм ги прочела в гугъл. Разказа ми ги Румен Воденичаров – учен-химик, но и планински спасител и участник в 10 високопланински експедиции в  ,   и Новозеландските Алпи.   Изложбата си със снимки от съседната на Австралия страна Румен Воденичаров е нарекъл  „Нова Зеландия – непозната и недостижима”. Румен Воденичаров разказва за Нова Зеландия, страната, където жените могат да гласуват от 1893 година.   Там след като приключили снимките на „Властелинът на пръстените” приходите от чуждестранни гости скочили с 200 милиона долара и се наложило да си направят министерство на туризма, каквото доскоро нямали.  ", "date": "2019.08.10", "title": "В Нова Зеландия работил-неработил, вземаш 1500 долара пенсия – колкото премиерът"}
{"url": "http://epicenter.bg/article/Dara-Ekimova-i-Esil-Dyuran-v-programata-na-Summer-Fashion-Weekend/190122/10/0", "text": "Освен, че ще събере на едно място талантливи български и световни дизайнери, за да ни зареди с ударна доза красота и вдъхновение, летният уикенд на модата ще ни зарадва и с невероятни пърформънси и неустоими афтърпартита.   Отговорни да ни прекарат през различните етапи от това уникално събитие по възможно най-незабравимия начин ще бъдат водещите Елица и Златина.   Освен творенията на богата гама от дизайнери и грацията на професионалните модели на Ivet Fashion, на подиума ще блеснат и атрактивните изпълнения на чаровната Елена Брусарска /15.08./, носителя на множество награди Георги Дюлгеров, единствената и неповторима Есил Дюран /16.08./ и успешния млад талант Дара Екимова /17.08./. Всеки един от тях умело ще допринесе за незабравимото преживяване на гостите на събитието.   След поредицата от впечатляващи дефилета и интересни изпълнения на гостуващите артисти, през всяка от вечерите по време на   ще можем да се насладим и на подобаващо афтърпарти.   Първата вечер от   на Summer Fashion Weekend ще продължи в IL Siciliano - ресторантът, който умело ни пренася в южна Италия, и по точно Сицилия, с нейната автентична кухня и неповторима атмосфера.   През втората вечер влизаме в режим „парти“ и от лятната модна фиеста се пренасяме директно в новооткрития FLY ARENA CLUB, където купонът винаги е в разгара си, а приятната, зареждаща атмосфера е гарантирана.   Именно там ще сме и след последната вечер от Summer Fashion Weekend, но за един впечатляващ финал ще се потопим в един пищен свят с помощта на тематичното Diamond Fashion Party, организирано от парти лейбъла на българската модна телевизия -  . То включва атрактивни костюми, артисти, хореография, авторска програма и специални подаръци.   Междувременно, през последната вечер от събитието, по време на голямото финално афтърпарти, някой от гостите ще намери и истински диамант в своята чаша. Как? Елате и ще разберете сами.. Очакваме ви след няколко дни на  .  ", "date": "2019.08.10", "title": "Дара Екимова и Есил Дюран в програмата на Summer Fashion Weekend"}
{"url": "http://epicenter.bg/article/Brazilskiyat-prezident-se-omaza--Po-golyama-nuzhda-da-se-hodi-prez-den/190095/7/0", "text": "  В отговор на въпрос на журналист дали е възможно едновременно да се стимулира икономическия растеж, да се нахранят гладните хора по света и да се съхрани околната среда, Болсонаро отговори: \"Достатъчно е да ядете малко по-малко. Говорите за замърсяване на околната среда. Но достатъчно е да се ходи по голяма нужда през ден - това ще бъде по-добре за целия свят\".   Тропическите гори там са смятани като жизненоважни в борбата срещу глобалното затопляне.   Източник: Канал 3", "date": "2019.08.10", "title": "Бразилският президент се омаза: По голяма нужда да се ходи през ден"}
{"url": "http://epicenter.bg/article/Haos-vav-Velikobritaniya-zaradi-tokov-udar/190098/7/0", "text": "Сериозна авария спря тока на близо един милион души в Англия и Уелс, съобщава БГНЕС.   Пътници заседнаха във влаковете на метрото, светофарите не работеха и хиляди домакинства останаха на тъмно заради авария в електрозахранването. Причината за аварията е проблем с два от генераторите на енергия, обявиха от Националната енергийна компания, цитирани от Нова.тв", "date": "2019.08.10", "title": "Хаос във Великобритания заради токов удар"}
{"url": "http://epicenter.bg/article/Gramna-bomba-pred-politseyski-uchastak-v-Kopenhagen/190099/7/0", "text": "  Във вторник един човек бе леко ранен при взрив пред датската Агенция по таксите, който, според полицията, е бил предумишлена атака.     В Дания сериозните нападения или насилие са рядкост, днес наследниците на страховитите викинги се гордеят, че страната им е пример за спокойствие, сигурност и социална толерантност.", "date": "2019.08.10", "title": "Гръмна бомба пред полицейски участък в Копенхаген"}
{"url": "http://epicenter.bg/article/Psihoto--koyto-razstrelya-22-dushi-v-El-Paso--karal-1057-km--za-da-ubiva--quot-meksikantsi-quot-/190103/7/0", "text": "  21-годишният неуравновесен индивид се предаде на полицията след като окървави търговския център \"Уолмарт\". Той е обвинен в предумишлено убийство, отделно ФБР разследва случая като вътрешен тероризъм.      Президентът Тръмп посети Ел Пасо и Дейтън, където бе посрещнат от протестиращи местни жители, които го обвиниха, че с изказванията си срещу мигрантите и цветнокожите, подклажда подобни престъпления на расова основа.    ", "date": "2019.08.10", "title": "Психото, който разстреля 22 души в Ел Пасо, карал 1057 км, за да убива \"мексиканци\""}
{"url": "http://epicenter.bg/article/5-ima-ot--quot-Rosatom-quot--sa-zaginali-na-poligon-v-Arhangelsk/190104/7/0", "text": "Петима служители на \"Росатом\" са загинали, а други трима са били ранени на на полигон в Архангелска област, съобщава ТАСС.   Руската информационна агенция се позовава на съобщение на \"Росатом\". Според него произшествието е станало при работа с изотопни източници   Съобщението идва два дни след информация на Министерство на отбрана, че има двама загинали при изпитване на ракета. Още тогава руски медии допуснаха, че има повече жертви, както и че има нещо неясно в инцидента.  Не става ясно и дали петте жертви включват и вече обявените две.   „В резултат от произшествието са получили травми с различна степен на тежест шестима представители на Министерството на отбраната и предприятието разработчик. Двама специалисти са загинали от получените рани. Всички пострадали са транспортирани оперативно в медицинско заведение, където им е указана необходимата медицинска помощ“, съобщаваха от руското военно министерство преди два дни.  Причина за инцидента е станал взрив на реактивен двигател, отбелязва пресслужбата на МО на Русия.   „На площадката за изпитване на руското Министерство на отбраната в Архангелск, при изпитване на система за течно задвижване, е станала експлозия и продуктът се е запалил“, се казва в изявлението. Министерството на отбраната твърдеше, че „няма вредни емисии в атмосферата, радиационният фон е нормален“.   Според губернатора на Архангелска област Игор Орлов не се налагала евакуация на населението след инцидента в Северодвинск. На мястото на произшествието във военното поделение била изпратена санитарна авиация, твърдеше МО. В руските медии обаче се появиха съобщения за съмнения за промяна на радиационния фон.    Петербургското издание \"Фонтанка\" съобщи за страх сред жители на Северодвинск и Архангелск, които започнали да купуват йод, за да се предпазят от излагане на радиация. Според изданието в Северодвинск е бил повишен радиационния фон, но според властите той бързо се върнал в норма. Морската администрация на западна Арктика пък обявила за затворен района на залива, на брега на който се намира полигон. И до момента не е ясно какво точно се е случило след като версиите минават прези тестове с изотопи, система за течно задвижване, двигател на ракета, включително и ядрена такава.   Източник: Сега", "date": "2019.08.10", "title": "5-има от \"Росатом\" са загинали на полигон в Архангелск"}
{"url": "http://epicenter.bg/article/MVF--Kitay-ne-e-manipuliral-valutata-si/190107/7/0", "text": "Китай не е манипулирал валутата си, обяви Международния валутен фонд. В началото на седмицата Съединените щати вкараха Китай в списъка с държави валутни манипулатори. Това се случва за първи път от 25 години и дава на американците възможността да искат санкции за Китай.   Правителството в Пекин отхвърля обвиненията, а годишен доклад на МВФ подкрепя тезата им.   Експертите пишат, че юанът е като цяло стабилна валута в сравнение с други, което значи, че ако е имало намеса от страна на Китайската народна банка, то тя е била минимална.   Обвиненията на Вашингтон дойдоха, след като Китай допусна курса на юана да падне под 7 за един долар. По-ниската стойност би дала на китайските износители временно преимущество. Смята се, че тя е част от търговската война между Китай и Съединените щати.   Източник: Нова.тв", "date": "2019.08.10", "title": "МВФ: Китай не е манипулирал валутата си"}
{"url": "http://epicenter.bg/article/g/190108/7/0", "text": "Заради правителствената криза в Италия в понеделник председателите на политическите групи в Сената ще определят датата за обсъждане и гласуване на предложението на „Лига” за вот на недоверие към премиера Джузепе Конте, а във вторник това ще направят колегите им от Камарата на депутатите.    На заседанието на председателите на политическите групи в Сената демократите ще поискат първо да бъде обсъдено тяхното предложение за недоверие към вътрешния министър Матео Салвини и посочена дата за дискусия в пленарна зала.    Демократите ще поискат във вторник и Камарата на депутатите също да даде предимство на тяхното предложение, чието разглеждане беше отложено за средата на септември.    Трябва да се спазва редът, уточниха специалисти. От друга страна, политическите партии и синдикатите не пестят критиките към Салвини и държанието му по различните митинги, организирани от \"Лига\" през лятото.    Агенция АНСА цитира \"Ню Йорк таймс\", който пише, че \"най-мощният популист на Италия управлява от плажа\". Според италианския Институт за социологическо проучване обаче, ако има предсрочни избори в края на октомври, Салвини ще ги спечели с близо 40% от гласовете.   Източник: БНР", "date": "2019.08.10", "title": "Ако има предсрочни избори в Италия през октомври, Салвини ще ги спечели с близо 40%"}
{"url": "http://epicenter.bg/article/Gorbachov-e-s-vlosheno-zdrave--zhivee-v-bolnitsa/190112/7/0", "text": "Здравословното състояние на бившия съветски президент Михаил Горбачов е „много лошо”, съобщи журналистът Алексей Венедиктов.    Движи се много трудно, натрупаха се много болести - на 88 години е, но с главата му всичко е наред, допълва Венедиктов. През последните две години положението е много лошо, вече шест месеца той живее в болница, казва още Венедиктов, съобщи БГНЕС.   По думите му Горбачов следи за новините от смартфон или таблет. Бившият президент научил за сериала „Чернобил”, но отказал да го гледа, защото „му е тежко”.   Източник: Медиапул", "date": "2019.08.10", "title": "Горбачов е с влошено здраве, живее в болница"}
{"url": "http://epicenter.bg/article/b/190118/7/0", "text": "Голям пожар бушува на гръцкия остров Елафонисос, съобщават местните медии. Борбата с огъня е започнала в събота сутрин с 15 противопожарни коли и 45 пожарникари. Ангажирана е и авиацията.   Заради огнената стихия се е наложила евакуация на хотели и къмпинги в района. Жена, попаднала в капана на пламъците, е била спасена от огнеборците, посочва още местната преса.   За почивните дни метеоролозите предупредиха за жеги и опасност от пожари в обширни райони на съседна Гърция. В събота следобед температурите на юг ще достигнат до 40 градуса.   Източник: Нова.тв", "date": "2019.08.10", "title": "Евакуират хора в Южна Гърция заради голям пожар "}
{"url": "http://epicenter.bg/article/n/190119/7/0", "text": "Петиция до президента на Украйна Володимир Зеленски, в която се настоява доларът да стане национална валута, се появи на сайта на държавния глава.   \"Във връзка с нестабилността на националната валута на Украйна ви молив да направите парична реформа, заменяйки гривнята с по-стабилния щатски долар\", се посочва в текста. Наред с тава се иска да се преизчислят в долари цените, тарифите, заплатите, стипендиите, пенсиите, средствата по сметка на предприятията, учрежденията и организациите, а също и влоговете на гражданите.    Украинската гривня от няколко години е сред световните лидери по обезценяване. Според данни на Националната банка на Украйна при усреднен курс само в края на 2014 година девалвацията на гривнята е била 93 на сто. Това, според експерти, се дължи на политическата криза в страната. Преди кризата в Украйна един щатски долар се разменяше за 8 гривни, а в момента, според данни на централната банка, курсът е 25,2 гривни за долар.    Финансисти посочват, че по-нататъшната съдба на курса на гривнята пряко зависи от политическата ситуация в страната.   Източник: Новини.бг", "date": "2019.08.10", "title": "Украинци поискаха в петиция до Зеленски доларът да стане национална валута на Украйна"}
{"url": "http://epicenter.bg/article/ts/190121/7/0", "text": "Джефри Е. Епщайн, богатият финансист, обвинен в сексуален трафик и експлоатация на непълнолетни, се е самоубил, съобщава \"Ню Йорк Таймс”, цитиран от Канал 3   Рано сутринта служители на затвора в Ню Йорк са изнесли труп. Там 66-годишният Епщайн чакаше процеса по обвинението за сексуална злоупотреба в Ню Йорк и Флорида. Все още не са ясни обстоятелствата около самоубийството. Процесът срещу милиардера трябваше да започне през 2020 г.   Според прокурорите от 2002 до 2005 г. Джефри Епщайн е имал сексуални отношения с десетки непълнолетни момичета, които е водел в резиденциите си в Ню Йорк и Флорида. Той им плащал стотици долари в брой, след което инструктирал някои жертви да служат като набирачи, за да му водят нови момичета. Отбелязва се, че възрастта на някои жертви не е надвишавала 14 години. Епщайн беше обвинен в трафик на непълнолетни с цел сексуална експлоатация – престъпление, за което се предвижда до 40 години затвор. В началото на юли съдът в Манхатън в Ню Йорк, след като изслуша Епщайн реши да го остави в ареста и да не го пусне под гаранция. По-късно Епщайн беше открит в затворническата си килия в безсъзнание и с наранявания по шията. ", "date": "2019.08.10", "title": "Милиардерът Епщайн, обвинен в сексуален трафик, се самоуби в затвора"}
{"url": "http://epicenter.bg/article/Kim-Chen-un-kam-Tramp--Raketnite-izpitaniya-shte-sprat--kogato-priklyuchat-ucheniyata-na-SASht-i-Yuzhna-Koreya/190124/7/0", "text": "Президентът на САЩ Доналд Тръмп съобщи в Туитър днес, че лидерът на Северна Корея Ким Чен-ун му писал, че ракетните изпитания ще спрат, когато приключат съвместни учения на САЩ и Южна Корея, предаде Ройтерс, цитиран от Новини.бг   Ким се оплакал в писмото от \"нелепите и скъпи\" учения и изразил желание да се срещне с Тръмп, за да започнат преговори веднага след приключването на съвместните учения.    \"С нетърпения очаквам срещата с Ким Чен-ун в близко бъдеще!\", потвърдил отново държавният глава на САЩ и подчертал, че отказът на Пхенян от ядрено оръжие ще превърне Северна Корея в една от най-успешните страни в света.", "date": "2019.08.10", "title": "Ким Чен-ун към Тръмп: Ракетните изпитания ще спрат, когато приключат ученията на САЩ и Южна Корея"}
{"url": "http://epicenter.bg/article/Indoneziya-zaplashi-da-nalozhi-po-visoki-mita-na-mlechnite-produkti-ot-ES/190126/7/0", "text": "Индонезийското министерство на търговията заплаши да наложи по-високи мита на млечните продукти, внасяни от ЕС, в отговор на предложената от блока мярка за налагане на мита върху биодизела, произведен от палмово масло, предаде Франс прес.    Предупреждението може да изостри търговския спор между ЕС и Индонезия, която е най-големият в света производител на палмово масло.    Евросъюзът планира да намали използването на биогорива на основата на палмово масло до 2030 година. Палмовото масло е най-използваното в света растително масло и основна съставка на редица продукти – от храни до козметика.   Източник: Новини.бг", "date": "2019.08.10", "title": "Индонезия заплаши да наложи по-високи мита на млечните продукти от ЕС"}
{"url": "http://epicenter.bg/article/a/190127/7/0", "text": "62 души станаха жертвите на избухнала цистерна в Източна Танзания, съобщават местните власти.   Цистерната се преобърнала при инцидент в град Морогоро, на около 180 километра западно от голямото търговско пристанище Дар ес Салам.   Хората се опитвали да си наточат бензин от повредената цистерна, когато тя избухнала, посочиха очевидци. Регионална болница в Морогоро съобщи, че е приела за лечение 68 души, ранени при взрива, включително и едно дете.    Президентът Джон Магуфули изказа съболезнования на семействата на жертвите.    Според информация на очевидци на инцидента камионът се е преобърнал, докато шофьорът се опитвал да избегне удар с моторист.   Източник: Новини.бг", "date": "2019.08.10", "title": "62 станаха жертвите, след опит да източат гориво от преобърнала се цистерна в Танзания"}
{"url": "http://epicenter.bg/article/a/190128/7/0", "text": "Над 2 милиона мюсюлмани от цял свят се събраха на хълма Арафат край свещения град Мека в Саудитска Арабия, върховата точка от годишното поклонение хадж.   Саудитските власти разположиха хиляди служители по сигурността по пътищата към хълма, намиращ се на около 20 км източно от Мека. Мъжете бяха облечени в безшевни бели дрехи, а жените бяха без грим и бижута, за да демонстрират, че се отричат от земните богатства и признават равенството.    Арафат е мястото, където се смята, че пророкът Мохамед е произнесъл прощалната си проповед през около 14 века. \"Ето ме на твоите услуги, о, Аллах\", пееха монотонно хиляди поклонници.    Мнозина се криеха от жаркото слънце с чадъри. По околните пътища бяха разположени водни пръскачки, за да внесат разхлада, тъй като температурата достигна 40 градуса.   Източник: Новини.бг", "date": "2019.08.10", "title": "Над 2 милиона мюсюлмани от цял свят се събраха на хълма Арафат край свещения град Мека"}
{"url": "http://epicenter.bg/article/Ivan-Geshev--Tova--che-na-nyakoy-ne-mu-haresva-istinata--ne-e-problem-na-Prokuraturata/190129/3/0", "text": "Уликите по делото за хакерската атака срещу НАП са публикувани с цел да няма спекулации. Това заяви заместник-главният прокурор Иван Гешев пред журналисти във Варна.    Тази седмица за втори път бяха огласени данни от файлове и разпити на свидетели, които, според обвинението, доказват ролята на обвинения за кибертероризъм Иван Тодоров като подбудител.    По повод критиките, че подобна информация не бива разгласявана чрез медиите, прокурор Гешев заяви, че не вижда процесуален проблем в тези действия на прокуратурата: \"Информация се дава само с разрешение на наблюдаващия прокурор, както е постъпено в този случай. С цел – само и единствено – да не се използва това за инсинуации, въпреки че то се използва. Тази информация е давана, след като е представена в съда и след като съдът я е обсъдел и произнесъл. Така че процесуален проблем няма. А това, че на някой не му харесва истината – това не е проблем на Прокуратурата. Но Прокуратурата няма защо да мълчи, при положение че не е виновна. За какво сме виновни? За това, че арестувахме най-голямата група за телефонни измами и за един месец почти нямаше телефонни измами в страната? За това, че прибрахме половината мутри или хора, които не са пипани в целия Преход? За това ли трябва да се срамуваме?\".    Заместник-главният прокурор Иван Гешев коментира оповестената информация по повод делото срещу \"ТАД Груп\" и напрежението и протестите срещу неговата кандидатура за главен прокурор.    На въпрос как ще отговори на повишеното обществено напрежение и многобройните протести по негов адрес, Гешев отговори: \"Това, че една малка извънпарламентарна партия не ме харесва, е видимо. За мен е важно оценката на обикновените български граждани и на хората, за които работи Прокуратурата. За мен е важно Прокуратурата да работи активно и да повишава общественото доверие в себе си\".    Определението \"бухалка на управляващите\" Гешев коментира така: \"Такива определения, етикети и всякакви други неща са много лесни. Те се използват обикновено, когато нямаш някакви аргументи. Този тип определения излъчват безсилие и злоба\".   Източник: Новини.бг", "date": "2019.08.10", "title": "Гешев: Уликите по делото за хакерската атака срещу НАП са публикувани с цел да няма спекулации"}
{"url": "http://epicenter.bg/article/Soleni-globi-za-sobstvenitsite-na-avtomobili--koito-gi-remontirat-sami/190131/3/0", "text": "Властите готвят солени глоби за собствениците на автомобили, които ремонтират колите си сами. Това предвижда проектозаконът за пътните превозни средства.    България е в дъното на класацията по възраст на автопарка от страните в Европейския съюз. Това показват данни от анализ на Евростат за 2018 г. До 5-годишни са около 5% от автомобилите у нас, до 10 години – 10% , между 10 и 20 години – 60% и над 20 години - са около 25%. Общо у нас има регистрирани между 3,5 млн. и 4 млн. автомобили, като броят им постоянно варира заради вноса на употребявани коли и дерегистрацията на най-старите возила.    В столичен автосервизи при ремонт получавате гаранция за свършената работа. Идеята е с приемането на новите промени в закона това да се случва във всеки сервиз в страната. За сметка на това, ако решите да смените маслото на автомобила си сам или при ваш познат било то пред блока, или в гаража ви, то ще бъдете глобени поне с 500 лева.    С над 350 хиляди километра зад волана Юлиян се е научил сам да проверява състоянието на колата си. „Преди имах по-стар автомобил, който вече не искаха да го поддържат по сервизите, трудно се намираха и части, и трябваше вкъщи с каквото може, с подръчни средства и умения да се поддържа”, обяснява Юлиан пред БТВ.    Подобни ремонти застрашават безопасността на пътя, смята автомонтьорът Васил. „Опитали са се да направят колата и идва с въжета тук, защото са видели , че са до половината. После защо стават тези катастрофи”, коментира Васил.    От транспортното министерство разясниха, че смяната на резервна гума на пътя няма да се санкционира, но опитът да поправим спукана или скъсана гума сами - ще подлежи на глоба. „Повече от ясно е, че ако се наложи да си долееш течност в чистачките, да си смениш перата на чистачки или да си смениш гумата, е нормално да извършиш ти, докато си в движение. Тази глоба е именно за тези, които ще извършат в градинката или пред блока сменяне на маслото”, обясни Малинка Бондаренко – СБА.    Всеки сервиз ще бъде вписан в регистър. Така бизнесът ще излезе на светло. „Такъв ред има в цяла Европа, само при нас се развива стихийно без никакви правила”, смята Емил Германов – Съюз на автосервизите.    Според гражданите промените ги ощетяват. „В България автопаркът е изключително остарял и много голяма част от дребните ремонти – да си смениш гума, да си оправиш чистачките, хората сами си ги оправят”, каза Богдан Милчев - Институт за пътна безопасност.    \"Във всеки случаен сервиз при непознати лица, на които нямаш никакво доверие, няма никаква гаранция, че ще извършат по-добър ремонт”, смята Юлиан.    Между 1000 и 5000 ще бъдат глобите за нередовните автосервизи.Затяга се и контролът на автоморгите. Изисква се те също да водят специален регистър на резервните авточасти. Възраженията по проектозакона ще могат да се обсъждат до 18 август.", "date": "2019.08.10", "title": "Солени глоби за собствениците на автомобили, които ги ремонтират сами"}
{"url": "http://epicenter.bg/article/Ochakvat-ni-3-goreshti-dni--v-ponedelnik-i-vtornik---do-39-gradusa/190115/2/0", "text": "Атмосферното налягане е повисоко от средното за август и ще остане без съществена промяна. През нощта над по-голямата част от страната ще е ясно и почти тихо.   Утре отново ще е слънчево, след обяд - горещо. Ще духа слаб, в Източна България до умерен вятър от изток-югоизток. Максималните температури ще са между 32 и 37 градуса, предава БТА.   По Черноморието преди обяд ще има разкъсана облачност, но бързо ще намалее до слънчево време. Ще духа слаб до умерен вятър от изток-североизток. Максималните температури по крайбрежието ще са между 27 и 30 градуса. Температурата на морската вода е 26-27 градуса, по-ниска е на север от нос Калиакра. Вълнението на морето ще е 2-3 бала.   В планините ще е слънчево. Ще духа слаб до умерен вятър от изток-североизток. Максимална температура на височина 1200 метра - около 27 градуса, на 2000 метра - около 20 градуса.   В понеделник и вторник ще бъде слънчево, около и след обяд - горещо. Ще духа слаб до умерен източен вятър. Дневните температури ще се повишат и максималните във вторник и сряда ще са между 34 и 39 градуса, по-ниски, около 30 градуса по Черноморието.", "date": "2019.08.10", "title": "Очакват ни 3 горещи дни, в понеделник и вторник - до 39 градуса"}
{"url": "http://epicenter.bg/article/Darzhavata-promenya-formulata-za-izchislyavane-na-liniyata-na-bednost/190117/2/0", "text": "За 2020-та година линията на бедност ще бъде изчислена, като се използва базата за доходите и условията на живот на 8200 български домакинства, вместо досегашните 3020 домакинства. Нейната стойност ще бъде умножена по годишната инфлация за така наречената малка потребителска кошница, изчислена към декември 2018-та година. Новата методика, публикувана за обществено обсъждане, се въвежда заради реформата в политиките спрямо хората с увреждания и има за цел да защити по-адекватно уязвимите социални групи у нас.    Линията на бедност в България се използва само като аналитичен и статистически показател и към момента се изчислява по методика, влязла в сила преди 13 години. В нея се използват данните от изследване на националната статистика, което се базира върху бюджетите на 3020 домакинства. Размерът на линията представлява процент от така наречения медианен общ нетен доход за страната и показва с каква сума пари едно домакинство може да задоволи минималните жизнени потребности на живеещите в него двама или повече души.    През последните няколко години размерът на линията на бедност нарасна плавно, като най-същественото му увеличение беше за настоящата година - с 27 лева. Новата формула ще се базира на изследването \"Статистика на доходите и условията на живот\", разработено от Евростат, като извадката ще обхваща 8200 български домакинства, съобщава Дарик.    Линията на бедност, изчислена по тези данни за предходната година, ще се умножава по годишната инфлация за малката потребителска кошница към декември на същата предходна година, и така ще дава размера на линията на бедност за следващата година. Така за линията на бедност за 2020-та година ще бъдат взети данните от 2018-та година и годишната инфлация към декември 2018-та. Според проекта на методика размерът на линията на бедност за догодина трябва да бъде определен най-късно през ноември, а от следващата година този размер ще бъде гласуван до края на август.", "date": "2019.08.10", "title": "Държавата променя формулата за изчисляване на линията на бедност"}
{"url": "http://epicenter.bg/article/Malina-Krumova--Mobilniyat-telefon-e-osnovnata-prichina-za-rasta-na-katastrofi-u-nas/190120/2/0", "text": "За първите 6 месеца на годината 757 водачи са предизвикали пътнотранспортни произшествия без участие на друго моторно превозно средство. Основна причина остава отвличане на вниманието на шофьорите.   Това съобщи председателят на Държавна агенция „Безопасност на движението по пътищата“ Малина Крумова, която заедно с експерти и служители на ОДМВР Бургас направиха инспекция на участъка от пътя Созопол – Приморско. На кръстовището при село Равадиново през изминалата седмица станаха две транспортни произшествия в два поредни дни.   По време на проверката стана ясно, че са дадени предписания на Областното пътно управление за почистване на растителността и подобряване на маркировката на пътя, а Агенцията за безопасност на движението ще изиска преглед и допълване на положената маркировка с акцент върху нейната светлоотразителност, обезпечаваща видимостта през тъмната част на денонощието, за всички конфликтни точки. Мнението на експертите е, че трябва да се надградят забранителните маркировъчни линии (с вдлъбната или изпъкнала маркировка) чрез структурно преоформяне на повърхността ѝ, за да се създаде допълнителен акцент за водачите неспазващи въведената организация на движение (да се ограничи навлизането на автомобилите в местата отделени за ляв завой или за изход от основния път).   С оглед голямата натовареност на отсечката, новосъздадената агенция ще настоява и за поставяне на структурна маркировка по цялото протежение от Бургас до южните ни курорти, което да се изпълни след края на активния сезон. Нужно е и физически да бъде ограничена възможността за извършване на нерегламентиран ляв завой при бензиностанциите по протежение на отсечката. Към момента отделни шофьори нарушават правилата, с което създават предпоставка за ПТП и предизвикват задръствания, блокирайки платното за движение.   Набелязани са още няколко мерки, които ще изискват по-сериозни инвестиции и време за реализация, поради което ще бъдат оперативно коментирани с АПИ.   Паралелно Пътна полиция е засилила контрола в цялата област Бургас от началото на летния сезон. В резултат се отчита намаление на жертвите на 50% в сравнение със същия период на миналата година. Директорът на ОДМВР Бургас Калоян Калоянов посочи, че отсечка при село Равадиново до този момент не е била сред критичните в областта.   При двата инцидента от миналата седмица е имало и сериозен субективен фактор. В единия случай шофьорът е управлявал автомобил под влиянието на алкохол, а в другия – водачът е отвлякъл вниманието си. В тази връзка бе коментирано, че мобилните телефони стават все по-голям фактор за възникване на пътнотранспортни произшествия, именно защото разсейват водачите. Затова и Държавна агенция „Безопасност на движението по пътищата“ провежда информационна кампания под мотото „Пиши, когато стигнеш“, която е насочена към превенция към ползването на телефон, докато се шофира и в частност за пресичане на опасната практика водачите да четат и пишат съобщения на мобилния си телефон в движение.   „Виждаме един нов много опасен феномен – все повече хора се опитват, докато шофират, да пишат или четат съобщения на мобилния си телефон. Това може да бъде сравнено на опит да шофираш със завързани очи, защото, ако се движиш с 80 км/ч и за 5 секунди отделиш поглед за да видиш телефона си, вече си преминал приблизително размерите на едно футболно игрище със затворени очи“, обясни Малина Крумова.   ОДМВР Бургас стартира още една мярка за превенция – патрулни автомобили ще се движат заедно с пътния поток, за да контролират и регулират трафика по Южното Черноморие.   Високата скорост остава сериозен проблем и предпоставка за възникване на тежки инциденти. Затова в дните петък – неделя, когато трафикът е най-тежък, полицейското присъствие на натоварените отсечки ще е постоянен.   За първите 6 месеца на 2019 г. на територията на Област Бургас са регистрирани 179 пътнотранспортни произшествия. При тях са загинали 9 души, а ранените са 215. Фаталните инциденти са намалели с 50%, а ранените са с 49 по-малко в сравнение със същия период на миналата година. Въпреки намаляването на негативната статистика, постигнатите резултати не са достатъчни, докато хора продължават да загиват по пътищата. Затова институциите инициират допълнителни мерки за превенция и призовават хората да карат внимателно, да тръгват отпочинали на път, да обезопасят себе си и децата в колата и да спазват ограниченията на скоростта.", "date": "2019.08.10", "title": "Малина Крумова: Мобилният телефон е основната причина за разсейването при шофьора"}
{"url": "http://epicenter.bg/article/e/190123/2/0", "text": "Министърът на околната среда и водите Нено Димов награди днес отличника във Висшето военноморско училище (ВВМУ) „Никола Йонков Вапцаров“ във Варна. Това съобщиха от пресцентъра на министерството. Той участва в официалната церемония по дипломиране на студентите от випуск 2019 г. и награди Диляна Димитрова – студента с най-висок успех. „Авторитетът на ВВМУ е безспорен не само като място за подготовка на висококвалифицирани специалисти за военноморските ни сили и морската индустрия, но има и безценен принос за развитието на този сектор в България“, каза министър Нено Димов. Той открои важността на района на Черно море, в който общите усилия трябва да са насочени към прилагане на мерки и политики, които да гарантират неговото опазване и устойчиво управление. Министър Димов посети и Центъра за управление на морските води във ВВМУ, където се запозна с функциониращата информационна система за поддръжка на управлението на бреговата зона, която позволява автоматично събиране, обработка и разпространение на данни от различни информационни системи, които имат отношение към управление на водите. Чрез нея е създадена възможност за визуализация на морската среда в реално време и прогнозиране и превенция на нефтени разливи. Центърът позволява бъдещите морски кадри да тренират в реална обстановка операции за избягване на нефтени разливи и съвместни действия между различни съдове за овладяването им. Системата е реализирана с финансиране от МОСВ по проект „Интегрирана информационна система за поддръжка управлението на бреговата зона“. Средствата са осигурени от Финансовия механизъм на Европейското икономическо пространство 2009-2014 г. Центърът е важен инструмент за управление на морските води в акваторията на България, а данните от него предоставят солидна основа в процеса на вземане на решения при управлението на морската ни околна среда.", "date": "2019.08.10", "title": "Нено Димов награди днес отличника във Висшето военноморско училище във Варна"}
{"url": "http://epicenter.bg/article/Boyko-Borisov-katsna-v-Turkmenbashi/190101/2/0", "text": "Министър-председателят Бойко Борисов кацна в Туркменбаши.     Форумът ще събере държавните и правителствените ръководители на каспийските държави, лидери на заинтересовани страни, близки до Каспийския регион, както и представители на международни икономически, финансови, транспортни, екологични и други организации.    За събитието се очакват 1500 гости от целия свят, както и високопоставено участие от петте страни с излаз на Каспийско море.  На форума ще присъства и руският премиер Дмитрий Медведев, съобщи ТАСС.       По време на дискусиите лидерите ще обсъдят ролята на каспийската икономика в глобален контекст, инвестиционната привлекателност в петролната и газовата промишленост, в електроенергията, транспорта, търговията, агроиндустрията, туризма и други сфери от общ интерес за участниците.   Датата на провеждането на събитието на високо ниво е символично избрана - 12 август, когато е Денят на Каспийско море.    по чиято покана е на форума, както и разширена среща с участието на официалните делегации от двете страни.   Ще бъдат подписани двустранни документи, подготвени от Междуправителствената българо-туркменистанска комисия за икономическо сътрудничество, която също ще заседава в „Аваза“.   В делегацията, водена от премиера Бойко Борисов в Туркменистан, ще бъдат министърът на регионалното развитие и благоустройството Петя Аврамова, министърът на транспорта, информационните технологии и съобщенията Росен Желязков, министърът на икономиката Емил Караниколов и министърът на енергетиката Теменужка Петкова.      , подписаха в казахстанския град Актау Конвенция, дефинираща правния статут на стратегическия воден обект, в който има значителни залежи на петрол и газ. Документът беше парафиран от президентите на Русия, Казахстан, Иран, Азербайджан и Туркменистан.  . Всяка страна получи правото на териториални води, не по-широки от 15 морски мили, и риболовна зона с ширина 10 морски мили в рамките на териториалните води.  . По думите му подписаната конвенция гарантира неприсъствието на трети държави в Каспийско море. „ “, потвърди и президентът на Иран Хасан Роухани по време на форума.   която ще посрещне гостите на първия Каспийски икономически форум, бе инициирано от президента на Туркменистан през 2007 г.  Оттогава Аваза се превърна в съвременен комфортен курорт, който разполага с всички удобства за провеждане на големи мероприятия с различно предназначение на най-високо организационно ниво. Изградено е ново международно летище в град Туркменбаши, което има капацитет да приема самолети от всякакъв тип. Летището и Аваза са свързани с магистрала.    на пътници и товари, като основа за водене на преговори. Тя е първата между двете страни в тази област. С подписването на документа ще се даде възможност за размяна на разрешителни за международни превози с автомобилен транспорт.    ", "date": "2019.08.10", "title": "Бойко Борисов кацна в Туркменбаши, очаква се среща с Медведев в понеделник"}
{"url": "http://epicenter.bg/article/Karakachanov-vav-Varna--Nashata-ambitsiya-e-da-modernizirame-armiyata/190130/2/0", "text": "Нашата амбиция е да модернизираме армията, не само със самолетите, за които се говори толкова активно, но и до края на годината се надявам, че ще сключим и договора за двата нови кораби за флота. Това каза във Варна министърът на отбраната Красимир Каракачанов, който заедно със заместник-началниците на отбраната вицеадмирал Емил Ефтимов и генерал-лейтенант Димитър Илиев и командирът на ВМС контраадмирал Кирил Михайлов взе участие в тържественото събрание – концерт, посветено на 140-ата годишнина от създаването на военния ни флот.   \"Амбицията ни е да дадем възможност на онези мъже и жени в униформа, които са избрали тежкия път да служат на страната си пред толкова други перспективи\", добави министърът. Според него тези хора заслужават аплодисменти не само по време на тържествата на флота, но заслужават и по-голямо внимание.   \"Нашата амбиция е не само да повишим техните възнаграждения, а и да създадем по-добри условия на труд. Но и да направим нашия флот по-модерен, за да може той по-лесно, с кадрите, които имаме, да изпълнява своите основни задължения\", допълни министър Каракачанов. Министърът на отбраната припомни в свето приветствено слово, че българският флот в 140-годишната си история има своите славни страници. По думите му първото изпитание, на което е поставен е Сръбско-българската война, Балканската и Първата Световна война.   \"Дори в мирни години, флотът и неговите командири, матроси, офицери, изпълняват съвестно и достойно своя дълг към Отечеството. Затова първо да благодаря на ветераните, защото те са хора, които макар и в друго време служиха достойно, съвестно и честно на майка България и предадоха своя опит на съвременното поколение моряци. На мъжете и жените в бели униформи, които днес имат празник, искам да пожелая преди всичко здраве и успехи\", добави министърът.   Заедно със заместник-началниците на отбраната той участва в награждаването с предметни награди на над 40 военнослужещи от поделенията във Варна и Бургас. Гости на тържеството бяха също висши офицери от военноморските сили на САЩ, Румъния, Турция, Грузия и Италия, представители на държавната и местната власт, ветерани от военния ни флот.  Източник: Фокус", "date": "2019.08.10", "title": "Каракачанов във Варна: Нашата амбиция е да модернизираме армията"}
