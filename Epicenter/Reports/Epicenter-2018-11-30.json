{"url": "http://epicenter.bg/article/Yordan-Tsonev--Ostavkata-na-Valeri-Simeonov-ne-reshava-nito-edin-ot-vaprosite-na-upravlenieto-/169646/2/0", "text": "Смятаме, че оставката на Валери Симеонов не решава нито един от въпросите на управлението. Това каза зам.-председателят на ПГ на ДПС Йордан Цонев в предаването „Панорама“ по БНТ.  „Първото ни условие е, че националистите не трябва да участват във управлението. Второто ни условие беше породено от арогантното поведение на този човек. Когато ДПС искаше оставката на Валери Симеонов, обществото смяташе, че това е политически въпрос. Малко по-късно се убеди, че е морален и цивилизационен въпрос, за съжаление с думите, които поруга най-достойните членове на нашето общество – майките, чиито деца имат заболяване“, коментира Цонев и подчерта, че оставката не решава нито един въпрос.  „Искаме националистите да излязат от това управление. След влизането ни в ЕС и НАТО България не е формулирала нито една цел, която да приеме цялото общество и към която да вървят всички, правителства, които ще дойдат. Хаос и движение в мрака, съставяне на аритметични мнозинства със сглобка на програми, които идеологически изобщо не си пасват. Нашата визия не е ДПС да замени „Обединени патриоти“ в коалицията с ГЕРБ, или ДПС и БСП да застанат начело на властта и с несъвместимите си програми да се опитват да водят страната“, допълни той и подчерта, че целта на ДПС е друга – да се проведе разговор за пътя на България с няколко приоритета.  „Ускорено догонващо развитие, но на какво ще стъпи – на индустриализация или на ИТ технологиите, демографска криза, но как ще я решаваме – с помощ само за майките и за новородените деца, или с училище и образование. Тоест, да се изработи една програма, около която да има обществен консенсус. ДПС иска категорично да бъдем лоялен член на НАТО и ЕС“, каза още Йордан Цонев.  Бюджет 2019 пилее обществен ресурс, в него липсват съществени реформи, каза още Йордан Цонев.  „Критиката ни беше много кратка и концептуална. Този бюджет е хвален от управляващите като най-щедрия, оптимистичния, напрегнат от гледна точка на това, че дава много ресурс. Слабостта му е, че пилее обществен ресурс“, коментира Цонев.  Той посочи, че за 2018 г. и 2019 г. бюджетите предвиждат с по 5 млрд. повече за публични разходи. „Този фокусира всички недостатъци на последните 10 години на управление – липсата на съществени реформи“, подчерта депутатът.  По думите му всяка година в здравеопазването разходът се увеличава с поне половин милиард. „Няма нито един, който да е доволен. Вторият пример ни го показаха майките. България е произвела почти 1 млн. инвалиди. Нямат никакъв таргет средствата в тази сфера, които се изливат. Майките дойдоха и ни показаха, че количеството на парите не значат нищо – трябва да бъдат таргетирани. Бюджетът е пилеене на публичен ресурс“, заяви Цонев.  Той добави още, че ДПС държи категорично партийните субсидии да останат непроменени.  ", "date": "2018.11.30", "title": "Йордан Цонев: Оставката на Валери Симеонов не решава нито един от въпросите на управлението "}
{"url": "http://epicenter.bg/article/-quot-Gazprom-quot--Podkrepyame-proekta-za-razshiryavane-gazoprenosnata-sistema-na-Balgariya-/169598/2/0", "text": "\" Това съобщиха официално от руския газов гигант, предаде ТАСС.    на брифинг в Народното събрание. „Газпром“ пусна официално съобщение, че проява интерес и ще участва в третата обвързваща фаза на пазарния тест, който „Булгарстрансгаз“ ще обяви в началото на декември, свързан с реализацията на проекта за разширение на газопреносната инфраструктура в България“, заяви Петкова.  „Европейските регламенти в областта на енергетиката предвиждат много ясно какви правила трябва да бъдат спазени ,за да се изгради инфраструктура в областта на природния газ. Според тях трябва да се проведе пазарен тест, за да се разбере дали е налице сигурност и финансова устойчивост“, каза още тя.  „Оттук нататък следва стриктно спазване на европейските правила, за да елиминираме всички грешки от „Южен поток“. След условията, които обяви „Булгарстрансгаз“ в третата обвързваща фаза, ще стане ясно кой резервира капацитет, в какви количества и за колко години“, заяви Петкова.  \" Към днешна дата \"Газпром\" планира да участва в процедурата по резервиране на капацитет, но все пак решението ще бъде взето с отчитане на условията за резервиране, които ще станат известни при обявяването на фаза 3 от процедурата, се казва в съобщението на руската газова компания.   пише още в съобщението.   По-рано министърът на енергетиката на България Теменужка Петкова съобщи,   на своя територия, добавя ТАСС.  В. \"Комерсант\" съобщи, че \"Газпром\" може да доставя газ в рамките на проекта \"Турски поток\" в България, Унгария, Сърбия и Словакия.  БНТ отбелязва, че строителството на газопровода през територията на България с дължина 496 км и две компресорни станции по оценките на \"Булгартрансгаз\"   Газовата компания планира да набере необходимите средства на аукцион през декември, на който на потенциалните купувачи ще бъде предложено да резервират необходимите им количества природен газ. България също възнамерява да построи газоразпределителен център, за да продава газ в Гърция и Македония и да се превърне в основен доставчик на газ за балканските стради, отбелязва ТАСС.   Строителството на първата тръба завърши на 19 ноември 2018 г. Дължината ѝ е 930 км по дъното на Черно море до крайбрежието на Турция. След това ще бъде продължена сухопътната транзитна тръба към съседните страни с дължина 180 км.  Руският министър на енергетиката Александър Новак е уверен, че газът по тръбопровода ще започне да постъпва към Турция и европейските страни към края на 2019 г.   различни възможности за продължаване на газопровода на европейска територия, в това число по маршрута България - Сърбия - Унгария с излаз към газоразпределителния център в австрийския Баумгартен.  Първото разклонение е предназначено за турския пазар, второто - за снабдяване на държавите от Южна и Югоизточна Европа. Капацитетът на двете тръби е по 15,75 млрд куб. метра газ годишно. Първите доставки са планирани за края на 2019 г.  Планираните инвестиции в проекта за 2018 год са 172,449 млрд рубли срещу 92,8 млрд рубли за предишната година. Общата стойност се изчислява на €7 млрд.    ", "date": "2018.11.30", "title": "Топновина! \"Газпром\" потвърди: \"Турски поток\" ще преминава през България"}
{"url": "http://epicenter.bg/article/Rumen-Radev--Nyamame-interes-ot-militarizatsiya-na-Cherno-more/169599/2/0", "text": "Рискът от ескалация на конфликта между Русия и Украйна е реален, но Европа в никакъв случай не трябва да става заложник на украинската вътрешна политика и амбиции. Затова е важно да разберем, че ние нямаме интерес от милитаризация на Черно море, което пряко ще рефлектира върху България. Това заяви президентът Румен Радев в Стара Загора, предаде БГНЕС.   Затова се надявам този конфликт да приключи възможно най-бързо. Затова и обикновени моряци не трябва да плащат цената на политическото противопоставяне. Всички страни трябва да се придържат към нормите на международното право и да не нарушават законните граници, добави Радев.   Както Епицентър.бг писа, снощи премиерът Бойко Борисов изнесе лекция пред Кралския дипломатически институт в Риад,  в която заяви, че е изключително притеснен от ескалацията на напрежението между Русия и Украйна, сравнявайки конфликта им с конфликта в бивша Югослювия. Борисов настоя за спешно решаване на кризата и предупреди, че напрежението може да ескалира сериозно и дори да бъде заплаха за България. \"За нас, като съседи и на двете страни, а Черно море ни прави такива, този конфликт е изключителна заплаха. Може да възникне страховит конфликт в Черно море и в региона. Повярвайте ми, в този регион може да се повторят събитията от бивша Югославия. Има абсолютно всички предпоставки. Да се върнат моряците, да се върнат корабите, да се спазват споразуменията и да не се допуска повече\", каза премиерът и предупреди: \"С Путин шега не бива да се прави\".   За срещата му със синдикатите днес Радев каза, че напълно споделя тревогата на миньорите. Хубавото в случая е, че със синдикатите и с правителството сме на едно мнение. Парижкото споразумение трябва да се изпълнява, но без завишаване на цели. Това е моята позиция, тя е отдавна известна. Такава беше позицията и на служебното правителство. България трябва да съхрани работните места на нашите миньори, но и трябва да чуем ясна политика и ангажимент, стратегическа перспектива на нашето правителство към съхраняване на тези работни места на миньорите, но и към гарантиране на тяхната трудова заетост в една по-далечна перспектива. Затова аз имам въпроси и към синдикатите, и към правителството и се надявам да ги разискваме днес, подчерта президентът. Напълно е координирана позицията, получих целия пакет документи, приет от МС, получих съответно разработено изцяло написано моето изказване на английски език, което аз съм ревизирал, защото не ми звучи достатъчно убедително. Днес ще го предложа на синдикатите, добави още Радев.", "date": "2018.11.30", "title": "Румен Радев: Милитаризацията на Черно море пряко ще рефлектира върху България"}
{"url": "http://epicenter.bg/article/Tsetska-Tsacheva--Kiliyata-na-Ivancheva-i-Petrova-otgovarya-na-standartite/169601/2/0", "text": "Според правосъдния министър Цецка Цачева стандартите в следствения арест са спазени и отношението към всички арестанти е еднакво, включително и към отстранения кмет на район „Младост” Десислава Иванчева и заместничката ѝ Биляна Петрова, предаде БТВ.   Това каза Цачева в отговор на разпространените вчера от омбудсмана Мая Манолова снимки на килията, в която пребивават Иванчева и Петрова, обвинени във взимане на подкуп в особено големи размери.    На въпросните помещения е правен ремонт през 2015 г., уточни Цачева, като добави, че мухълът, който се вижда на снимките е заради затвора, който се намира над следствения арест. Арестът пък от своя страна бил пренаселен – преди 2015 г. в него е имало 400 задържани, а след въвеждането на новите изисквания броят се свил до 240 души. За да се направи ремонт в помещенията, ще е необходимо да се изведат всички арестанти, което в момента не е възможно, добави правосъдният министър.   Помещенията на арестантите отговарят на критериите – квадратурата е спазена, има светлина и санитарен възел, настоя Цачева. По отношение на тоалетните в ареста, тя коментира: „Вярно – стряскаща е картинката”. Поясни обаче, че в същото време има много домове с тоалетни отвън.   \"Нека да държим сметка в колко български домове тези помещения са извън сградата, в колко български домове все още няма течаща вода, което не означава, че не полагаме максимални услилия за подобряване на условията и това се прави и със средства от държавния бюджет и по линия на финансовия норвежки механизъм\", обясни правосъдният министър по отношение на скандалните условия, в които са държани вече 7 месеца в ареста бившата кметица на \"Младост\" Десислава Иванчева и заместничката ѝ Биляна Петрова, описани и в СНИМКИ от омбудсмана Мая Манолова.  ", "date": "2018.11.30", "title": "Цецка Цачева: Килията на Иванчева и Петрова отговаря на стандартите (снимки)"}
{"url": "http://epicenter.bg/article/Ninova--Evropeyska-prokuratura-e-nuzhna--Mozhe-nay-nakraya-nyakoy-politik-u-nas-da-vleze-v-zatvora/169603/2/0", "text": "Лидерите на партии от Централна и Източна Европа, които се събраха във Вишеград, излизат с обща позиция за създаването на Европейска прокуратура.   Председателят на БСП Корнелия Нинова заяви пред тях, че всички европейски граждани дават своя принос за европейския бюджет, но кражбите и измамите с пари от европейските фондове пълнят джобовете на малцина, а страдат изрядните данъкоплатци, съобщиха от пресцентъра на партията.   “В последните две години ние събрахме информация за много случаи на корупция при правителството на Бойко Борисов. Подадохме сигнали до българската главна прокуратура и бяха образувани досъдебни производства. В последните месеци работим и за подаване на необходимата информация на Европейската служба за борба с измамите ОЛАФ. Трябва да бъдем непримирими. Европейска прокуратура е нужна. Може  най-накрая някой политик у нас да влезе в затвора”, каза още тя.   Според Нинова понастоящем финансовите интереси на ЕС не са достатъчно добре защитени. На първо място тя посочи, че съществуващите органи на ЕС - Европейската служба за борба с измамите (ОЛАФ), Европейската агенция за сътрудничество в областта на наказателното правосъдие (Евроюст) и Европейската полицейска служба (Европол) не могат да извършват наказателни разследвания, нито да преследват по наказателен ред случаите на измама. “ОЛАФ може само да предава резултатите от административните си разследвания на компетентните национални органи, които след това решават самостоятелно- дали да образуват наказателно производство, въз основа на констатациите на ОЛАФ”, обоснова се тя.   На второ място, според нея има големи различия в националните усилия в областта на правоприлагането от страна на отделните държави-членки, като те не винаги предприемат необходимите действия за справяне с престъпленията против бюджета на ЕС. “Понастоящем едва в около 50 % от случаите на съдебни препоръки, предадени от ОЛАФ на националните прокурорски органи, се стига до предявяването на обвинение.   Европейската прокуратура, чрез своите разследвания във всички участващи държави-членки, ще способства за реални наказателни преследвания и понасяне на отговорност за злоупотреби с евросредства”, каза още Корнелия Нинова.", "date": "2018.11.30", "title": "Нинова: Европейска прокуратура е нужна. Може най-накрая някой политик у нас да влезе в затвора"}
{"url": "http://epicenter.bg/article/Petkova--Balgariya-shte-investira-v-izgrazhdaneto-na-gazoprovoda--quot-Turski-potok-quot--do-Sarbiya-/169604/2/0", "text": ". Това каза министърът на енергетиката Теменужка Петкова на брифинг в Народното събрание, предаде репортер на Агенция „Фокус“.  „За реализацията на проекта „Турски поток“ е налице необходимост от изграждане на първите 11 км, които са от турската до българската граница, и изграждане на газоизмервателна станция. Отделно от това налице е налична инфраструктура от 151 км, която да се използва. И отделно от това трябва да бъдат изградени 484 км до българо-сръбска граница – това е всъщност новата част от инфраструктурата, която трябва да бъде изградена заедно с две компресорни станции, които да гарантират необходимото налягане по отношение на транспортирането на природния газ“, заяви Петкова. Тя посочи, че се надява всичко това да бъде изградено в срок от една година.  „Така че това е новата инфраструктура, която трябва да бъде изградена, и за нея ресурс ще инвестира „Булгартрансгаз“.  , заяви енергийният министър.  Втората тръба на „Турски поток“ ще мине през България, каза още министърът.  „Газпром“ пусна официално съобщение, че проява интерес и ще участва в третата обвързваща фаза на пазарния тест, който „Булгарстрансгаз“ ще обяви в началото на декември, свързан с реализацията на проекта за разширение на газопреносната инфраструктура в България“, заяви Петкова. „ , за да се изгради инфраструктура в областта на природния газ. Според тях трябва да се проведе пазарен тест, за да се разбере дали е налице сигурност и финансова устойчивост“, каза още тя.  „Оттук нататък следва стриктно спазване на европейските правила, за да елиминираме всички грешки от „Южен поток“. Условията, които обяви „Булгарстрансгаз“ в третата обвързваща фаза, ще стане ясно кой резервира капацитет, в какви количества и за колко години“, заяви Петкова.  , обясни министърът.  На въпрос, ако Русия спре да ползва тръбата през Украйна, ще успеем ли да изградим система, с която да получаваме руски газ, министър Петкова отговори:    Ще направим всичко необходимо, както предвижда европейското законодателство при всички условия и изисквания на законодателството да се върви към реализация на проект и разбира се при стриктно спазване на нашето национално законодателство в областта на обществените поръчки. По думите й \"Газпром\" все още няма официална позиция.   когато става дума за изключително важни въпроси, свързани с енергетиката, на консолидиране на позиции, на мнения, затова всички да работим в интерес на България. Видяхте, че с единодушие българският парламент гласува актуализацията на енергийната стратегия на България. Това беше важна стъпка, за да може изпълнителната власт да работи в изпълнение на тази актуализирана стратегия, която е адекватна на промените, които ни заобикалят“, обясни Петкова във връзка с приетата от парламента промяна в Енергийната стратегия на страната до 2020 г. Тя обясни, че България цели да си запази своето стратегическо място на газовата карта на Европа.   Ние работим за изграждане на интерконекторите на България със съседни на нас страни. Работим за това на територията на България да има газова борса. Тя ще даде възможност за либерализация на пазара на природен газ. В изпълнение на тези наши ангажименти ние днес решихме, че е удачно българската държава чрез своя оператор да участва в изграждането на LNG терминала на Александруполис, което ще ни даде възможност за реална диверсификация на източниците на доставка на природен газ. Ще имаме възможност да доставяме втечнен природен газ от САЩ, Алжир, Катар и т.н.“, допълни енергийният министър.   каза Теменужка Петкова по време на обсъждане на промените в Енергийната стратегия до 2020 г.  „На финалната права са резултатите от обществените поръчки, които са обявени и които в момента се финализират, така че проектът да може да стартира своето строителство в началото на следващата година. Това, което ние сме поели като ангажимент и което е заложено в пътната карта, която сме представили и заедно с ЕК сме съгласували, предвижда през 2020 г. проектът да бъде въведен в търговска експлоатация“, каза още Петкова.  . „Ние подписахме споразумение със сръбския колега и този проект ще бъде факт до май месец 2022 г. Тази концепция, освен интерконекторните връзки на България със съседните страни, включва и разширяване на газопреносната инфраструктура на територията на страната\", допълни тя.  , каза още Петкова. Министърът коментира и икономическите параметри на проекта. „Съгласна съм с г-н Валери Симеонов, че няма как да говорим за един проект сам по себе си. Тези проекти освен чисто стратегическо значение, трябва да имат своята икономическа и финансова обосновка. Към анализа, който сме представили сме разработили няколко варианта, свързани с икономическите и финансови показатели на този проект. От тях по безспорен начин става ясно, че реализацията на такъв един проект би гарантирала печалба на „Булгартрансгаз“ и респективно на българската държава, която надхвърля 4,3 млрд. лв. за периода от 2020 до 2040 г.  ", "date": "2018.11.30", "title": "Петкова: България ще инвестира в изграждането на газопровода \"Турски поток\" до Сърбия "}
{"url": "http://epicenter.bg/article/Boil-Banov-za-skandalnata-izlozhba--Predi-okolo-30-godini-priklyuchi-tsenzurata-na-izkustvoto-v-Balgariya/169609/2/0", "text": "Преди около 30 години приключи цензурата на изкуството в България. Това каза министърът на културата Боил Банов от трибуната на Народното събрание в отговор на депутатски въпрос относно скандалня пърформанс на художничката Ода Жон в Националната художествена галерия, предаде репортер на Агенция „Фокус“.  „На 22 ноември 2018 г. залите на първия етаж на Националната художествена галерия е открита голяма изложба на Ода Жон. Експозицията е събрана от музеи и частни колекции и включва скулптура и акварел. Според договора между галерията и авторката в същата вечер в балната зала е организиран коктейл, озаглавен от художничката „Вечеря натюрморт“. Проектът е финансиран от галерия в Париж и на нея са поканени хора от много държави“, каза още Банов и посочи, че визията, сценарият и скулптурните елементи на аранжирането на масите са били по идея на художничката и изразяват нейния индивидуален стил и концепция.  „Всеки гражданин има право да хареса или да не хареса някое изкуство – това е негово изконно право. Единственото, което имам да кажа по темата е, че преди около 30 години приключи цензурата на изкуството в България“, посочи Банов.   ", "date": "2018.11.30", "title": "Боил Банов за скандалната изложба: Преди около 30 години приключи цензурата на изкуството в България"}
{"url": "http://epicenter.bg/article/Barselona-i-Velingrad-s-ednakvi-tseni-za-Nova-godina/169610/2/0", "text": "Много от нас все още се чудят къде да прекарат Нова година и един от вариантите е да се поровим в сайтовете за групово пазаруване*, пише Economic.bg. Филтрирайки само офертите за предстоящия празник, виждаме, че цените за дните около 31 декември са шокиращи.   Сравнението показва, че много от нашите популярни курорти изпреварват по цени голяма част от европейските дестинации. Без да оспорваме чара и качеството на българските услуги, сравнихме някои от промоциите за новогодишните празници.   Така в 5-звезден хотел във   прекарването на Нова година ще ни струва 1113 лв. на човек. За тях ще получим 3 нощувки със закуски и вечери като едната е празнична, в цената обаче не влиза транспорт.   Прекарването на празника в   е малко по-скъпо – 1190 лв. на човек. В тази сума влизат 5 нощувки със закуски, както и самолетният билет, трансфери и панорамни обиколки.   Новата година в 5-звезден хотел в   за двама струва 1736 лв. за 3 нощувки със закуски и вечери.   В китната хърватска столица   може да прекараме Новата година за 3 нощувки със закуски и вечери, едната празнична срещу 386 лв. В цената е включен и организиран транспорт. В популярната СПА дестинация   може да посрещнем новата 2019 г. срещу 422 лв. с включени закуски и новогодишна вечеря.   В   цената е 500 лв. и в нея влизат 3 нощувки със закуски и вечери на човек, едната празнична. 529 лв. пък ще ни струва престоят в 5-звезден хотел в  . В цената влизат 3 нощувки на човек със закуски и гала вечеря. В тези оферти обаче не влиза организиран транспорт.       За Нова година в   ще ни трябват 266 лв. за 2 нощувки със закуски и вечери, едната празнична.   Да посетим   трябва да платим 264 лв. на човек, като в пакета са включени 4 нощувки със закуси и вечери в 3-звезден хотел със собствен транспорт.    може да посетите за 429 лв. на човек със закуски и транспорт.   Нова година може да посрещнете и на брега на   като 4 нощувки cъс закуски и 3 вечери в 4-звезден хотел в град Тиват ще ви струват 274 лв. Офертата е с личен транспорт и се доплаща за празнична вечеря 80 лв.   В  за 3 нощувки на човек със закуски и празнична вечеря са нужни 327 лв. Друга оферта за същия курорт предлага 3 нощувки на човек със закуски и празнична вечеря за 653 лв.   За 279 лв. на човек може да посетите   за 3 нощувки със закуски и 2 вечери. Като цяло офертите за турския мегаполис не надвишават 300 лв., като в цените е включен и транспортът.   Да посрещнете Нова година в   с организиран транспорт за 5 дни/4 нощувки със закуски и 3 вечери в 4-звезден хотел ще ви струва за 369 лв.   В румънската столица   може да отидете за 219 лв. на човек, в които са включени транспорт и три нощувки със закуски в 4-звезден хотел.   До   с включени 3 нощувки със закуски, автобусен транспорт, водач, туристическа програма цената е 360 лв. на човек.   В гръцката столица   за Нова година може да отидем срещу 390 лв. на човек с включен транспорт и 4 нощувки със закуски.  ", "date": "2018.11.30", "title": "Барселона и Велинград с еднакви цени за Нова година"}
{"url": "http://epicenter.bg/article/Balgariya-e-parvata-strana-v-ES--ekstradirala-zapodozryan-v-koruptsiya-kitayski-chinovnik/169556/3/0", "text": "Китай съобщи, че за пръв път е успял да осигури екстрадирането на заподозряно в корупция китайско длъжностно лице от страна членка на Европейския съюз, предаде Ройтерс.   Националната надзорна комисия съобщи в кратко комюнике, че Яо Цзинци е бил екстрадиран в Китай с помощта на България.   \"За пръв път екстрадирахме успешно от държава членка на ЕС бюрократ, заподозрян в престъпления по служба\", се казва в съобщението.   Яо е бил представител на местните власти в окръг на източната провинция Чжъцзян. Той е избягал от страната през декември 2005 г., след като бил разследван за вземане на подкупи.   Яо, който е бил обявен за издирване от Интерпол с червена бюлетина, е бил задържан от българската полиция на 17 октомври. Съд в София е одобрил след това екстрадицията му в Китай, се казва в съобщението.", "date": "2018.11.30", "title": "България е първата страна в ЕС, екстрадирала заподозрян в корупция китайски чиновник"}
{"url": "http://epicenter.bg/article/Ginka-oshte-ne-e-platila-na-ChEZ-po-sdelkata-za-balgarskite-aktivi-/169621/4/0", "text": "\"Инерком\" все още не е платил на ЧЕЗ за покупката на българските активи на чешкото дружество, потвърдиха за програма \"Хоризонт\" на БНР от централата на компанията в Прага.  Днес изтича крайният срок за плащането, но от чешката компания отказват подробности за последиците, ако то не постъпи.  Междувременно в материал, озаглавен \"Предстои продажбата на българските активи на ЧЕЗ\", \"Лидове Новини\" обръща внимание на факта, че Гинка Върбакова не е влязла в управителния съвет на ЧЕЗ България на общото събрание на акционерите .  Това може да е сигнал, че до сделка няма да се стигне, коментират от изданието.  ", "date": "2018.11.30", "title": "Гинка още не е платила на ЧЕЗ по сделката за българските активи "}
{"url": "http://epicenter.bg/article/Mirela-Kostadinova--Chinovnik-izdeystval-parichna-pomosht-za-Kiril-Hristov--za-da-se-varne-ot-emigratsiya/169589/11/105", "text": "Кирил Христов посещава Чехия няколко пъти през своя живот, а през периода 1929-1938 г. я приема като своя втора родина. Самият той твърди, че пребивава извън България не по политически причини, а за да има възможност да работи по-спокойно. Истината е, че той е неразбран в България, иска да бъде признат за голям писател. Емигрира първо в Германия, а после в Чехия. През това време там е лектор по български език. Отначало в тогавашния немски университет в Прага, а после и в чешкия философски факултет на Карловия университет. Тук той създава „най-ценното“ си според него произведение големият епос „Чада на Балкана“. Също написва сборник сонети – „Симфония на Прага“. Превежда „Ад“ на Данте и работи над превода на „Фауст“. Също над пиеса със сюжет от чешката история по времето на Карел IV „Майстор и дявол“. В един момент остава без средства, болен е и не може да се завърне в България.   В своята политика Министерството на просветата по онова време е включило като свое задължение да подпомага нуждаещите се писатели, художници, артисти и проявили се дарования между нашата научна и творческа интелигенция, но предвидените средства и тогава не достигали. Само малцина от нуждаещите се успявали да получат парична помощ. В министерството се чуло за тежкото положение на Кирил Христов в Чехия, който като изгнанник, далеч от родината преживявал в оскъдица и лишения.   Приятели на поета се заемат с грижата да му помогнат. Образуват юбилеен комитет и успяват да издадат сборник в чест на поета - за негова прослава. Имат желание да съберат сума, с която да го подкрепят. Постъпилите средства съвсем не били достатъчни, за да му се окаже решителна помощ.   Сред приятелския кръг, нагърбил се с трудната задача, е поетът Христо Ц. Дерижан и Весела Панайотова, богатата вдовица, която му помага финансово и издава със собствени средства книгите му. „Двамата представители на комисията – председателят Христо Ц. Дерижан и г-жа Панайотова дойдоха в Министерството, съобщиха, че са получили хубаво писмо от Кирил Христов, който се чувствал малко по-добре и бил много благодарен като научил за готвения му юбилей. Тази радостна новина възпламенила у него голямо желание да се завърне в родината след шестнадесет годишно изгнание“, пише в спомен съхранен в Националния музей на образованието Тома Попвърбанов, тогава чиновник в Министерство на просветата.   Весела Панайотова добавя пред чиновника, че със своята болест Кирил Христов е зле, но по-зле е парично. Липсват му средствата да посрещне направените в Прага дългове, дори не може да закупи пътнически билет за спален вагон от Прага до София. Дерижан и Панайотова настояват Министерството да отпусне средства за писателя.   Тома Попвърбанов приема тяхната молба присърце и им обещава съдействие. Чиновникът веднага се среща с началника на бюджета и му заявява, че трябва да намери сумата, належаща помощ за поета.   Финансистът отговорил строго - в параграфа за помощ на писатели средствата са напълно изчерпани. От друг параграф можело да се вземе само с разрешение на министъра на финансите. „Когато дойде Министър Манев (министър на просветата – б. а.) докладвах му молбата на Дерижан и Панайотова и писменото изложение за парична помощ за Кирил Христов, като му съобщих, че при разговор с началника на бюджета, категорично отрича възможността да се отпусне помощ на писателя Кирил Христов, защото параграфа за писатели бил изчерпан и само министърът на финансите може да разреши да се вземат от друг параграф. И пред министър Манев началникът на бюджета повтори същото. Оставаше да се получи такова разрешение от министъра на финансите. Предадох на господин министър Манев писменото изложение за искане помощ за Кирил Христов. Той обеща, че след обяд ще се видят с господин министъра на финансите и ще говорят по този въпрос“, разказва в спомена си Тома Попвърбанов.   Наистина двамата министри се срещнали. Тома Попвърбанов също е извикан от тях. Министърът на финансите попитал чиновника:   - Защо така настойчиво се иска парична помощ за Кирил Христов? Него никой не го е принуждавал да напуска България, за да живее в изгнание толкова години. Като човек, със своята голяма мания, огорчаваше много хора и затова малко са неговите приятели и почитатели. Заслужава ли?   - Кирил Христов не е добре със здравето си, останал е без средства, та не може да се снабди дори с билет за спален вагон от Прага до София. Добре познавам човека Кирил Христов, но може би по-добре познавам вдъхновения наш поет, голям майстор и творец на прекрасната поетична българска реч. Неговият духовен аристократизъм е бил всякога стимул на повишеното му самочувствие, от което се определяше много пъти предизвикателното обидно държание към другите. Но ще добавя, господин Министре, трябва ли заради неприятните особености в характера на човека Кирил Христов да пренебрегнем и изоставим в нужда поета Кирил Кристов – автор на пленителната стихотворна сбирка „Химни на зората“ или „Слънчогледи“, на толкова поеми и драми, много от които бъдните поколения ще четат и ще се радват, че нашата земя е отгледала такъв талантлив син. Не продължава ли България да бъде безучастна зрителка към съдбата на големите творци на родната култура. Ще отвърнем ли и днес безразличен поглед и спокойно лице, като знаем как Кирил Христов чезне като бездомен изгнаник на чужда земя, както някога се отнасяхме към Пенчо Славейков, който умря в Брунате, далече от любимия му Балкан, дивно възпял го в „Кървава песен“, или както още по-рано се отнесохме с Константин Величков – писател, голям общественик и държавник? Ами с Асен Златаров? Не ще ли се червим, че не държавата ни, а съгражданинът ни Жак Асенов, като частно лице стори всичко, за да бъдат пренесени от Виена в родината смъртните останки на този голям и обичан наш учен, писател и общественик? Не бива да повтаряме грешките на миналото, господин Министре! Големият поет К. Христов заслужава и трябва да бъде подпомогнат.   - Добре!- заключил министърът на финансите.   Той бързо отпуска задоволителна парична помощ за автора на „Жени и вино! Вино и жени!“.   Изпратените от Министерството пари помогнали на поета, както той твърдял, да смъкне от гърба си тежките задължения в Прага.   Скоро се завърнал у нас. На паметно утро през септември 1938 г., по повод честване смъртта на патриарха на българската литература Иван Вазов, К. Христов произнася поетично вдъхновенно слово.   След това на разходка споделил пред Дерижан и Попвърбанов интересни епизоди от живота си в Чехия. Говори за творческата си работа и за онова, което имал да довършва в България. Не закъснява да изрази своите нови впечатления от тогавашната ни култура и обществена действителност, която разкритикувал. С дълбока въздишка възкликнал: „Осиротя нашата културна духовност след смъртта на професор Шишманов достойният неин представител и радетел, бранител на всички културни ценности и незаменим приятел и покровител на нуждаещите се млади дарования“.   В края на раздялата на тримата мъже, Кирил Христов благодарил сърдечно на приятелите за грижите. Обръщайки се към Тома Попвърбанов, изразил голямото си задоволство от Министерството на просветата, което взимало така при сърце неговите нужди. Поканил чиновника на гости в дома си в „Овча купел“ . „Разговорът ни продължи доста, но освен за своите творчески планове и постижения засегна и изрази доста на широко впечатленията си от нашия обществен и политически живот, като сочеше много провинения на нашите управници. Помолих го публично и в пресата да се въздържа от предизвикателни изказвания към някои властници, като му съобщих и част от възраженията, които министърът на финансите правеше, когато говорихме за помощта, която трябваше да му се отпусне. Кирил Христов даде обещание, но след 2-3 месеца писа доста предизвикателна статия“. За спомен поетът му подарява най-хубавата си стихосбирка - „Химни на зората“ с автограф.   Известно е, че след завръщането си в България през 1938 г. Кирил Христов води със себе си младата чехкиня Ноеми Молнарова, с която минава под венчило. Отново търси материалната помощ на Весела Панайотова. Тя заплаща разноските по сватбата му. Но Кирил Христов настоява тя да не присъства на веселото събитие. Ноеми остава до последно с поета. В последните редове на завещанието си той пише: „Аз не мога да посоча никого, комуто дължа толкова много признателност, колкото дължа на това безкрайно добро и предано същество. И никого не съм така дълбоко обичал!“   След емиграцията му излиза драмата „Майстор и дявол“. Студията „Какъв е българинът“. Сборник със стихове и разкази „Простори“. Стихосбирките „Игра над бездни“ и „Последни пожари“. До последно работи върху спомените си „Време и съвременници“, която е необикновен документ на времето, в което живее и твори поетът Кирил Христов.", "date": "2018.11.30", "title": "Мирела Костадинова: Чиновник издействал парична помощ за Кирил Христов, за да се върне от емиграция"}
{"url": "http://epicenter.bg/article/Snimka--schitana-za-portret-na-Van-Gog--se-okaza-fotos-na-brat-mu/169567/6/0", "text": "Снимка, считана за портрет на Винсент ван Гог като млад, се оказа на неговия брат Тео, установиха експерти от музея на Ван Гог в Амстердам, предеде АФП, цитира \"Монитор\".  След тази констатация в колекцията на музея остава само една снимка на художника, когато той е на 19-годишна възраст.  Проучванията потвърдиха, че момчето от снимката е 15-годишният Тео, а не 13-годишният Винсент.  Снимката е направена от белгийски фотограф. Тя е показана за първи път пред обществеността през 1957 г. от изкуствоведа Марк Тралбаут. Но през 2014 г. в предаване по холандската телевизия беше поставен въпросът дали на снимката наистина е Винсент. Това предизвика по-нататъшни проучвания. Експертите от музея проведоха изследване и потвърдиха объркването.  \"Отървахме се от една заблуда, но се сдобихме със снимка на Тео\", каза директорът на музея Аксел Рухер.  Ван Гог (1853 - 1890 г.) е забележителен със своите автопортрети с ярки маслени бои.", "date": "2018.11.30", "title": "Снимка, считана за портрет на Ван Гог, се оказа фотос на брат му"}
{"url": "http://epicenter.bg/article/Zadarzhanite-v-Krim-moryatsi-sa-prehvarleni-v-Moskva-/169546/7/0", "text": "Задържаните от руския военен флот украински моряци са били прехвърлени в затвор в Москва. Това съобщи адвокатът Джемил Темишев, цитиран от руската телевизия НТВ, предава бТВ.  „Моряците вече са в Москва. Колегите от затвора „Лефортово” ни го съобщиха. Днес заради „технически мероприятия” цял ден до затвора на практика нямаше достъп. А ние в Симферопол не можахме да влезем при подзащитните си, тъй като с тях уж са се провеждали някакви действия”, каза адвокатът.  Според сайта „Интерфакс” руските власти все още не са потвърдили официално за преместването на моряците в Москва.  Няма потвърждение и за това дали в Русия за прехвърлени всичките 24-ма матроси.  Съдът в Симферопол постанови временното задържане им задържане до 25 януари, припомня „Франс прес”.  ", "date": "2018.11.30", "title": "Задържаните в Крим моряци са прехвърлени в Москва "}
{"url": "http://epicenter.bg/article/Petar-Stoychev-e-blokiran-v-Arzhentina-zaradi-sreshtata-na-G-20/169607/8/0", "text": "След кошмарното пътуване от ледените води на Антарктида до Южна Америка , нова драматична ситуацията за шампиона Петър Стойчев и екипа му в аржентинската столица Буенос Айрес. Заради срещата на световните лидери от Г20 българинът не може да стигне до залата в която заседава Международната федерация по ледено плуване и продължава да бъде в хотела, предаде Канал 3.   „Мислех, че драмите свършиха като стъпихме на твърда земя в Ушуая, но съм се излъгал. На не повече от 200 метра от мен е „ Каса Росада” , който е правителствения дворец на Аржентина и всичко около него е блокирано от полиция. Невъзможно е да се повика такси или друг автомобил, защото района е отцепен и тотално недостъпен. Стоим в лобито на хотела и гледаме какво става навън. Спокойно е , няма напрежение, но шанс да изляза и стигна до залата където е ръководството на федерацията е невъзможен. Вероятно с конферентна връзка ще осъществим контакт и коментираме с колегите предстоящия сезон за догодина. До сега не бях попадал в такава ситуация , но винаги има първи път (смее се) . Всички гости , които напускат нашия хотел бутат куфарите и ходят пеша няколко километра, за да стигнат до място за транспорт до летището. Вероятно и ние така ще направим когато му дойде времето да хванем самолета от тук, защото друг вариант няма. Точно в епицентъра на събитията сме, но пак ще повторя , че всичко е спокойно и полицията се грижи за реда и безопасността на хората”, каза Петър Стойчев.  ", "date": "2018.11.30", "title": "Петър Стойчев е блокиран в Аржентина заради срещата на Г-20"}
{"url": "http://epicenter.bg/article/Pleymeytka-se-snima-gola-pred-hram-pametnik--Sv--Aleksandar-Nevski-quot--/169563/10/99", "text": "Плеймейтка се съблече гола пред храм-паметника \"Св. Александър Невски\" дни преди Коледа и скандализира не само вярващите, пише в. \"Телеграф\".  Тазгодишната Мис Плеймейт Жанета Осипова скандализира обществото с еротични кадри, заснети пред храма. На снимките силиконката позира с изрязано бельо, високи дантелени чорапи и булчинско було. В официалния профил на моделката се появи видео, в което интимничи с младоженеца и се смее на висок глас, докато случайните минувачи в шок наблюдават случващото се.  Плеймейтката е участвала във видео към музикален проект, зад който стои Георги Георгиев - Готи. Именно той и Радо Шишарката успяха да втрещят малки и големи с подигравка с античната крепост Перистера, където заснеха фолкпарче, в което момичета по къси жълти роклички и без сутиени мятат кръшни гьобеци сред археологическите останки от IV век след Христа. Същият стои и в сюжета, разиграл се пред катедралата в София.  В мрежата веднага се заформи дебат между почитателите на Жанета и останалите, някои дори предлагат силиконката да бъде глобена. Повечето се възмущават, че се кълчи гола пред погледите на минувачите, сред които и деца. Плеймейтката с гордост е споделила снимки, на които позира пред храма по дупе.", "date": "2018.11.30", "title": "Плеймейтка се снима гола пред храм-паметник „Св. Александър Невски\" "}
{"url": "http://epicenter.bg/article/Trandzhendar-uchastnichkata-v--quot-Mis-Vselena-quot--Moga-da-bada-mayka-kato-vsyaka-druga/169571/10/99", "text": "27-годишната Анхела Понсе е първият трансджендър модел, който ще влезе в надпреварата за \"Мис Вселена\". \r\n \r\n Понсе, която стана \"Мис Испания\" през юни, проговори за майчинството, като каза, че за нея това не е просто  .    , каза Понсе в интервю за испанската телевизия.   Брюнетката пристигна в Тайланд за конкурса \"Мис Вселена\", който ще се проведе на 17 декември. През юни тя стана първият трансджендър жена, която бе коронована за \"Мис Вселена Испания\".   В друго интервю тази седмица Понсе говори за това колко е важно за нея, че представя трансджендър жените в конкурса.   , каза тя. допълни тя. \r\n \r\n \r\n \r\n Понсе се самоопределя като човек от женски пол, когато е едва 3-годишна. Тя е участвала в конкурса \"Мис Свят Испания\" през 2015 г., но тогава короната е спечелена от \"Мис Барселона\" Мирея Лалагуна.   Източник: Дир.бг", "date": "2018.11.30", "title": "Трансджендър участничката в \"Мис Вселена\": Мога да бъда майка като всяка друга"}
{"url": "http://epicenter.bg/article/Niki-Mihaylov-s-poslanie-za-rozhdeniya-den-na-Nikoleta--Sled-13-godini-lyubov-moga-samo-da-ti-blagodarya/169579/10/100", "text": "Днес \"Мис Плеймейт\" 2006 Николета Лозанова празнува 31-вия си рожден ден. По този повод, малко след полунощ, приятелят й Ники Михайлов написа трогателно послание в Instagram. Футболистът, който е обвързан с бившата водеща на \"Папараци\" от две години, за пръв път сподели толкова явно чувствата си към нея в публичното пространство. \"Любов моя, честит рожден ден! Да си ми жива и здрава, все така усмихната и позитивна към живота. Така всеотдайна към всички хора, които обичаш. След 13 години любов мога само да ти благодаря за хубавите моменти и да ти кажа \"Обичам те\" за поредна година на твоя празник. Always by your side Misha. 13 years pure love!\", написа Михайлов.   Преди години първо Николета излизаше с Михайлов, а Валери Божинов беше с Алисия, от която има син Валери. После Божинов се ожени за Лозанова, която му роди дъщеря Никол, а по-късно Михайлов започна връзка с фолк певицата. През цялото време двамата футболисти не развалиха приятелството си. Преди две години Николета и Ники подновиха връзката си.   Източник: Дир.бг", "date": "2018.11.30", "title": "Ники Михайлов с послание за рождения ден на Николета: След 13 години любов мога само да ти благодаря"}
{"url": "http://epicenter.bg/article/Ninova-vav-Vishegrad--Pri-spechelvane-na-izborite--shte-napravim-vsichko---darzhavata-ni-da-kupi--quot-ChEZ-Balg/169557/2/0", "text": "По време на срещата на лидерите на партии от страните от Вишеградската четворка - Чехия, Полша, Унгария и Словакия, плюс Хърватия и България, председателят на БСП Корнелия Нинова проведе двустранна среща с Павел Поц - представител на Чешката социалдемократическа партия, която участва в правителството на Чешката република и евродепутат. Това съобщиха от пресцентъра на БСП.   На нея беше обсъдена сделката за продажбата на ЧЕЗ България на \"Инерком\", чийто собственик е Гинка Върбакова. Нинова представи пред чешката страна доклада по казуса на временната парламентарна комисия на българското Народно събрание. Тя запозна чешките си колеги с позицията на БСП. “Тази сделка е непрозрачна, с подставени лица, тя засяга националната сигурност на България и сигурността на близо три милиона българи”, заяви Нинова.   Тя обясни, че досега от БСП са предприети всички парламентарни и законови мерки тя да бъде спряна.   “Тъй като чешката държава е собственик на акции в ЧЕЗ, моля информирайте чешкото правителство, че при спечелване на избори в България, БСП ще предприеме необходимите действия- българската държава да се заяви като кандидат-купувач и да участва в процедурата по продажбата. Ще работим за това- България да си върне собствеността върху тези активи. Във вашите държави те са държавна собственост. За нас това е въпрос на национален суверенитет”, завърши Корнелия Нинова.  ", "date": "2018.11.30", "title": "Нинова във Вишеград:При спечелване на изборите, ще направим всичко държавата ни да купи ЧЕЗ-България"}
{"url": "http://epicenter.bg/article/Ramadan-Atalay--S-takiva-koalitsionni-partnyori--na-GERB-ne-im-e-neobhodima-opozitsiya---halal-da-sa-im/169566/2/0", "text": "Като имат такива коалиционни партьнори, на ГЕРБ не им е необходимо да имат опозиция – на чист български - халал да са им. Това каза народният представител от ПГ на ДПС Рамадан Аталай по време на дебатите по промените в Енергийната стратегия на България до 2020 г. и във връзка с изказването на народния представител от \"Обединени патриоти\" Валери Симеонов, че не би подкрепил промените в стратегията, докато някой не го убеди, че България ще спечели от това, предаде репортер на Агенция „Фокус“.  Според депутат от ДПС е необходимо да се приеме решение на Министерски съвет.  „Имаше едни демократични времена. Сега имате поне един-двама народни представители. Сещат се за избори до дупка, но не се сещат за отклоняването на „Син поток“ от Русия“, допълни още Аталай.  Според него на това решение не му е мястото в стратегията, защото звучи като прехвърляне на отговорност от МС върху парламента. Според Аталай усилията, които се правят в момента, също заслужават адмирации.  „Не искаме тази стратегия да бъде тук. Сега променяте стратегията във връзка с доставка и транзитиране на газа. Кога ще промените стратегията, където имате да строите „Белене“? Преди няколко години спряхте проекта. Имате в стратегията решение да строите един блок на ядрена централа. Кога ще предложите на НС?“, заяви още Аталай.  Според него, ако и този път се смесят решения на МС и премиерът да не носи отговорността за развитието на енергетиката и да не вземе Министерство на енергетиката решение как и по какъв начин ще се развиват газовите тръби и ще се намалят емисиите, няма развитие за в бъдеще на сектора.  „Колеги, това е последното купе на последния вагон, на последния влак, който ни дава възможност по някакъв начин да се наредим да си доставим газ за България. На кой, как и по какъв начин му изнася е отделен въпрос. Трябва да направим всичко възможно, щом Костов затвори „Син поток“, щом премиерът затвори „Южен поток“, щом г-н Николов казва, че руските ни партньори ни имат доверие, поне да ни доставят газ през „Турски поток“, обясни още депутатът от ДПС.  ", "date": "2018.11.30", "title": "Рамадан Аталай: С такива коалиционни партньори, на ГЕРБ не им е необходима опозиция – халал да са им"}
{"url": "http://epicenter.bg/article/Rumen-Ovcharov--Doverieto-e-nay-golemiyat-problem-na-proekta-AETs--Belene--/169570/2/0", "text": "Проектът за АЕЦ „Белене” не трябва да започва отново, но нова процедура по икономическата страна на начинанието може да отблъсне инвеститорите. По този начин бившият енергиен министър Румен Овчаров коментира в студиото на „Тази сутрин” по бТВ ситуацията около Втора атомна.  „В крайна сметка това е основният проблем на проекта „Белене“ – доверието. И сега, когато четем новата процедура, която са ни предложили в Народното събрание, аз поне си мисля, че тази процедура не създава основания за кой знае какво възвръщане на доверието“, каза Овчаров.  По негово мнение това, което пречи на проекта е, че българската държава не знае какво прави с този проект и че веднъж на десет години се променя позицията по него – веднъж го строим, след десет години не го строим, след това започваме пак да го строим. Според него това отблъсква инвеститорите.  „Когато на първата част на процедурата си написал, че цената трябва да бъде 10 милиарда, не повече от 10 милиарда евро, а по-нататък в осмия етап си написал, че тя трябва да бъде 9 милиарда, не повече от 9 милиарда, очевидно, че тука някой е гледал в тавана и е писал цени“, обясни бившият енергиен министър.  По негово мнение е трябвало да назначат един консултант, който да се занимава с цялата процедура.  Овчаров отбеляза, че минаването на „Турски поток” през България е в наша полза, но не трябва да прибързваме с развалянето на сегашните договори.  ", "date": "2018.11.30", "title": "Румен Овчаров: Доверието е най-големият проблем на проекта АЕЦ „Белене” (ВИДЕО)"}
{"url": "http://epicenter.bg/article/Lukoyl-ne-e-monopolist-v-danachnite-skladove--ima-samo-4-ot-vsichkite-121/169572/2/0", "text": "Лукойл не е монополист в данъчните складове, има само 4 от всичките 121 данъчни склада в страната. Това стана ясно на форум на Българската петролна и газова асоциация (БПГА) в Стара Загора. По данните на агенция „Митници“ тези 121 данъчни склада са притежавани от всички водещи участници в пазара на горива на едро и дребно.   Четирите данъчни склада на Лукойл са: „ЛУКОЙЛ Нефтохим Бургас“ притежава един данъчен склад представляващ целия нефтокомбинат и пристанищния терминал Росенец; три склада има „ЛУКОЙЛ-България“ ЕООД – продуктова база в Русе, продуктова база в с. Аспарухово, продуктопровод от рафинерията до ПСБ Илиянци.   По данни на НСИ в България се внася бензин и дизелово гориво от Русия, Гърция, Сърбия и Румъния.   Качеството на горивата в България е същото, като в останалите европейски страни, тъй като те отговарят на едни и същи стандарти. Това подчерта Марчин Рикала, мениджър качество на горивата за ШЕЛ в Централна и Източна Европа. Малки разлики идват от съдържанието на биокомпонентата.    ", "date": "2018.11.30", "title": "Лукойл не е монополист в данъчните складове, има само 4 от всичките 121"}
{"url": "http://epicenter.bg/article/Ninova-i-lideri-ot-Vishegradskata-chetvorka-obsazhdat-obshta-deklaratsiya-po-osnovni-problemi-na-ES/169574/2/0", "text": "Лидерите на партии от 4-те държави на Вишеградската четворка-Полша, Унгария, Чехия и Словакия, плюс България и Хърватия обсъждат обща декларация, касаеща въпросите на миграция, Европейска прокуратура, екология, кохезионна политика, двойни стандарти при храните и многогодишната финансова рамка на Европейския съюз. Това съобщиха от пресцентъра на БСП.   Корнелия Нинова заяви пред тях: “От 4 години се борим срещу второ качество храни, което се продава на българския пазар. Не сме съгласни с двойните стандарти спрямо нашите и другите европейски граждани. Готови сме с правила, които да гарантират равнопоставеност на всички в Европейския съюз”.   Тя коментира и Пакта за миграция: “Позициите на Вашите правителства, на Словакия, Полша, Унгария, Чехия и Хърватия, са ясни - не подкрепят Пакта. Българското правителство първоначано заяви, че го подкрепя. След нашата остра реакция обявиха, че тепърва ще се дискутира. Все още не е ясно правителството на Бойко Борисов каква позиция ще заеме в Мароко. Нашата, на БСП е против Пакта”, заяви Нинова.   По думите й с него се заличава разликата между легални и нелегални мигранти, стимулира се миграцията, дори и по екологични причини. “Това изправя Европа пред опасност от допълнителни разделения”, каза още председателят на БСП.   Тя предложи в декларацията да бъде записано, че е по-добре средствата, с които се увеличава европейският бюджет за интеграция на мигрантите, да бъдат инвестирани в страните им на произход за подобряване на икономическото и социалното им положение там.   “Ние споделяме необходимостта от мерки за подобряване на екологичните стандарти, но държим те да бъдат съчетани със защита на работниците във въгледобива и отчитане икономическата среда на всяка държава-членка”- каза председателят на БСП.   Корнелия Нинова призова колегите си от Източна и Централна Европа да се обединят около общи позиции. “Всяка от нашите държави има своите специфики, но общият ни интерес диктува в момента да търсим съмишленици и да бъдем заедно по тези важни, за Европа и за нашите народи, въпроси. Фактът, че на първата среща в Братислава бяхме 4-имата от Вишеградската четворка плюс България, а сега към нас се присъединява и Хърватия, показва, че сме на прав път. Надявам се на следващата среща, в началото на 2019, нашата група да се увеличи”, заяви Нинова.", "date": "2018.11.30", "title": "Нинова и лидери от Вишеградската четворка oбсъждат обща декларация по основни проблеми на ЕС"}
{"url": "http://epicenter.bg/article/Nad-720-dushi-v-speshnoto-na--Pirogov--za-denonoshtie-/169575/2/0", "text": "Над 720 души са пострадали заради образувалите се заледявания за последното денонощие, заяви днес пред БНР Мария Пойразова - говорител на „Пирогов“.  „За последното денонощие през спешното на „Пирогов“ са преминали над 720 души. Тези, които са потърсили помощ в травматологията, са близо 120, от които оставени за лечение са 15“, каза тя в предаването „Преди всички“ на „Хоризонт“.  Пойразова допълни, че най-честите наранявания са в областта на глезените и китките, както и поясните прешлени на гръбначния стълб.  „Искам да поясня, че това е една нормална обстановка, за този сезон, за зимния сезон за спешното на „Пирогов“, каза тя..  Пойразова посъветва през тези дни възрастните хора да си стоят предимно вкъщи.  „Ето защо е препоръчително през тези дни хората да не излизат навън, да има кой да пазарува вместо тях, да им дава лекарства. Т. е., желателно е те да си стоят вкъщи“, каза тя.  ", "date": "2018.11.30", "title": "Над 720 души в спешното на „Пирогов“ за денонощие "}
{"url": "http://epicenter.bg/article/S-20--se-uvelichavat-uchitelskite-zaplati-ot-1-yanuari-2019-g--/169578/2/0", "text": "Индивидуалните работни заплати на педагогическите специалисти се увеличават с не по-малко от 20% от 1 януари 2019 година. Това предвижда подписаният Анекс към Колективния трудов договор (КТД) за системата на предучилищното и училищното образование.  От 01.01.2019 г. минималната основна работна заплата за директор на директор на училище, детска градина и обслужващо звено става 1140 лв., на заместник-директор - 1065 лв., на педагогически специалисти - учител, ръководител ИКТ, логопед, психолог, педагогически съветник, корепетитор, хореограф, ресурсен учител, педагог, възпитател, рехабилитатор на слуха и говора, треньор по вид спорт - 920 лв., на старши учител и старши възпитател - 955 лв. И на главен учител и главен възпитател -1005 лв., съобщиха от МОН.  Предвидени са 39 млн. лева за увеличение на индивидуалните основни работни заплати на непедагогически персонал и съответните разходи за осигурителните им вноски за сметка на работодателя.  Анексът предвижда промяна и при назначаването на психолози, педагогически съветници или социални работници. 1 щатна бройка ще се разкрива при над 350 ученици в училище, а не както до сега при над 400 ученици, а 2 щатни бройки – при над 800 ученици, до сега това се правеше при над 900 ученици в училище.  “С този анекс изпълняваме ангажиментите си към учителите, всички те са най-важни за системата“, заяви при подписването министърът на образованието и науката Красимир Вълчев.  По думите на председателя на Синдиката на българските учители (СБУ) Янка Такева през тази година са договорени най-добрите финансови параметри за образованието.  Председателят на Съюза на работодателите в системата на образованието Надежда Николчева отбеляза, че образованието е приоритет и увеличението на учителските заплати го доказва.  ", "date": "2018.11.30", "title": "С 20% се увеличават учителските заплати от 1 януари 2019 г. "}
{"url": "http://epicenter.bg/article/Prodavat-bolnitsa-v-Pernik-zaradi-dalg-kam-NAP-/169580/2/0", "text": "Специализираната болница за продължително лечение и долекуване в Перник се продава заради дълг от 430 000 лева към Националната агенция по приходите, съобщава БНР.  Първоначално обявената тръжна цена е 4 934 762 лв. Според управителя на болницата д-р Венцислав Чунов, търгът е обявен, след като здравното заведение е започнало да изплаща задълженията си. По думите му, от 3 месеца всички пари по линия на Здравната каса - между 25 000 и 30 000 лева месечно, отивали за погасяване на задълженията към Приходната агенция.  \"Търся обяснение, но не го намирам. Или се опитват да ни извият ръцете за повече пари, или някой си е харесал базата и иска да я купи. Друго обяснение - да продаваш болница за 5 милиона лв. заради дълг от 400 000 не намирам”, коментира шефът на болницата.  Търгът е обявен за 18 декември. Уведомителното писмо за него е получено в лечебното заведение на 29 ноември.  \"Пускам писма и тръгвам по всички институции. Писах във Фейсбук и до премиера”, каза д-р Чунов.  Болницата е наследник на бившия Профилакториум. Сега тя е ЕООД със 100% общинска собственост.  ", "date": "2018.11.30", "title": "Продават болница в Перник заради дълг към НАП "}
{"url": "http://epicenter.bg/article/Tasko-Ermenkov---BSP-za-Balgariya--shte-podkrepi-promenite-v-energiynata-strategiya/169581/2/0", "text": "„БСП за България“ винаги е отстоявала интересите на България, ще подкрепи промените в енергийната стратегия“. Това заяви народният представител от ПГ на „БСП за България“ Таско Ерменков от парламентарната трибуна.   Според него сме в ситуацията, когато пътникът дълго време е седял в чакалнята на гарата, а изведнъж се е оказало, че влакът не минава от там, той трябва да го гони и е хванал последния влак, последния вагон, последната врата. „Ще подкрепим това решение с ясното съзнание, че при така стеклите се обстоятелства, нямаме друг избор. Ако не се съгласим с това, от газоразпределителен възел в Европа, ще се превърнем в газов апандисит със своето минимално вътрешно потребление на газ“, каза още Ерменков. Той подчерта, че левицата подкрепя всяко решение, което е свързано с гарантиране на националната сигурност.   Според него до такава степен сме загубили доверието на международните ни партньори, като изпълнителна власт, че се налага парламентът, като най-висша степен на държавно управление, да гарантира решение, което би могло да бъде взето от изпълнителната власт. „Защо, след като говорим за хъб и газоразпределение, не сме включили изграждането на ново газохранилище? Хъб „Балкан“, без второ газохранилище, няма как да се случи“, подчерта Ерменков.     „Няма как да не ни вълнуват предприетите действия от страна на правителството за изграждане на интерконекторна връзка с Гърция – изключително важно нещо, защото от БСП ще продължим да настояваме и за изграждането на тази връзка в най-кратки срокове“, допълни зам.-председателят на ПГ на „БСП за България“ Драгомир Стойнев.   Той подчерта, че БСП винаги е настоявала за конкретни инвестиции в сферата на енергетиката. „През всички тези години сме заявявали нашите притеснения, че не се реализират големи инфраструктурни проекти. Така оставаме  изолирана държава в региона. Когато идеята за газов хъб „Балкан“ се появи на бял свят, заявихме, че ще я подкрепим. Тогава изказахме и нашите притеснения, че без наличието на газ, този проект трудно ще бъде реализиран“, каза още народният представител. Той е категоричен, че няма как да не се подкрепи предложение, което ще ни позволи отново да имаме достъп до руска газ и страната ни да не бъде заобиколена. „Предизвикателствата ни в енергетиката надали ще се заличат с това решение на парламента. Има протести и синдикатите се вълнуват от цената на въглеродните емисии – нещо, което наистина е скандално и заплашва бъдещото производство на електроенергия от въглища“, допълни Стойнев.     „Голямата отговорност е на правителството - потенциалът ни за пореден път да не бъде пропилян“. Това заяви народният представител от ПГ на „БСП за България“ Жельо Бойчев. Той подчерта, че много се говори, че България трябва да запази своето място на газовата карта на Европа, но до момента всичко, което се построи, ни заобиколи. Като примери посочи „Син поток“, „Турски поток“, Набуко.   „Притеснява ме, че реализирането на газов хъб „Балкан“ може да стане само, ако имаме тези междусистемни газови връзки. Към момента с този интерконектор с Гърция, който е изключително важен, сме на фаза избор на изпълнител, на доставчик на тръби, на надзор и на строител. А с този избор сме до никъде“, подчерта Бойчев. По неговите думи той трябва да влезе в експлоатация буквално след години. „Връзката със Сърбия я започваме, а сега управляващите са подписали меморандум за 2022 г. Но досега няма нищо реализирано“, допълни народният представител. „С Румъния връзката се реализира под река Дунав, но тя дори не е реверсивна, от другата страна няма компресорна станция – по същество тя не ни върши необходимата работа“, уточни Бойчев. Според него дискусията за промяна в енергийната система трябва да бъде подкрепена с много активни действия. „Винаги сме подкрепяли големите проекти и сме били против пропиляването на възможностите на България“, подчерта Жельо Бойчев.", "date": "2018.11.30", "title": "Таско Ерменков: „БСП за България“ ще подкрепи промените в енергийната стратегия"}
{"url": "http://epicenter.bg/article/Valentin-Zlatev-otgovori-na-Mareshki--Neka-pokazhe-kak-se-formira-negovata-tsena--nie-pokazahme-nashite-/169583/2/0", "text": "Нека Веселин Марешки покаже как се формира неговата цена на горивата, ние показахме как се формира нашата.   С този призив Валентин Златев, председател на Българската петролна и газова асоциация (БПГА), отговори на критиката на лидера на Воля Веселин Марешки. В участие по БТВ Марешки каза, че може да има бензин по 1,80 лв. за литър. Той посочва, че маржът, с който работи, е 7 стотинки. На семинар в Стара Загора членовете на БПГА показаха подробно от какви разходи се формира крайната цена на горивата, които продават. И според тях разлика от 40 ст. за литър бензин може да има само, ако търговецът е в сивата икономика.   Нека покаже какво покрива с този марж, призова още Валентин Златев. И добави, че ако г-н Марешки купува отнякъде по-евтини горива, от тези, които ние произвеждаме, да каже откъде. Другите търговци на горива са направили публични тези данни.   От публичните отчети на Марешки излиза, че всичките му компании са на загуба, припомни Златев. От БПГА показаха как се формира цената на 1 литър гориво - бензин и дизел. В 1 литър бензин, например, цената от 2,11 лв. се формира от 0,71 лв. за нефт и нефтопреработка, 1,09 лв. - за различни данъци, 0,08 лв. - разходи за персонал и т.н.   Как Марешки плаща на персонала на бензиностанциите си с такъв марж, попита още Златев.  ", "date": "2018.11.30", "title": "Валентин Златев отговори на Марешки: Нека покаже как се формира неговата цена, ние показахме нашите!"}
{"url": "http://epicenter.bg/article/Kolednata-elha-svetva-vav-Varna-na-Nikulden/169585/2/0", "text": "Запалването на светлините на коледната елха във Варна ще бъде по традиция навръх Никулден - 6-ти декември, от 18 ч., на площад „Независимост“. Празничната програма ще бъде под надслов „И грейна нашата елха“, а сред участниците ще бъдат балетно студио „Звездна дъга“, ансамбълът за съвременни танци и детският танцов състав при СУХНИ „К. Преславски“, вокална формация „Бънджи сингърс“, хип хоп танцова формация „Rio Crew”, балет „Мелади“, вокално студио „Ейнджъл Войсес”, Даниела Иванова и Донко Марков.   Коледни концерти на площад \"Независимост\" ще има и в дните от 7-ми до 9-ти декември, с начален час 17,30. Това съобщиха от пресцентъра на община Варна.   Програмата предвижда: На 7-ми декември обща концертна програма на академичния танцов театър при ВСУ „Черноризец Храбър“ и представителния фолклорен ансамбъл при СУХНИ „Константин Преславски“. На 8-ми декември - ансамбъл за народни песни и танци „Одесос“ при ОД на МВР – Варна; вокално студио по поп и джаз пеене „Мелисима“ при НЧ „Елин Пелин – 1977“. На 9-ти декември - дамски камерен хор „Свети Йоан Златоуст“ при старинен храм „Св. Успение Богородично“; женски народен хор „Цветница“ при НЧ „Асен Златаров – 1946“; вокална формация \"Хорал\" при Катедралния храм \"Успение Богородично\" – Варна; хор на учителите „Арс музика“, смесен хор „Морски звуци“ при хорова школа „проф. Марин Чонев“ – Община Варна, Варненска детско-юношеска опера при Общинския детски комплекс.  ", "date": "2018.11.30", "title": "Коледната елха светва във Варна на Никулден"}
{"url": "http://epicenter.bg/article/Parlamentat-glasuva-okonchatelno-zakonite-za-horata-s-uvrezhdaniya-idnata-sryada-/169587/2/0", "text": "На извънредно заседение социалната комисия в парламента гласува на второ четене промените в Закона за личната помощ. Вчера се наложи част от текстовете да бъдат спешно коригирани заради опасения на майките и на омбудсмана Мая Манолова,че много нуждаещи се ще останат без асистент. Окончателните текстове ще бъдат приети в пленарна зала идната сряда, съобщи БНР.  В последния момент беше внесено още едно предложение в Закона за хората с увреждания. Депутатите от ресорната комисия гласуваха начело на Националния съвет за интеграция на хората с увреждания да бъде заместник министър-председател, а не социалният министър. Така беше записано и в първоначалния вариант на текстовете, но тъй като към момента ресорен вицепремиер беше Валери Симеонов, за чиято оставка настояваха протестиращите майки, депутатите направиха редакция на това предложение.  Омбудсманът Мая Манолова каза, че Законът за личната помощ гарантира, че няма да има хора без личен асистент през цялата следваща година.  \"Текстовете гарантират, че няма да има хора, които да останат в много тежко състояние без личен асистент и да бедстват заради упорство и лошо приети текстове\".  Майките на деца с увреждания също са доволни от постигнатото. Техни представили заявиха:  \"Всички майки, които и в момента са по палатковите лагери из цялата страна, защото без това постоянство нищо от това, което днес се случва, нямаше да бъде факт. Това е благодарение на много усилия и много жертви от тяхна страна\".  ", "date": "2018.11.30", "title": "Парламентът гласува окончателно законите за хората с увреждания идната сряда "}
{"url": "http://epicenter.bg/article/Borisov--Sashtestvuvat-golemi-vazmozhnosti-za-satrudnichestvo-mezhdu-Balgariya-i-Maroko-/169588/2/0", "text": "„Съществуват големи възможности между България и Мароко за сътрудничество в сферата на сигурността и борбата с тероризма. Можем да се възползваме от стабилността във вашия регион“. Това заяви министър-председателят Бойко Борисов по време на срещата между двете официални делегации. Разговорите са част от двудневната визита на българския премиер в столицата на Кралство Мароко Рабат.  Министър-председателят Борисов акцентира и върху възможността за по-тясно партньорство между полицейските служби между двете страни.  По време на разговорите беше обсъдено и разширяването на търговско-икономическите връзки между България и Мароко. Двамата правителствени ръководители бяха единодушни, че е необходимо засилването на партньорството с цел повишаване на инвестициите и стокообмена между двете държави.  Премиерът на Кралство Мароко Саад Еддин Ел Отмани изрази силно задоволство от разговорите. „Нашите отношения са врата на Изтока и Запада, и Севера и Юга. Вашето посещение се вписва в общите ни усилия да засилим сътрудничеството си във всички сфери и нива“, подчерта още мароканският министър-председател.  ", "date": "2018.11.30", "title": "Борисов: Съществуват големи възможности за сътрудничество между България и Мароко "}
{"url": "http://epicenter.bg/article/Parlamentat-dopalni-Energiynata-strategiya-v-posoka--quot-Turski-potok-quot--gazov-hab-i-gazova-borsa-/169590/2/0", "text": "Народното събрание прие промените в Енергийната стратегия на България до 2020 г., които ни развързват ръцете да се подготвим с газопреносната инфраструктура при евентуалното минаване на \"Турски поток\" през наша територия, предаде Канал 3.  Всички политически сили гласуваха \"за\" предложението на правителството, с изключение на 9 депутати от партията на Валери Симеонов, който предварително обяви, че е против, защото през тръбата ще минава руски газ и ползите ще са само за руската страна. Симеонов се отцепи от мнозинството, докато останалата част от Патриотите категорично подкрепи проекта.  Халал да са ви такива коалиционни партньори, не ви трябва опозиция, обърнаха се по този повод към ГЕРБ от ДПС, които заедно с БСП и Воля също подкрепиха енергийните промени. Въздържа се обаче един депутат от ГЕРБ.  Промените в стратегията са в посока подобряване на сигурността на доставките на природен газ и диферсификацията им, изграждане на газоразпределителен център и създаване на газова борса. Предвижда се разширение на газопреносната мрежа, а \"Булгартрансгаз\" трябва да предприеме всички необходими действия за реализация на проекта за разширение на газопреносната инфраструктура от българо-турската граница до българо-сръбската граница.  До края на годината „Бургартрансгаз“ трябва да предприеме необходимите действия да започне процедура за придобиване на акционерно участие в изграждане на новия терминал за втечнен природен газ в Александруполис, Гърция. Отново до края на тази година \"Булгартрансгаз\" трябва да предприеме действия за преструктуриране на действащия дългосрочен договор с \"Газпром експорт\".  На финала на продължилите почти три часа дебати енергийният министър Теменужка Петкова не се съгласи с БСП и ДПС, че вместо промени в стратегията, е трябвало правителството да излезе с решение на МС.  \"Мястото на дебата по темата за Енергийната стратегия е в парламента\", смята Петкова. Тя благодари на депутатите за конструктивния диалог и за това, че \"с такова желание и с такава отговорност подходихте към всеки един от аспектите в актуализацията на енергийната стратегия, която ние предлагаме\".  \"Съгласна съм с г-н Валери Симеонов, че няма как да говорим за един проект сам по себе си. Тези проекти освен чисто стратегическо значение, трябва да имат своята икономическа и финансова обосновка\", коментира тя нежеланието на бившия вицепремиер да подкрепи предложението на правителството. И го обори, че според направения предварителен анализ има разработени няколко варианта, които показват, че реализацията на такъв един проект би гарантирала печалба на \"Булгартрансгаз\" и на българската държава над 4,3 млрд. лв. печалба за периода от 2020 до 2040 г.  Целта на приетите промени е България да запази стратегическото си място на газовата карта на Европа, обобщи Петкова. Петкова отново изтъкна, че за нас са особено важни интерконекторните връзки със съседните страни, особено тази с Гърция. \"На финалната права са резултатите от обществените поръчки, които са обявени и които в момента се финализират, така че проектът да може да стартира своето строителство в началото на следващата година\", заяви тя пред депутати.  Енергийната министърка каза още, че по план проектът трябва да е готов през 2020 г. Петкова изтъкна още, че все по-важен за нас става и интерконекторът със Сърбия, който пък се очаква да е финализиран през 2022 г.  ", "date": "2018.11.30", "title": "Парламентът допълни Енергийната стратегия в посока \"Турски поток\", газов хъб и газова борса "}
{"url": "http://epicenter.bg/article/Zakrivat-Ministerstvoto-na-evropredsedatelstvoto-na-1-yanuari-2019-g-/169591/2/0", "text": "Министерството на българското председателство на ЕС ще бъде закрито на 1 януари 2109 г.   Чиновниците, които са работили там повече от година, ще имат право да преминат в друга администрация.  Т ова ще става обаче, ако има свободни места и отговарят на изискванията за съответната длъжност, пише в проект на постановление, публикуван в Портала за обществени консултации на Министерския съвет.   Постановлението за ликвидацията на Министерството за европредседателството предвижда също да се опишат имотите и движимите вещи на институцията, след което държавата да се разпорежда с тях, а архивът документи да бъде предаден на Националния архивен фонд.  Страната ни пое първото си председателство на 1 януари тази година и го предаде шест месеца по-късно. За закриването на министерството ще е нужно решение на Народното събрание за структурни промени в Министерския съвет и назначаване от премиера на ликвидационна комисия.   Постановлението влиза в сила от 1 януари следващата година.", "date": "2018.11.30", "title": "Закриват Министерството на европредседателството на 1 януари 2019 г."}
{"url": "http://epicenter.bg/article/Prezidentat-otkri-novoto-izdanie-na--quot-Balgarskata-Koleda-quot---VIDEO--/169592/2/0", "text": "Президентът Румен Радев даде началото на „Българската Коледа” 2018/2019 година. Това съобщиха от Прессекретариата на държавния глава.  „Българската Коледа“ не е просто дарителска кампания, тя е нещо много повече. Тя дава надежда за бъдещето ни като държава и общество, защото успява да обедини хора с различни професии, образование и социално положение около една общественозначима кауза. Това заяви президентът Румен Радев в УМБАЛ „Проф. д-р Стоян Киркович“ в Стара Загора, където обяви старта на шестнадесетото издание на благотворителната инициатива „Българската Коледа”, която се провежда под негов патронаж.  Държавният глава подчерта, че благотворителността ни дава вяра, че живеем в общество, което се гради върху хуманни ценности, а „Българската Коледа“ инвестира в най-ценния капитал - здравето на децата.  „Избрах тази година да дадем началото на поредното издание на инициативата точно тук, защото УМБАЛ „Проф. д-р Стоян Киркович” е едно от водещите лечебни заведения в страната със 135-годишна история. Това е болница, която се гордее със своите специалисти в различни области на здравеопазването. Мисля, че точно тук, където годишно се прилагат грижи за хиляди български деца, нашият призив ще бъде по-силен и по-истински”, заяви Румен Радев.  „В подкрепа на децата с тежки заболявания и увреждания” е темата на шестнадесетото издание на „Българската Коледа”. „Резултатите от новите медицински технологии и методи стават все по-добри, но има редица заболявания, при които това е недостатъчно. Нужно е продължително лечение, социална подкрепа на децата с тежки заболявания и увреждания и на техните семейства“, заяви президентът.  Държавният глава посочи, че новото издание на инициативата си поставя за цел да помогне на децата с тежки заболявания и увреждания като осигури съвременна високотехнологична апаратура и подкрепи комплексната грижа за тях, защото всяко дете заслужава щастливо детство и пълноценен живот. Според Румен Радев зад тази благородна инициатива стоят хиляди добродетелни българи – инициаторите, дарителите, медиите, всички хора, които подкрепят тази идея и я разпространяват. Президентът изтъкна, че една дарителска кампания има сила тогава, когато събужда доверие, а то зависи най-вече от хората, които изразходват събраните средства.  Държавният глава благодари на всички лекари и медицински работници, които подпомагат инициативата „Българската Коледа“ за техния труд, за грижите, които полагат за децата, както и за надеждата и доверието, които носи тяхната работа.   „Вие давате максимума от себе си и за спасяването на живота, и за грижата за здравето на нашите деца. Изразходвате средствата по най-добрия начин и ни давате надеждата, че нашите деца ще имат още по-добри грижи, а техните семейства ще имат вяра в българската държава и в българското общество“, допълни Румен Радев.  Благодарение на проявената съпричастност на добродетелни българи, петнадесетото издание на „Българската Коледа“ в подкрепа на спасения детски живот разполага с бюджет от 2 600 000 лв. Кампанията имаше за цел да помогне за подобряване на продължителното лечение и активната рехабилитация на спасените деца.  Със сумата от близо 700 000 лева са подпомогнати 505 деца за осъществяване на лечение и рехабилитация. Закупена е медицинска апаратура за 22 лечебни заведения от цялата страна – университетски и многопрофилни болници, рехабилитационни центрове и домове за медико-социални грижи на обща стойност 1 790 000 лв.  В словото си държавният глава подчерта, че с помощта на “Българска Коледа” вече в много рехабилитационни центрове в страната има най-съвременна апаратура на високотехнологично ниво, която позволява нашите лекари и специалисти да внедряват нови форми и методи за лечение в своята практика. По-късно президентът Румен Радев посети детската хирургия на УМБАЛ „Проф. д-р Стоян Киркович“ и дома за медико-социални грижи за деца в Стара Загора.  ", "date": "2018.11.30", "title": "Президентът откри новото издание на \"Българската Коледа\" (ВИДЕО) "}
{"url": "http://epicenter.bg/article/Andreevden-e--Denyat-zapochva-da-raste-s-po-edno-proseno-zarno/169533/2/0", "text": "Православната църква почита паметта на апостол Андрей Първозвани на днешния 30 ноември. Светецът се нарича първозван, защото първи от 12-те апостоли е повикан и тръгнал след Исус Христос и заедно с брат си апостол Петър били свидетели на неговите чудеса, смърт и възкресение.   Свети Андрей Първозвани е християнски проповедник. От ранни години Андрей жадувал за божествената истина и когато Йоан Кръстител се явил от Юдея, той станал един от неговите ученици. Проповядвал в Мала Азия, Грузия и Скития, заради което е смятан за покровител на Румъния и Русия. Когато апостолите се разпръснали по света, за да проповядват Евангелието, Свети Андрей обиколил много земи - Византия, Тракия, Русия, Рим. Хората вярвали, че може да излекува страшни и неизлечими болести. За проповядването на християнската вяра Свети първоапостол Андрей получава смъртна присъда и е разпънат на кръст.   По време на управлението на Константин Велики тялото му било пренесено в Цариград, в черквата на Светите апостоли. По-късно през 1208 г. главата му била пренесена в Рим, където се пази в църквата \"Св. Петър\". През 1964 г., за да се почете подобряването на отношенията между Римокатолическата църква и Цариград, тя е дарена на Цариградската патриаршия.    За него се споменава в разказа за нахранването на народа с пет ечемични хляба и с две риби.    Той е свързан в народния календар с представите за прехода от есента към зимата. Вярва се, че Свети Андрей е покровител на мечката и нейн заповедник. В много предания се разказва, че той се явява пред хората, яхнал мечка и прогонва зимата и дългите нощи.   Според народните възгледи и познания в областта на астрономията на този ден започва нарастването на деня. Българската поговорка гласи:    Преди изгрев слънце на Андреевден най-възрастната жена в семейството взема шепа варени зърна и филия хляб и ги хвърля нагоре в комина или върху покрива на къщата със заклинанието: \"На ти, мецо, кукуруз, че да не ядеш суровия и да не ядеш стоката и човеците!\"   Деня празнуват и невестите, очаквайки благоволението на съдбата - да нарастват като деня и семената, да забременяват, да раждат здрави и хубави деца. На Свети Андрей не се работи къщна работа. Не бива и да се перат дрехите.   Имен ден празнуват Андрей, Андриян, Андрея, Андреа.", "date": "2018.11.30", "title": "Андреевден е! Денят започва да расте с по едно просено зърно"}
{"url": "http://epicenter.bg/article/Advokat-Marin-Markovski--Ivancheva-e-nastanena-v-kiliya-za-macheniya/169548/2/0", "text": "Десислава Иванчева е рухнала физически и психически. Според независима експертиза, е цяло чудо, че тази жена е жива. Тя носеше окови, което е унизително и незаконно. Това каза адвокатът на бившата кметица на район „Младост“ Марин Марковски в сутрешния блок на БТВ. „Иванчева е настанена в килия за мъчения. Става дума за елементарно човешко отношение, измъчване и обида. Посягат на нейната свобода извън закона“, посочи Марковски.   Той попита как държавата гарантира живота, здравето и свободата на Десислава Иванчева. \"Тя не е извършила това престъпление и ще се борим да го докажем\", добави защитникът на бившата кметица. И бе категоричен, че ще я посъветва да търси правата си в европейския съд.", "date": "2018.11.30", "title": "Адвокат Марин Марковски: Иванчева е настанена в килия за мъчения"}
{"url": "http://epicenter.bg/article/Sindikatite-shte-se-sreshtnat-s-prezidenta-Rumen-Radev-/169549/2/0", "text": "Синдикатите ще се срещнат с президента Румен Радев. Те ще настояват страната ни да заяви ясна позиция срещу завишаването на екоизискванията на предстоящата конференцията по изменението на климата, следващата седмица в Полша.   Според синдикалистите, шоковото поскъпване на въглеродните емисии, наложено от Европейския съюз, задушавало българската енергетика и заплашвало над 100 000 работни места от целия регион. Те ще настояват страната ни да заяви ясна позиция срещу завишаването на екоизискванията за въглеродните емисии.   Във връзка с тези изисквания миньори и енергетици излязоха на протест в центъра на София. Протестиращите настояха държавата да гарантира купуването на квоти за вредни емисии, така че предприятията в района да продължат да работят и в бъдеще. Настояват и за яснота за бъдещето на Мини \"Марица-изток\", както и на тецовете в района. Вчера президентът Радев написа във фейсбук: „България не може да допусне загуба на конкурентоспособност в енергетиката. Ще работим за запазването на социалните права на работещите в сектора.” Той изрази и очакване, че мнението на синдикатите ще бъде в съзвучие с неговата позиция на срещата днес, 30 ноември.", "date": "2018.11.30", "title": "Синдикатите ще се срещнат с президента Румен Радев "}
{"url": "http://epicenter.bg/article/Georgi-Markov--Ludost-e-da-tragnem-na-predsrochni-izbori/169552/2/0", "text": "В момента в България ситуация за предсрочни избори няма .  Това коментира пред Нова тв депутатът от ГЕРБ  Георги Марков. В рамките на този кабинет, да се направи друго правителство, може да съществува само на теория, каза той.   Според него на Балканите винаги ще е напрегнато. Лудост е да тръгнем на предсрочни избори. Това по дефиниция значи политическа криза, каза той.   По думите му правят се неимоверни усилия да привличане на инвестиции.   По традиция евроизборите минават с много ниско гласуване, но мисля, че ГЕРБ ще спечелят тези евроизбори, каза той.   Депутатът коментира и ситуацията в Европейския съюз. Провалът на традиционните партии е факт. Партията на Митеран са на пето място във Франция. Свърши ерата Ангела Меркел. Има залез на традиционните партии, предимно на ПЕС. ЕНП е в тежко положение. Дава се  път на радикални формации. Еманюел Макрон не може да е европейски лидер. В своята страна има проблеми. Не са благоприятни тези тенденции. Ще дойде нова генерация политици, каза още Марков.", "date": "2018.11.30", "title": "Георги Марков: Лудост е да тръгнем на предсрочни избори"}
{"url": "http://epicenter.bg/article/-Ramadan-Atalay--Ako-nyamame-novi-moshtnosti--shte-se-stigne-do-povishavaneto-na-tsenata-na-toka/169553/2/0", "text": "Ако не се стигне до решение на енергийното министерство и управлението на ТЕЦ „Марица-изток” да се минимизират всички разходи в тецовете, включително да се вземе решение как и по какъв начин ще имаме нови мощности с нови, чисти енергии, този процес ще продължи дълго и ще стигне до повишаване на цената на електроенергията. Това каза Рамадан Аталай от ДПС в ефира на Нова телевизия по повод на протестите на миньорите и енергетиците от мини „Марица-изток”.   Според него протестите няма да доведат до решение на проблема с въглеродните емисии. „Дългосрочно не може да се реши проблемът с квотите за въглеродни емисии с протести. За да се реши дългосрочно, трябваше досега правителството да е направило една програма по какъв начин ще се борим с емисиите в България. Проектите, които бяха направени във връзка тецовете да стигнат 96% чистота на въздуха, явно изискват още средства. Ако искаме да изчистим още повече въздуха, ако не ни дадат дерогацията, това означава още милиарди инвестиции в тези тецове”, каза той.   Аталай обясни, че ТЕЦ-Варна вече е на газ, а не на въглища и значително са намалели въглеродните емисии.   Студеният резерв вече е задействан за зимния сезон, съобщи депутатът. \" Ние трябва да имаме 20% студен резерв от крайното потребление на електроенергията. По тази сметка ние в момента трябва да имаме около 2000 мегавата студен резерв, имайки предвид това, което се ползва, или минимум 1400\", добави той.   Според Аталай е необходима нова енергия в управлението, за да се промени ситуацията в държавата. \"Само включването на нова енергия на управлението на тази държава, може да измъкне страната от тази ситуация. Аз не виждам някой, който да не иска избори. Ако продължаваме да се правим, че нищо не се случва в страната, да не чуваме тези, които излизат на улицата, да не виждаме, че хората отиват с наведени глави на работа, да не виждаме, че институциите не работят, да не виждаме, че определена част от бюрократите са мутирали – всичко това създава тази ситуацията за новата енергия, ако искате с предсрочни избори. Аз не виждам това правителство, този министър-председател да може да даде тази енергия, която  е необходима за държавата\", каза Рамадан Аталай.  ", "date": "2018.11.30", "title": " Рамадан Аталай: Ако нямаме нови мощности, ще се стигне до повишаването на цената на тока"}
{"url": "http://epicenter.bg/article/Devet-ministri-shte-otgovaryat-na-vaprosi-v-parlamenta-dnes/169554/2/0", "text": "Девет министри от кабинета ще вземат участие в петъчния парламентарен контрол, предаде репортер на БГНЕС.  Първа на трибуната ще застане министърът на регионалното развитие и благоустройството  , към която има зададен само един въпрос, свързан с изграждането на пречиствателната станция за питейни води в Сливен. Втори на депутатско питане ще отговаря министърът на вътрешните работи   Той ще говори по няколко теми, сред които поредния случай на нахапан човек от бездомно куче, действията на полицията по време на провежданите в страната национални протести, полицейското присъствие на мероприятията на БСП, оградата на границата с Турция и интегрираната система за охраната ѝ.  Участие в контрола ще вземе и министърът на земеделието, храните и горите . Той ще трябва да поясни как се развива сектор „свиневъдство“, както и какви са средствата за превенция срещу болестите, пренасяни от диви животни.  Отчет на контролната дейност на НЗОК, построяването на национална педиатрична болница, нарастването на дълговете на болниците и състоянието на центровете за спешна помощ в област Перник – това са въпросите, на които трябва да отговори здравният министър    Правосъдният министър   ще отговаря на депутатски въпрос, свързан с детското правосъдие, а образователният   – за дигитализацията в училищата и Наредбата за приобщаващо образование.  Министърът на спорта   пък ще внесе яснота относно строежа на нова спортна зала в Кърджали.  За предоставянето на статут на недвижима културна ценност, напредъка на страната ни в областта на защитата на интелектуалната собственост и проведен пърформанс в Националната художествена галерия ще трябва да отговаря министъра на културата  .  Последен на трибуна ще се качи министърът на околната среда и водите  . Към него има отправено само едно питане, свързано с изпускането на отпадъчни води от фирмена промишлена инсталация. ", "date": "2018.11.30", "title": "Девет министри ще отговарят на въпроси в парламента днес"}
{"url": "http://epicenter.bg/article/Zhalt-kod-za-stud-e-obyaven-v-pochti-tsyala-Balgariya/169555/2/0", "text": "Жълт код за ниски температури е обявен в по-голямата част на България днес, съобщава bTV. За ледено студен вятър и поледици предупреждават синоптиците. Най-студено ще бъде тази нощ срещу събота сутрин, когато градусите се очаква да паднат под минус 15.   Днес през целия ден под нулата ще остане в северната половина на България и в източните райони.   В Източна България има предупреждение и за северен вятър, който допълнително ще засилва усещането за студено време.   Градусите в сутрешните часове на уикенда ще падат до минус 10-15. При такива температури има опасност от измръзване. В София през нощта със смеси против заледяване са обработени по-стръмни улици и районите под Витоша. В кризисния център на общината са потърсили подслон 81 човека.", "date": "2018.11.30", "title": "Жълт код за студ е обявен в почти цяла България"}
{"url": "http://epicenter.bg/article/Prof--Konstantinov--Byudzhet-2019-e-nay-shtedriya-v-istoriyata-na-Balgariya/169558/2/0", "text": "Бюджет 2019 е най-щедрия в историята на България, но хората не са доволни, защото се сравняваме с по-развитите държави. Това каза в интервю за сутрешният блок „Добро утро България“ на Радио „Фокус“ политическият анализатор проф. Михаил Константинов.   Той уточни, че е жалко, че в дебата за бюджета не са приети предложенията на БСП, защото и в някой от тях е имало рационалност. Проф. Константинов си обяснява този факт с това, че в момента няма конструктивен диалог между управляващи и опозиция. Той добави, че продължава наливане на средства в нереформирани сектори, както и практиката да няма последващ контрол на изразходваните средства, което е традиционна слабост на българския подход. За тази ситуация не са виновни само управляващите, каза проф. Константинов и добави, че всеки трябва да си гледа и да си върши работата.   „Нивото на българския стандарт беше около 25 % от европейското, а в момента е над 50 %, така или иначе ние за 10 години сме удвоили стандарта си, тоест има реалното повишаване на качеството на живот. Когато се тръгва от такива ниски позиции ¼ от нещо и се стигне до ½, не е постигнато толкова малко. Пак искам да повторя, хората с основание недоволстват, но това са бавни процеси, смятам, че след още 7-8 години ще доближим нивото около 0,8 % от европейския стандарт“, поясни той.   Проф. Михаил Константинов каза още, че на фона на нарастващите конфликти в света, страната ни има изключително малък бюджет отпуснат за отбраната. Той уточни, че ако ситуацията на близки до нас конфликтни райони ескалира, страната ни, като външна граница няма кой друг да я защити освен самите ние, но това е невъзможно със средствата, с които разполага армията.  ", "date": "2018.11.30", "title": "Проф. Константинов: Бюджет 2019 е най-щедрият в историята на България"}
{"url": "http://epicenter.bg/article/Avariya-ostavi-na-studeno-tri-stolichni-kvartala/169559/2/0", "text": "Столичните квартали \"Иван Вазов\", \"Крива река\" и \"Хладилника\", както и част от центъра са без парно и топла вода заради авария, сочи справка на сайта на \"Топлофикация София\".   Проблемът е засегнал целия \"Иван Вазов\", адреси на ул. \"Константин Иречек\" в \"Крива река\" и ул. \"Русалийски проход\" в \"Хладилника\".   Топлоподаването е спряно и на: бул. \"Прага\", бул. \"Патриарх Евтимий\", бул. \"Витоша\", бул. \"България\", ул. \"Здраве\", бул. \"Пенчо Славейков\", както и част от \"Медицинска академия\".", "date": "2018.11.30", "title": "Авария остави на студено три столични квартала"}
{"url": "http://epicenter.bg/article/BSP-podkrepya--quot-Turski-potok-quot--za-da-ne-se-prevarnem-v-gazov-apendiks-/169560/2/0", "text": "БСП ще подкрепи промените в Енергийната стратегия, свързани с изграждането на втората тръба за \"Турски поток\". Това заяви Таско Ерменков от левицата, като очерта алтернативата, ако не подкрепим проекта. \"Ако не се предприемат тези действия, другата алтернатива е, ако не мине втората тръба от \"Турски поток\", от газоразпределителен възел ще се превърнем в газов апендикс\", каза соцдепутатът, цитиран от Канал 3.  Той гарантира, че БСП няма намерение да тича до Брюксел и да прави обструкции на управляващите, само и само да покаже опозиционност. Ерменков все пак вметна, че червените ще подкрепят документа с ясното съзнание, че той по-скоро прилича на решение на Министерския съвет, а не на изменение в енергийна стратегия.  Според социалиста, до такава степен сме загубили доверието начуждите ни партньори, че се налага сега гаранцията за такъв род проекти да я дава парламентът, като в този случай.  \"Няма как да не подкрепим един такъв проект, който ще ни даде достъп до руски газ\", добави и зам.-шефът на ПГ на \"БСП за България\" Драгомир Стойнев. Той призова всички да бъдат единни в решенията и да оправдаем доверието на чуждите партньори.  До момента всичко, което се построи, ни заобиколи, напомни на енергийната министърка, която присъства на дебатите, Жельо Бойчев. И изреди \"Син поток\", \"Набуко\", \"Турски поток\". \"От трите големи газови проекта, говорейки за стратегическото място на България, резултатът е нула - всичко ни заобиколи\", добави соцдепутатът. За мен има смисъл тази дискусия, само ако бъде подкрепена от активни действия, добави Бойчев.  Още със старта на работния ден депутатите започнаха обсъждането на промените в Енергийната стратегия на страната, свързани с изграждането на газопреносната инфраструктура и обезпечаване на сигурността на доставките.  Стратегията предвижда до края на 2018 г. \"Булгартрансгаз\" ЕАД да предприеме всички необходими действия, при спазване на българското и общностното законодателство за реализация на проекта за разширение на газопреносната инфраструктура от българо-турската граница до българо-сръбската граница.  Предвижда се \"Булгартрансгаз\" да стартира и обществени поръчки с цел изграждане на необходимата инфраструктура до края на 2019 г. До края на тази година \"Булгартрансгаз\" трябва да пред приеме действия за създаване на газова борса за осигуряване на подходяща пазарна среда за осъществяване на газов хъб \"Балкан\" чрез учредяване на дъщерно дружество.  ", "date": "2018.11.30", "title": "БСП подкрепя \"Турски поток\", за да не се превърнем в газов апендикс "}
{"url": "http://epicenter.bg/article/Pianistka-se-otkaza-ot-armenskoto-si-grazhdanstvo--za-da-poluchi-balgarsko--sega-nyama-nikakvo/169562/2/0", "text": "Преди година пианистка се отказва от арменското си гражданство, за да получи българско. Оттогава се чувства като затворник – живее без гражданство заради българското законодателство.   Вече 12 години арменката Рузанна Ташчян живее в България. Преподава в Националното училище по танцово изкуство.   През 2015г. подава документи за българско гражданство: „Всички документи, които бяха искани от мен, бяха предоставени на министъра на правосъдието точно в срокове, които бяха обявени. Всичко беше наред. Накрая Съветът за гражданство уважи молбата ми и ми беше изпратено писмо, с което аз оттам нататък трябваше да предоставя само един документ липсващ – да съм се отказала от досегашното ми гражданство. И го направих”, разказва тя пред bTV.   След това, обаче започват проблемите. Последната стъпка е вицепрезидентът да издаде указ. Близо година обаче това не се случва.   „Ходила съм да питам в президентството какъв в проблемът. Те ми казаха, че трябва да напиша писмо, написах това писмо. Трябваше да ми бъде отговорено в рамките на един месец, вече пети месец тече. Обаждам им се да питам какво става и те ми казаха нещо много странно – няма никакви срокове, чакайте. Аз питам, искам да разбера какво е положението. Съгласна съм да ми кажат „Тук, тук нещо липсва”, коментира Рузанна.   В момента тя има единствено лична карта за статут на постоянно пребиваващ чужденец. Няма обаче паспорт и не може да пътува. А това е най-голямото й желание, защото дъщеря й учи в Япония. Налага се да отказва предложения да изнася концерти в чужбина.   Рузанна се притеснява и заради скорошните скандали с получаване на българско гражданство: „Гледах телевизия и си мислех: „Боже какво се случва. За 1 месец да получиш гражданство срещу пари, а тук всички документи изрядни, всичко подадено и нищо не се случва”.   В онлайн системата вече месеци наред пише, че се извършва проверка от вицепрезидента. От администрацията на президентството заявиха за bTV, че нямат право да предоставят информация за проверките, които извършват. Нямало и срок, в който се одобряват или отказват документите за гражданство.   Грешка ли е било Рузанна да поиска българско гражданство? „Не, защото аз обичам България. Аз съм избрала да живея тук, въпреки че научавам, че много хора излизат от България…. Детето ми е българче, всичко е наред при мен, имам и работа, имам приятели, колеги, изяви. Имам и награди, но от 3 януари насам се чувствам като заложник”.   Рузанна продължава да чака, като в същото време отхвърля предложения за концерти в чужбина и се надява дъщеря й скоро да си дойде.  ", "date": "2018.11.30", "title": "Пианистка се отказа от арменското си гражданство, за да получи българско, сега няма никакво"}
{"url": "http://epicenter.bg/article/Zapalvat-svetlinite-na-Kolednata-elha-na-Sofiya-dnes/169565/2/0", "text": "На 30 ноември в парка пред Националния дворец на културата ще заблестят светлините на празничната елха на град София.   От 17.30 до 19.30 часа на площада пред НДК ще се проведе празнична програма с участието на вокална група към Столичен център за работа с деца „Бели Брези”, балетна школа „Силует”, вокална група „Сладки пуканки” към Националния дворец на децата, солисти от Арт център „Стринджендо”, фолклорна формация към 144 СУ „Народни будители”, Дичо, Тончо Токмакчиев, Еделина Кънева, Камелия Тодорова.   Столична община ще организира томбола за присъстващите на празничното събитие. Късметлията ще получи наградата си след запалването на светлините на елхата и празничните илюминации в 19.00 часа.   Ретро трамвай ще се движи от 16.00 до 19.00 часа двупосочно по маршрут пл. „Възраждане” - бул. „Христо Ботев” - „Петте кьошета”- НДК - пазар „Иван Вазов”. Пътуващите в трамвая малчугани ще могат да изработят с помощта на аниматори празнични играчки, които да украсят дома им или избрана елха в София.   Източник: БГНЕС", "date": "2018.11.30", "title": "Запалват светлините на Коледната елха на София днес"}
{"url": "http://epicenter.bg/article/Valeri-Simeonov-se-ottsepi--protiv--quot-Turski-potok-quot--e-zaradi-ruskiya-gaz/169569/2/0", "text": "Валери Симеонов се отцепи от коалиционния партньор ГЕРБ и на останалите от Обединени патриоти и няма да подкрепи промените в Енергийната  стратегия,  предаде Канал 3 . Причината е, че по втората тръба, която трябва да изградим за \"Турски поток\", ще тече само руски газ. Това било само в полза на Русия, не и на България.   \"Изграждането на газопровод, в който ще тече само руски газ, не мога да подкрепя\", отсече лидерът на НФСБ и изказа съмнения дали Брюксел няма да ни уличи в нарушение на Третия енергиен пакет.   \"В наш интерес ще бъде, само ако този газопровод носи ползи за България. Аз искам да бъда убеден, че ще носи ползи и някой да ми докаже, че този газопровод, когато бъде изграден, ще носи ползи от количествата, които отиват към Западна Европа\", каза той.   Никой не може да гарантира, че като изградим скъпа газопреносна мрежа, тя ще носи приходи за България, притеснява се Симеонов.   Ако Русия спре по чисто политически причини доставката на газ, какво става? Още два милиарда ще тегнат на данъкоплатците, предрече бившият вицепремиер.   След като дръпна политическото изказване натърти, че иска в парламента да не се говори политически по темата.   \"Някак с лекота приемаме една енергийна стратегия с някакъв газов хъб, който обаче няма хранилище. Това означава да си купиш автомобил без резервоар\", установи Симеонов.  ", "date": "2018.11.30", "title": "Валери Симеонов се отцепи от ГЕРБ, обяви се против \"Турски поток\" заради руския газ"}
{"url": "http://epicenter.bg/article/-------------------------------/169593/2/0", "text": "\"Бронежилетките, които носят полицаите и армията в Мароко, са български. Имах възможност да представя и продукцията на военно-промишления комплекс. В сферата на сигурността и сътрудничеството и в областта на миграцията ние вече активно работим, стокооборотът ни има над 30 процента ръст, той вече е 250 млн.долара,  и се надявам, че със споразумението, което подписахме днес, ще дадем по-голям тласък на нашите контакти\".   Това заяви министър-председателят Бойко Борисов на съвместна пресконференция с премиера на Кралство Мароко Саадеддин Ел Отмани след приключване на срещата им.   Малко преди това се състоя церемония по подписване на Административно споразумение към Спогодбата за социална сигурност. Борисов подчерта, че Мароко е отворена врата към Африка и стои изключително стабилно. Крал Мохамед Шести полага огромни усилия в тази насока. \"България стои по същия начин на Балканите, както Мароко в Африка\", заяви Борисов. Отправяме покана към техния парламент и се надявам в началото на следващата година премиерът на Мароко да дойде на посещение в България, за да продължим разговорите, съобщи Борисов.   \"Колегите ме поздравиха за лекцията снощи пред младите дипломати в Мароко, коментарите са много добри\", заяви Борисов.    Както Епицентър.бг писа, снощи премиерът изнесе лекция пред Кралския дипломатически институт, в която заяви, че е изключително притеснен от ескалацията на напрежението между Русия и Украйна, сравнявайки конфликта им с конфликта в бивша Югослювия. Борисов настоя за спешно решаване на кризата и предупреди, че напрежението може да ескалира сериозно и дори да бъде заплаха за България. \"За нас, като съседи и на двете страни, а Черно море ни прави такива, този конфликт е изключителна заплаха. Може да възникне страховит конфликт в Черно море и в региона. Повярвайте ми, в този регион може да се повторят събитията от бивша Югославия. Има абсолютно всички предпоставки. Да се върнат моряците, да се върнат корабите, да се спазват споразуменията и да не се допуска повече\", каза премиерът и предупреди: \"С Путин шега не бива да се прави\".   \"Открихме обща политическа воля за развитие на нашите отношения, заяви премиерът на Кралство Мароко, който благодари на Борисов за подкрепата на България за Мароко. Ние вече имаме пътна карта за развитие на нашите отношения в икономическата, социалната и културната сфера, подчерта той. Това посещение ще окаже влияние оттук нататък за ускоряване развитието на нашите контакти. Министър-председателят на Кралство Мароко приветства създаването на смесена комисия за сътрудничество на българския и мароканския бизнес.   По време на разширеното заседание на двете делегации  министърът на труда и социалната политика Бисер Петков и министърът на заетостта и професионалното включване на Мароко Мохамед Ятим подписаха Административно споразумение към Спогодбата за Социална сигурност между България и Мароко.   Документът регулира осигуряването при работа в двете държави, както и реда за отпускане и изплащане на пенсии и други видове обезщетения на хора, които са били осигуряване в двете страни.   В административното споразумение са регламентирани процедурите и са посочени необходимите документи с оглед доказване и сумиране на осигурителни периоди при преценка на правата по спогодбата. Въведени са правила за плащане на паричните обезщетения, включени в материалния обхват на спогодбата.   По отношение на Република България това е законодателството относно паричните обезщетения за временна неработоспособност и майчинство, пенсиите за осигурителен стаж и възраст и пенсиите за инвалидност поради общо заболяване, инвалидност поради трудова злополука и професионална болест, наследствените пенсии, изчислени от тях, паричните обезщетения за безработица и помощите при смърт. Разработени са и процедури за обмен на информация между институциите на двете страни.  ", "date": "2018.11.30", "title": "Бронежилетките на полицаите и на армията в Мароко са произведени в България, обяви Борисов в Рабат"}
{"url": "http://epicenter.bg/article/Marinov--MVR-proveryava-poboynika-na-taksidzhiyata-za-psihichesko-zabolyavane/169600/2/0", "text": ", предаде Канал 3.    Мерките са били предприети от началника на РУ-Елхово и РУ-Ямбол, каза Маринов.    . Останал потресен, защото МВР третирало срещите с избиратели на БСП като масови мероприятия и граждански безредици.   По-късно и пред медиите Младен Маринов заяви, че МВР не е предприела нищо нищо по-специално по време на срещите на соцлидерката.     , допълни той. Това са били полицейски патрули, които са видими, обясни Маринов.   \"Не ме вкарвайте в подвеждащи въпроси. Политическите фигури имат право да дават своите мнения и предположения\", коментира той реакцията на Нинова, която се оплака, че е следена, когато се вижда с избиратели.    , съобщи още Маринов в кулоарите на парламента след участие в парламентарния контрол.   Задържаният мъж е 28-годишен, но сега МВР проверява дали той не е бил освидетелстван и дали няма психическо отклонение, уточни министърът.   обясни Младен Маринов.   Припомняме, че вчера към 17:45 часа нападнатият шофьор на такси е потърсил помощ в столичното Седмо РУ.   Пред разследващите той обяснил, че малко по-рано е качил клиент до бул. \"Цариградско шосе\" в София. При пристигане на заявената дестинация непознатият нападнал и бил водача, избутал го от автомобила и потеглил по бул. \"Самоковско шосе\" посока кв. \"Горубляне\". В хода на предприетите незабавни издирвателни действия, автомобилът бил открит изоставен на АМ „Тракия“ посока Пловдив, разклона за Цалапица, където беше задържан.     И при двата казуса нашите власти съдействат по линия на международния обмен, обясни вътрешният министър. Българинът, арестуван за тероризъм, е с адресна регистрация в Силистра, но от много години не живее в нашата страна, уточни Маринов.", "date": "2018.11.30", "title": "Младен Маринов: МВР не следи Нинова"}
{"url": "http://epicenter.bg/article/Eto-ya-novata-Evita-Peron---taynoto-orazhie-na-diplomatsiyata-na-Arzhentina--Snimki-/169582/10/99", "text": "Срещата Г-20 в Буенос Айрес изведе на преден план домакинята на събитието - първата дама на Аржентина Хулиана Авада, съпругата на президента Маурисио Макри. Красива, елегантна и интелигентна, 44-годишната брюнетка с екзотичен произход и бурно минало е сравнявана с друга легендарна първа дама в страната - Евита Перон, и е считана за тайното оръжие на аржентинската дипломация и политика.  Благодарение на нея съпругът й Маурисо Макри, бивш президент на футболен клуб Бока Хуниорс, спечели изборите за държавен глава, а оттогава красавицата Хулиана е винаги в центъра на вниманието и засенчва съпруга си.  Хулиана е родена на 3 април 1974 г. в семейството на ливанския имигрант Ибрахим Авада и Елса Естер Бейкър, дъщеря на сирийски имигранти, също мюсюлмани. Тя е сестра на бизнесмените Сораида и Даниел Авада, на актрисата Лейла Авада и на актьора Алехандро Авада.  В детството си тя често пътува с майка си в Европа и в САЩ, главно в модни центрове като Париж, Лондон и Ню Йорк. След като завършва в \"Честър Колидж\" в Белграно, тя усъвършенства английския си в Оксфорд.  При завръщането си в Аржентина тя се включва активно в семейния бизнес - текстилна фабрика, създадена от баща й през 60-те години. През 1997 тя се омъжва за Густаво Капело, с когото се развеждат на следващата година. По-късно Хулиана се влюбва от пръв поглед в белгийския аристократ Брюно Лоран Барбие по време на полет със самолет на \"Ер Франс\". Двамата остават заедно цели 10 г. без брак, имат дъщеря Валентина.  Връзката на Хулиана със сегашния й съпруг Маурисио Макри започва през 2009 г., женят се на 16 ноември 2010 г., имат 7-годишна дъщеря Антония.  През 2016 г. Хулиана Авада е избрана за най-елегантната първа дама в света от списание Hola!, а латиноамериканското издание на Vogue я определя за една от най-добре облечените жени в света, сравняват я и с Жаклин Кенеди.  Тя е втората в историята на Аржентина президентска съпруга - след Ева Перон, получила Големия рицарски кръст на Ордена на Исабела Католическа. Тя е и втората първа дама в историята на Аржентина с арабски корени (след Сулема Йома).   Източник: Канал 3", "date": "2018.11.30", "title": "Ето я новата Евита Перон - тайното оръжие на дипломацията на Аржентина (Снимки)"}
{"url": "http://epicenter.bg/article/Dzhordzh-i-Amal-Kluni-shte-badat-krastnitsi-na-bebeto-na-Hari-i-Megan/169596/10/100", "text": "Холивудският актьор Джордж Клуни и съпругата му Амал, която е адвокатка и защитник на човешките права, са били поканени от принц Хари и съпругата му Меган Маркъл за кръстници на първородното им бебе, пише в. \"Мирър\", цитиран от Новини.бг Първата рожба на херцозите на Съсекс се очаква да види бял свят през пролетта. Изданието отбелязва, че кралската двойка поддържа чудесни приятелски отношения със семейство Клуни. Братовчедът на Джордж Клуни, Бен Бреслин, заяви пред британските медии, че от холивудския актьор ще стане прекрасен кръстник.   \"Джордж е чудесен във всяко отношение. Той е добър човек и от него ще стане един много добър кръстник!\", коментира Бреслин. Той похвали и Амал, която със своята честност и ангажираност, също може да бъде сочена за пример.  Изданието припомня, че Амал и Меган са били приятелки и покрай тях са се сближили принц Хари и Джордж Клуни. Херцозите на Съсекс посетиха семейство Клуни в имението им край езерото Комо в Италия след като кралската двойка се венча през месец май тази година. Кралските особи тогава се запознаха и с 1-годишните близначета на Амал и Джордж - Ела и Александър.  Херцозите на Съсекс са поканени на вечеря в лондонския дом на семейство Клуни следващия месец, като сред гостите ще бъдат също бившият президент на САЩ Барак Обама и неговата съпруга Мишел Обама.", "date": "2018.11.30", "title": "Джордж и Амал Клуни ще бъдат кръстници на бебето на Хари и Меган"}
{"url": "http://epicenter.bg/article/G-20/169586/10/84", "text": " Форумът се провежда именно там, тъй като президентът на страната Маурисио Макри пое щафетата на председателството на организацията през декември миналата година.     Очаквано, сред най-коментираните първи дами попаднаха вече утвърдените модни икони  . Срещата в Буенос Айрес обаче изведе на преден план още една президентска съпруга, останала до момента в сянка. Това бе домакинята на събитието - първата дама на  , съпругата на президента Маурисио Макри.   Красива, елегантна и интелигентна, 44-годишната брюнетка с екзотичен произход и бурно минало е сравнявана с друга легендарна първа дама в страната -  , и е считана за тайното оръжие на аржентинската дипломация и политика. Дори се говори, че именно благодарение на нея Маурисо Макри, бивш президент на футболен клуб Бока Хуниорс, печели изборите за държавен глава.      Мотото, което обединяваше визиите им, несъмнено бе \"дрескод бяло\". Бяла кожена кола, бял костюм от две части и фина флорална рокля, отново решена в снежния нюанс показаха съответно първата дама на САЩ, френската и аржентинската й колежки.    Цветът на сезона, снежният нюанс, символизиращ чистота и искреност, е именно моногромният бял десен. Актуален за есенно-зимния сезон, кореспондиращ с предстоящите светли празници и отразяващ природната картина, бялото набира все по-голяма популярност.    Двете дами се радват на взаимната си компания, разглеждайки някои от забележителностите на аржентинската столица.    За церемонията по посрещането на ръководителите на Г-20 в президенската институция в Буенос Айрес   носеше ефирна рокля на местната дизайнерка Evangelina Bomparola. Флоралният десен, набраните ръкави, тънкият колан, обвиващ талията и яката тип риза подчертават елегантността на бившата манекенка. Високите отворени сандали и клъчът в телесен цвят пък подчертават индивидуалността й,    пък не изненада никого с избора на костюм на Луи Вютон - марката, превърнала се в емблема на първата дама. Снежното сако с ефирна подвигната яка и късата пола подчертаваха елегантната осанка на 65-годишната французойка.     която се присъедини към колежките си с известно закъснение, също не пропусна да почете белия нюанс. Американската се качи в самолета, паркиран в двора на Белия дом с елегантна пола тип молив в ярък лилав цвят и с обувки стилето в сходен нюанс. При пристигането си в Буенос Айрес, обаче тя бе сменила аутфита си, залагайки на монохромна кожена пола на любимата си марка \"Херве Пиер\" със същата кройка като предходната. За да е в тон, тя бе подменила и обувките си, избирайки нетрадиционната щампа тип далматинец - бяла основа с черни петна.    Очевидна елегантност струй от визиите на трите президентски съпруги още от първия ден на срещата на Г-20. ", "date": "2018.11.30", "title": "Срещата на Г-20 в Аржентина: Дрескод бяло и нова звезда в клуба на най-известните първите дами "}
{"url": "http://epicenter.bg/article/Nikoleta-Lozanova-sableche-bremennata-Aleks-Petkanova/169606/10/100", "text": "Николета Лозанова съблече бременната Алекс Петканова. Съпругата на Лудия репортер стана рекламно лице на новата модна линия на Ни Ло, пише в. \"България днес\".  Съвсем скоро Алекс ще роди син на мъжа си Дани Петканов, но дори и в напреднала бременност тя не спира да работи.  Манекенката позира пред камерите с огромен корем и модели от новата колекция на Николета.  Откакто се изявява като дизайнер на бански и бельо, Николета прави всичко възможно, за да прикотка все повече родни манекенки да носят бельото й.", "date": "2018.11.30", "title": "Николета Лозанова съблече бременната Алекс Петканова"}
{"url": "http://epicenter.bg/article/Kralitsa-Letisiya-posreshtna-kitayskiya-prezident-Si-Dzinpin-s-tiara-s-vekovna-istoriya--Snimki-/169622/10/84", "text": "Испанската кралска фамилия разполага с много и прекрасни бижута и Летисия има възможност всеки път да изпъкне с нещо красиво. \r\n \r\n Тя посрещна президентът Си Дзинпин и съпругата му на първото посещение на китайски държавен глава от 13 години насам, с тиара, принадлежала на кралица Мария Кристина. Тя е била подарък за  сватбата на кралицата с крал Алфонс XII през 1897 г.   Тиарата е от платина, диаманти и перли. Тя е по-известна като тиарата на инфантата Пилар - сестрата на бившия крал Хуан Карлос, която се омъжва за Луис Гомес-Асебо през 1967 г. Нейната дъщеря Симонета също е носила тиарата на своята сватба. След това през 2006 г. тя отново се връща при кралица София.   Летисия се появява за първи път с тази тиара. Тоалетът бе съобразен със значимостта на аксесоара и кралицата се появи със семпла черна рокля от кадифе с дълги ръкави.   Източник: Дир.бг", "date": "2018.11.30", "title": "Кралица Летисия посрещна китайския президент Си Дзинпин с тиара с вековна история (Снимки)"}
{"url": "http://epicenter.bg/article/Dzhim-Keri-se-bori-s-depresiya-sled-samoubiystvoto-na-lyubimata/169627/10/100", "text": "Джим Кери отдавна се бори с депресия, предвид факта, че в личния му живот се случиха много лоши неща, а самоубийството на бившата му приятелка преобърна всичко с главата надолу.   Раздялата остави дълбока следа в душата му, но актьорът намери сили и сега се бори със собствените си ментални проблеми. В последните си интервюта той казва, че няма по-лошо състояние от депресията.   Актьорът споделя, че вече не е обсебен от кариерата си и че мнозина са се опитвали да унищожат душевния му мир. Той добавя, че са се провалили в това и че след като реши проблемите си, никой няма да може да застане на пътя му.    Източник: Нова.тв", "date": "2018.11.30", "title": "Джим Кери се бори с депресия след самоубийството на любимата"}
{"url": "http://epicenter.bg/article/Blondinkite-na-Radio-Fresh--razkrivat-istinskite-si-litsa-v-spetsialen-vlog/169642/10/0", "text": "Всеки четвъртък Елена Петров и Цвети Георгиева публикуват в Youtube  нов епизод от влога. Темите са свързани с това, което може би вълнува всяка активна жена в днешно време: отношенията с мъжете, възпитанието на децата, общуването с другите жени. Двете водещи ще допуснат зрителите в домовете си, на работното място и много навътре в личния си живот, в което може да се убедите, ако гледате „Цвети и Елена влог“                                   - Елена и Цвети са колежки и приятелки при цялата условност на тази конфигурация. Приятелството не пречи да критикуват работата си, а работата не пречи на приятелството им. Свързва ги необясним работохолизъм и момичешки романтизъм, както и общата страст да говорят заедно... Буквално заедно, затруднявайки слушателя коя от двете да избере да изслуша първа. -Понякога погледът на двете водещи бяга зад камерата към знаците, които имправи  . Образован политолог, но роден фотограф, Антон много добре знае как да фокусира, кадрира и композира един кадър.    Визията е нищо без магическа грим четка, червило и  контур. За всичко това Цвети и Елена се доверяват на  . Грети е любимият гримьор на „Цвети и Елена влог“, на куп български и чуждестранни кинозвезди и изпълнители, както и на всички онези момичета, които й се доверяват за уроците по самогримиране. Грета Великова е единственият гримьор в България, провеждащ Грим Коучинг, от който се разкриват  професионални техники на гримиране. Дамите може да  разберат как да скулптурират и озарят  лицето си с цветовете на здравата кожа. Грим Коучинг с Грети Великова дава индивидуални препоръки за подходящите видове цветна козметика за индивидуалния тип и цвят кожа.  Това не е просто урок по самогримиране, а истинското ноу-хау от гримьорската професия, изпълнено с опита и знанията на професионалния киногримьор Грета Великова.         ", "date": "2018.11.30", "title": "Блондинките на Radio Fresh! разкриват истинските си лица в специален влог"}
{"url": "http://epicenter.bg/article/Tsveti-Stoyanova/169630/8/0", "text": "Бившата гимнастичка Цветелина Стоянова, която беше на косъм от смъртта след скок от шестия етаж преди две години, изненада с трогателен жест неврохирурга, успял да я спаси на операционната маса в \"Пирогов\".   Грацията отиде на крака при доктора и му поднесе символичен подарък - торта с медицинска престилка, под която се подава униформата на Супермен. Очевидно това е намек, че той е нейният супергерой, благодарение на който живее втори живот.   \"Днес е роден един изключително специален човек за мен - проф. д-р Н. Габровски! С уважение и обич му пожелавам цялото здраве и щастие на света, защото той и екипът му безкористно ги даряват ежедневно на многобройните си пациенти, техните семейства и приятели!\", написа Цвети Стоянова в \"Инстаграм\" и публикува обща снимка с обичания от нея лекар.   Източник: Блиц", "date": "2018.11.30", "title": "Цвети Стоянова поднесе благодарности на неврохирурга, спасил живота й"}
{"url": "http://epicenter.bg/article/Moskva--Tramp-se-opitva-da-reshi-vatreshni-problemi-s-otmyanata-na-sreshtata-s-Putin-/169547/7/0", "text": "Зад действията на стопанина на Белия дом прозират вътрешнополитическите американски проблеми, коментира първият заместник-председател на Съвета на Руската федерация по международните въпроси Владимир Джабаров, информират ТАСС и Агенция \"Фокус\".  Той е призовал да не се драматизира отказа на президента на САЩ Доналд Тръмп да се срещне с президента на Русия Владимир Путин. Според него това е опит да се използва ситуацията с Украйна, за да може американският президент да решава свои вътрешнополитически проблеми.  За решението си да отмени двустранната президентска среща Тръмп е съобщил чрез страницата си в Туитър, докато е пътувал от Вашингтон за Буенос Айрес в четвъртък. В посланието той обявява, че ще бъде готов да преговаря с руския лидер чак след като се уреди въпросът с украинските кораби.  \"Мисля, че отново се задействаха американските вътрешнополитически проблеми. Опитва се да използва украинската наглост, за да покаже, че е непримирим борец срещу Русия \". Това е заявил пред ТАСС в четвъртък Джабаров.  Според него тази информация трябва да се приема спокойно, тъй като нищо страшно не се е случило: „Не иска среща – това е негово право. Ние не говорим, че не искаме среща, защото не освобождават Бутина (рускиня, арестувана в САЩ за шпионаж – бел. ТАСС), макар че там я държат в съвършено безобразни условия. Тръмп е самостоятелен човек и сам трябва да решава нужна ли му е тази среща или не. Ако не му е нужна, значи все още не е узрял.“, е казал сенаторът и добавя, че трябва да се изчака и спокойно „да се следи развоя на събитията“.  ", "date": "2018.11.30", "title": "Москва: Тръмп се опитва да реши вътрешни проблеми с отмяната на срещата с Путин "}
{"url": "http://epicenter.bg/article/Ukrayna-otmenya-chastichno-mestnite-izbori-zaradi-voennoto-polozhenie-/169561/7/0", "text": "Украйна отмени местни избори в 10 области заради въведеното военно положение. Вотът бе насрочен за 23 декември, когато трябваше да бъдат избрани депутати в местните съвети и кметове на градове във въпросните области, но Централна избирателна комисия на Украйна е преценила, че в част от страната трябва да бъде отменен.  Военното положение бе въведено на 26 ноември за 30 дни в областите в района на Азовско море и Керченския проток след инцидента, при който украински кораби опитаха да преминат през пролива, но бяха спрени и пленени от руския флот.  Русия придвижва танкове към границата с Украйна, заяви в интервю пред „Скай Нюз“ президентът на Украйна Петро Порошенко, като показа въздушни снимки на руските танкове в близост до складове с амуниции на територията на източния съсед. \"Това е танкова база само на 18 километра от нашата граница, това става от септември, октомври и сега.  Те са на 18 км от моята граница, това е същият склад, където са техните муниции, същият, където имат ракетни системи, и ние трябва да сме подготвени да браним моята страна“, продължи президентът.  Той използва интервюто пред английския тв канал, за да призове отново западните лидери за помощ, тъй като „щом целият свят няма причини да вярва на Путин, Украйна определено няма причини да е с него“, продължи Порошенко.  \"За Путин няма червена линия (граница, която не се преминава) и това е най-важната причина защо ние трябва да сме заедно, целият цивилизован свят. Не само лидерите, но и народите на Великобритания, на Европа, САЩ, Канада, Австралия, Япония – целият цивилизован свят трябва да е обединен и това е много важно за глобалната сигурност“, увери Порошенко.  След инцидента със взетите на абордаж от руските спецчасти 3 украински кораба в Керченския пролив, Русия продължава да го блокира и отказва да освободи задържаните украински моряци, които Порошенко обяви за „военнопленници“. Той призова Путин да ги освободи, като поиска международната общност да окаже натиск за това.  Русия обвини украинските кораби в умишлено и провокативно навлизане в руски териториални води, Украйна отхвърля тези обвинения, като посочва, че две от нейните пристанища на Азовско море фактически са блокирани от руснаците.  Така, по думите на Порошенко Русия „задушава“ Украйна с постоянните ограничения. \"Те искат да ударят Украйна, защото през Азовско море и нашите пристанища изнасяме 40% от индустриалната си продукция“, заяви Порошенко. \"Това е нова стъпка от организираното руско ембарго, със спирането на природния газ, това е част от хибридната война, с която Русия иска да ни атакува.“  ", "date": "2018.11.30", "title": "Украйна отменя частично местните избори заради военното положение "}
{"url": "http://epicenter.bg/article/Zaev--Ne-e-sashtoto-dali-v-uchebnika-shte-pishe--quot-balgarski-kurshum-quot--ili--quot-balgarski-fashistki-kurshum-quot--/169564/7/51", "text": "През декември македонското и българското правителство ще проведат сесия в България, на която съвместната комисия ще обсъжда своите дейности, съобщи днес премиерът на Македония Зоран Заев на парламентарна сесия. Премиерът потвърди, че членовете на комисията обсъждат и промяна в учебниците, но не уточни за кои учебници става дума, посочвайки, че това се прави в духа на приятелството и че щом има резултати, парламента и обществеността ще бъдат информирани, предават Плусинфо и БГНЕС.  Депутатът Благица Ласовска от ВМРО-ДПМНЕ на днешното заседание постави въпроса кои учебници ще бъдат променени, позовавайки се на информацията, публикувана в медиите.  „Говори се за някои неща в учебниците... „български фашистки куршум“, ... което не е в духа на приятелство. Бих искал да отправя сериозно послание, че това, което ще се случи с промяната на учебниците в Македония и България, или в Македония и Гърция, ще бъде в духа на изграждане на бъдещо и трайно приятелство. Няма да бъде в духа на нещо, което ще бъде неизгодно или чувствително“, каза министър-председателят.  Заев очаква, според информация от Министерството на външните работи, на следващото съвместно правителствено заседание между Македония и България членовете на Съвместната комисия да обсъдят преди двете правителства докъде са стигнали, какъв напредък е постигнат и какви са техните очаквания. Говорейки за съседна България, Ласовска посочи, че европейска ценност е да признаеш грешката си, а не да поискаш от съседите да се извиняват за нещо, което не са направили.  \"Всички ние досега сме учили, че българите са били окупатори. В Прилеп има музей, всичко ще бъде унищожено, ще бъде променено ... Попитах кои ще бъдат учебниците, а вие се връзвате за историята,\" коментира Ласовска.  Министър-председателят отговори, че всичко се прави, за да се избегне дискомфорт и предизвикване на иредентизъм.  „Искаме да премахнем това, доколкото е възможно в духа на това приятелство и не е същото дали ще пише български фашистки куршум или ще пише български куршум, ако изграждаме приятелство. Това е история и ние не я променяме“, каза Заев.  ", "date": "2018.11.30", "title": "Заев: Не е същото дали в учебника ще пише \"български куршум\" или \"български фашистки куршум\" "}
{"url": "http://epicenter.bg/article/Samoletat-na-Merkel-bil-na-kosam-ot-razbivane--razsledvat-sabotazh-/169568/7/0", "text": "Германските власти не изключват възможността техническият дефект в правителствения самолет, с който канцлерът Ангела Меркел трябваше да отпътува за срещата на Г-20 в Аржентина, да е предизвикан умишлено, предаде Агенция \"Фокус\".  В тази връзка се разследва за \"криминален фон\" на инцидента, като именно това е и първоначалната версия на разследващите. \"Ди Велт\" отбелязва, че посоченият технически проблем на машината се смята за \"изключително необичаен\" и аварията ще бъде \"разследвана във всички посоки\".  Инцидентът стана снощи, след като правителственият самолет излетя от Берлин. Над Холандия обаче е бил забелязан \"безпрецедентен срив на комуникациите\", заради което се наложи той да се върне и да кацне принудително в Кьолн. Резервоарите са били пълни, заради което летищните власти мобилизираха куп пожарни машини, които да посрещнат самолета на пистата.  Към настоящия момент е ясно, че след кацането уплашената Ангела Меркел е разговаряла с министъра на отбраната Урсула фон дер Лайен.  Експерти определят техническия дефект като изключително сериозен и опасен. Според тях машината е приземена успешно единствено заради уменията на пилота.  ", "date": "2018.11.30", "title": "Самолетът на Меркел бил на косъм от разбиване, разследват саботаж "}
{"url": "http://epicenter.bg/article/-quot-Le-Monde-quot--Moskva-otkri-treti-front-v-nastaplenieto-si-sreshtu-Ukrayna-/169573/7/0", "text": "Руско-украинският инцидент в Керченския проток в никакъв случай не може да бъде определен като случайност. Руските действия представляват демонстрация на сила, която трябва да покаже кой контролира достъпа в Азовско море. В статия за водещия френски ежедневник Le Monde Силви Кауфман отбелязва, че с изключение на поляците и балтийските страни, инцидентът от 25 ноември не привлече вниманието на международната общност. Всъщност, ситуацията в този регион не е особено интересна за западните партньори на Русия, е заключението на автора.  „Как да размразим замразен конфликт? Например, можете да отворите нов фронт. Точно това направи Русия, откривайки огън и залавяйки три украински кораба край бреговете на Крим на 25 ноември. Военна операция, която беше умело извършена от Федералната служба за сигурност (натоварена също и с охраната на границите). Резултатът: шестима ранени и 24 задържани от украинска страна“, пише Кауфман.  „Продължението беше класическо. Русия обвини украинския флот за преднамерена провокация с намерение да превземе кораби. Киев, от друга страна, обвини Москва в агресия и отбеляза, че от правна гледна точка нейните кораби не се намират в руските териториални води. Във вторник в руската телевизия бяха показани трима украински моряци, а 12 бяха изпратени в ареста за 60 дни. Познат процес.  Така пет години след революцията на „Майдан“-а и четири и половина години след анексирането на Крим, и началото на войната с „ниска интензивност\" по границите на Донбас (въпреки това загинаха 10 000 души), Москва открива трети фронт в офанзивата си срещу Украйна. Този път целта е анексирането на Азовско море, което мие бреговете на Русия и Украйна и е затворено от Керченския проток, който го отделя от Черно море“, пише авторът.   ", "date": "2018.11.30", "title": "\"Le Monde\": Москва откри трети фронт в настъплението си срещу Украйна "}
{"url": "http://epicenter.bg/article/Peskov--Putin-shte-ima--quot-nyakolko-dopalnitelni-chasa-za-polezni-sreshti-quot--v-Buenos-Ayres-/169576/7/0", "text": "Държавни и правителствени ръководители на най-големите икономики в света се събират в аржентинската столица Буенос Айрес на срещата на върха на Г-20. Във фокуса на обсъжданията днес и утре ще бъде търговията и климатът.  Водеща и най-напрегната тема в дневния ред на срещата се очаква да бъде конфликтът между Москва и Киев в Керченския пролив, отбелязват експерти. След сблъсъка Украйна, която не членува в Г-20, въведе военно положение в 10 области на страната, а американският президент Доналд Тръмп обяви, че отменя планираната двустранна среща с руския си колега.  Говорителят на Кремъл Дмитрий Песков посочи, че ако заявеното от Тръмп е истина, то Путин ще има в програмата си няколко допълнителни часа за полезни срещи. Какви по-точно засега не е ясно. Известно е обаче, че предварително са планирани разговори с китайския лидер Си Цзинпин. С него Владимир Путин ще се срещне общо три пъти: първо във формата БРИКС, след това Путин и Си ще разговарят насаме, а накрая към тях ще се присъедини индийският премиер Нарендра Моди.  Освен това руският президент ще разговаря с японския министър-председател Шиндзо Абе за двустранното икономическо сътрудничество и проблема с Курилските острови. Планирани са преговори и със саудитския престолонаследник Мохамед бин Салман на тема Сирия и взаимодействието между Москва и Рияд във формата „ОПЕК+“. Владимир Путин ще разговаря също така с германския канцлер Ангела Меркел, с френския президент Еманюел Макрон и с домакина – президента на Аржентина Маурисио Макри.  Преди форума намаляха надеждите за напредък по тарифите, очакван от преговорите между Доналд Тръмп и китайския лидер Си Цзинпин. Търговската война между двата икономически гиганта може дори да ескалира. Срещата на Г-20 е и дипломатически тест за саудитския престолонаследник принц Мохамед бен Салман на фона на продължаващите въпроси около възможното участие на Саудитска Арабия в убийството на журналиста Джамал Хашоги през миналия месец в Истанбул. Във фокуса на обсъжданията днес и утре ще бъде също климатът.  Междувременно в аржентинската столица Буенос Айрес заради срещата е в ход мащабна операция за сигурност. Денят е обявен за неработен за банките. Главният бизнес квартал на града е затворен.  ", "date": "2018.11.30", "title": "Песков: Путин ще има \"няколко допълнителни часа за полезни срещи\" в Буенос Айрес "}
{"url": "http://epicenter.bg/article/Sreshtata-na-varha-na-G-20-v-Arzhentina---pod-znaka-na-targovski-voyni-i-sporove-za-klimata/169577/7/0", "text": " В допълнение, поканен гост ще бъде председателят на правителството на Испания Педро Санчес. Специални покани бяха изпратени и на лидерите на Холандия, Чили, Сингапур, Сенегал, Руанда и Ямайка. Традиционно в събитията на срещата на Г-20 ще участват лидери на ключови международни организации - ООН, Световната банка, МВФ, СТО, МОТ.   , съобщава БГНЕС.   . Както предложи представителят на президента на Руската федерация в Г-20 Светлана Лукаш, в този отворен неформален диалог лидерите ще могат да обсъждат най-широк спектър от горещи теми.    На нея ще трябва да бъдат обсъдени настоящата икономическа ситуация в света, възможностите за стимулиране на развитието, как да се направи икономическия растеж по-приобщаващ и справедлив. Ще бъдат засегнати проблеми, свързани с регулирането на пазарите на труда, стимулирането на растежа на заетостта и намаляването на безработицата.    . Очаква се да се обсъдят динамиката и постигането на междинни цели в реализацията на страните-членки на Глобалния дневен ред в областите на устойчиво развитие за периода до 2030 г.    Темата за съдействие на Африка, разработване на публично-частни партньорства за индустриализация и подобряване на инфраструктурната взаимосвързаност на континента също ще бъдат част от тази дискусия.   Дискусията ще се съсредоточи върху въпросите за развитието на инфраструктурата, енергетиката и продоволствената сигурност. Тя ще бъде свързана с осъществяването на инфраструктурни проекти и привличането на частни инвестиции, гарантирането на равен достъп до енергия, подобряването на енергийната ефективност на икономиките, развитието на възобновяеми енергийни източници, повишаването на селскостопанската производителност и развитието на агро-индустриалните вериги с добавена стойност.      През ноември аржентинският представител Педро Вилагра Делгадо отбеляза, че \"най-сложните\" въпроси по време на обсъждането ще бъдат изменението на климата, митата върху стомана и имиграцията.    Въпреки това, тя е убедена, че страните от Г-20 ще могат да постигнат споразумение по време на предстоящата среща на високо равнище. \"Надяваме се, че ще направим всичко възможно, за да намерим консенсус, да намерим общи позиции. Може би те ще бъдат по-малко амбициозни, отколкото някои страни биха желали по някои въпроси\", отбеляза представителят на руския президент. Преди това тя също така призова за въпроси, свързани със световната търговия, \"най-острата\" за обсъждане.   Според вестник \"Кларин\", който разполага с версия на проекта за окончателна декларация,  . Въпреки това, според публикацията, не всички участници са изразили готовност да направят такива отстъпки.       . Във вторник главният икономически съветник на президента на САЩ Лоурънс Кадлоу по време на брифинг за журналисти заяви, че Вашингтон смята, че    В същото време той отбеляза, че   По-рано заместник-министърът на търговията на Китай Ван Шоувън също заяви, че Пекин се надява на успех в преговорите \"Тръмп-Си Цзинпин“ в рамките на срещата на върха на Г-20.    Според него основната причина за решението му е фактът, че корабите и моряците не се завръщат в Украйна. \"С нетърпение очаквам съдържателна среща на върха веднага щом ситуацията бъде разрешена!\", написа Тръмп в Туитър.    Русия и Съединените щати се нуждаят от планираната за тази седмица среща между Владимир Путин и Доналд Тръмп, каза в сряда съветник от Кремъл.   , след като Тръмп предупреди, че руското завземане на украински кораби може да доведе до отмяна на срещата. Ушаков даде и други детайли от програмата на руския президент на срещата на високо равнище на Г-20 в Буенос Айрес.   На брифинг в Москва Ушаков каза, че двамата планират да се срещнат в Аржентина. \"Разбира се, те ще говорят за този въпрос\", каза той, имайки предвид убийството на журналиста. Той добави, че    . „Пристигнах в Аржентина за два много натоварени дни, важни срещи са планирани по време на това посещение“, написа Тръмп в Туитър и добави, че се надява пътуването да бъде много полезно.     , заяви говорителят на канцлера. \"Ние няма пътуваме днес\", каза говорителят.   Самолетът Еърбъс А340-300, кръстен \"Конрад Аденауер\" на първия германски канцлер след Втората световна война. Летателният апарат е направил обратен над Холандия и е кацнал в Кьолн, тъй като там има самолет, който може да смени този на Меркел Повишени мерки за сигурност.     Зоните около изложбения център „Коста Салгуеро“, където ще се проведе срещата на върха и хотелите, където ще бъдат настанени делегатите, ще бъдат затворени през двата дни за автомобили и пешеходци.  Както беше отбелязано по-рано от министъра на сигурността на републиката Патрисия Булрич, правителството е получило няколко заявки за демонстрации. За да предотвратят размирици, властите се обърнаха към всички обществени и политически движения с молба за мирно провеждане. ", "date": "2018.11.30", "title": "Срещата на върха на Г-20 в Аржентина – под знака на търговски войни и спорове за климата (Снимки)"}
{"url": "http://epicenter.bg/article/Kiev-zabrani-na-mazhe-ot-Rusiya-da-vlizat-v-stranata-/169611/7/0", "text": "Напрежението между Украйна и Русия нараства с дни, като днес председателят на Държавната гранична служба Петр Цигикал обяви, че се забранява влизането в страната на мъже от Русия на възраст от 16 до 60 г. Той обясни тази мярка с въведеното военно положение в 10 области на страната.  Бяха оповестени и случаите, при които забраната няма да важи - погребения, болни роднини, дипломатически статут и документи за жителство в Украйна.  Президентът Порошенко съобщи за мярката в социалните мрежи и я оправда с опасността Русия да създаде нелегални \"тайни армии\" на територията на Украйна.  Европейският съюз отново ще продължи икономическите санкции срещу Русия, чиито срок на действие изтича през януари. Това заяви междувременно председателят на Европейския съвет Доналд Туск в рамките на пресконференция в аржентинската столица Буенос Айрес, където започна тридневната среща на върха на страните от Г-20, предават TACC и Агенция \"Фокус\".  „Европа е единна е подкрепата за суверенитета и териториалната цялост на Украйна. Ето защо съм уверен, че през декември ЕС ще продължи санкциите срещу Русия“, подчерта полският политик.  ", "date": "2018.11.30", "title": "Киев забрани на мъже от Русия да влизат в страната "}
{"url": "http://epicenter.bg/article/Ultimatum-ot-Vashington--Turtsiya-tryabva-da-izbere---ili-S-400-ot-Rusiya--ili-F-35-ot-SASht--/169617/7/96", "text": "Правителството на Турция трябва да избере между това да приеме доставките на руските зенитно-ракетни системи С-400 „Триумф“ или да остане партньор в международната програма за изтребителите F-35. Това предупреди новият председател на сенатската комисия за въоръжените сили Джеймс Инхоф, предават Bloomberg и Агенция \"Фокус\".  „Турция не може да остане в програмата F-35, ако продължи напред с доставките\" на руската система, заяви сенаторът от Републиканската партия в изявление за американската медия. Коментарите му бяха по повод доклада на Пентагона, изготвен по поръчка на Конгреса на САЩ, в който бяха отправени предупреждения, че „администрацията ще преразгледа продължаващото участие на Турция като една от осемте страни партньори\".  Турция е важен партньор в международната програма за F-35 и е единственият източник в света за някои от частите на бойния самолет. Тя е част от нея от 1999 г. насам, като оттогава насетне отбранителната й индустрия заема активна роля в производството на самолети и инвестира 1,25 млрд. долара в развитието на изтребителя.  Страната планира да закупи 100 самолета F-35 през следващите години, но към настоящия момент е одобрена продажбата на 30 от тях. Първите два ще бъдат предадени на турските военни до март догодина.  През декември 2017 г. Анкара се съгласи да купи две руски системи С-400 в сделка на стойност над два милиарда долара. Турските официални представители многократно заявиха, че споразумението е наложително с цел покриване на нуждите на страната за националната й сигурност. С доставките на системите в Анкара има за цел да засили своите отбранителни способности на фона на заплахите на терористите от „Ислямска държава“ и „Работническата партия на Кюрдистан“, както и на фона на конфликтите по границите й със Сирия и Ирак.  Анкара бе разочарована от съюзниците си от НАТО поради липсата на сътрудничество за посрещане на нуждите на отбраната. На 25 октомври министърът на отбраната Хулуси Акар заяви, че Турция ще започне инсталирането на противоракетни системи С-400 през октомври 2019 г.  ", "date": "2018.11.30", "title": "Ултиматум от Вашингтон: Турция трябва да избере - или С-400 от Русия, или F-35 от САЩ! "}
{"url": "http://epicenter.bg/article/Buntove-v-Bryuksel--politsiyata-arestuva-desetki-ot--zhaltite-zhiletki---VIDEO--/169620/7/0", "text": "Полицията в Брюксел използва водно оръдие и сълзотворен газ срещу няколко стотин „жълти жилетки”, които се събраха на протест срещу бедността, предава бТВ.  Протестиращите замервали служителите по сигурността с камъни, пиратки и димки. Досега са задържани около 60 души.  Протестиращите възразяват не само срещу повишените акцизи на горивата, както досега, но и срещу ниските доходи, данъчната политика, работата на медиите.  Засега мащабът на протеста е скромен в сравнение с последните протести в Париж. Мнозина от поддръжниците на „жълтите жилетки” се въздържаха да пътуват до столицата от опасения, че в него може да се намесят анархисти.  Говорител на полицията днес съобщи, че премиерът Шарл Мишел е готов да приеме представители на протестиращите. Час по-късно това бе опровергано от кабинета на премиера.  ", "date": "2018.11.30", "title": "Бунтове в Брюксел, полицията арестува десетки от „жълтите жилетки” (ВИДЕО) "}
{"url": "http://epicenter.bg/article/Ukrainsko-izdanie--Zashto-Turtsiya-nyama-da-zatvori-Bosfora-za-ruskite-korabi-/169625/7/0", "text": "Турция няма да затвори Босфора за руски кораби, не само защото подобен ход няма да бъде изгоден, но и защото Украйна няма какво да предложи на Анкара в замяна, признава Илия Куса в статия за електронното издание на киевския ежедневник „Корреспондент“.  „Какво може да даде Украйна на Турция, за да реши само за миг да разтрогне своя съюз с Русия, който възстановява повече от две години?“, е реторичният въпрос на автора към читателите.  Турция действа въз основа на интересите си, а съюзът с Руската федерация в момента е начин за Анкара да реализира своите интереси едновременно в няколко посоки - от ядрената енергетика и развитието на хидравличните структури, до кюрдския въпрос и конфронтацията със САЩ.  „В кой от тези проекти Украйна може да замени Руската федерация или да предложи нещо в замяна? Въпросът е реторичен. Така че всички тези призиви, без конкретизиране и стратегия, може да се разглеждат само като глупости и пиар кампания, насочени към вътрешна аудитория в страната“, е заключението на Куса.  „Такива силни изявления, лишени от съдържание, както и от цялото ни семантично пространство, само вредят и допълнително укрепват в умовете на хората илюзията за паралелна реалност, в която съществува Украйна“, предупреждава авторът.   ", "date": "2018.11.30", "title": "Украинско издание: Защо Турция няма да затвори Босфора за руските кораби "}
{"url": "http://epicenter.bg/article/Posledno--Putin-i-Tramp-vse-pak-shte-se-vidyat--quot-na-krak-quot--v-Buenos-Ayres-/169629/7/0", "text": "Държавният глава на Руската федерация Владимир Путин и американският президент Доналд Тръмп все пак ще проведат среща в кулоарите на тридневния форум на върха в аржентинската столица Буенос Айрес, но тя ще бъде „на крак“, съобщи говорителят на Кремъл Дмитрий Песков пред информационната агенция РИА Новости.  „На крак, разбира се, всички участници ще се засичат така“, уточни Песков.  Снощи Тръмп отмени планираните си преговори с Путин, след като се запозна с доклад за инцидента в Керченския пролив. При това броени минути преди обявяването му, Тръмп увери репортерите пред Белия дом, че форумът в Буенос Айрес е „много подходящ момент“ за среща с държавния глава на Руската федерация. „Вероятно ще се срещна с Владимир Путин. Не сме отменяли тази среща. Мислех си за това, но не сме го направили. Мисля, че е много подходящо време да я проведем\", заяви Тръмп пред репортери в Белия дом.  Кремъл посрещна „със съжаление“ решението от американска страна да се отмени срещата между двамата президенти. Говорителят на руския лидер – Дмитрий Песков, увери, че както и преди, Путин остава готов за нови контакти със своя американски колега.  Вътрешнополитическата ситуация в САЩ е основната причина за решението на президента Доналд Тръмп да отмени срещата с руския му колега Владимир Путин, която трябваше да се състои в кулоарите на форума на върха на Г-20 в аржентинската столица Буенос Айрес, подчерта на свой ред говорителят на Министерството на външните работи на Руската федерация Мария Захарова.  Междувременно Путин осъди „порочното\" използване на санкциите и търговския протекционизъм, предава AFP с коментара, че изявлението на лидера на Кремъл може да се приеме като прикрита атака срещу американския президент Доналд Тръмп.  „Порочната практика за връщане към незаконни, едностранни санкции и протекционистки мерки се разпространява, като обхваща Хартата на ООН, правилата на СТО и международно признатите правни норми\", заяви Путин пред лидерите на страните от Г-20.    ", "date": "2018.11.30", "title": "Последно! Путин и Тръмп все пак ще се видят \"на крак\" в Буенос Айрес "}
{"url": "http://epicenter.bg/article/Ukrayna-e-ogranichila-dostapa-v-stranata-i-za-ruski-grazhdani-ot-zhenski-pol-/169633/7/0", "text": "Украйна ограничи достъпа в страната и за руски граждани от женски пол, предават Интерфакс и Агенция \"Фокус\".  Източник на агенцията разкрива, че на киевското летище „Бориспол“ отказват да пропуснат в страната граждани на Руската федерация, при това не само на мъже, както бе съобщено по-рано, но и на жени.  „Граничните служители изискват от жените да представят заверена справка от банка като доказателство, че разполагат с достатъчно средства за пребиваване в страната. При отсъствието на документ се отказва влизане в страната“, поясни източникът на руската медия.  Много от пристигащите пасажери с руско гражданство са привиквани за разпит един по един в стая, разположена близо до кабинките за паспортна проверка.  ", "date": "2018.11.30", "title": "Украйна е ограничила достъпа в страната и за руски граждани от женски пол "}
{"url": "http://epicenter.bg/article/Putin-i-Tramp-ne-uspyaha-da-si-stisnat-ratsete-v-Buenos-Ayres-/169643/7/0", "text": "Форматът на церемонията за официалната снимка на държавните и правителствените лидери на страните от Г-20, а също и поканените на форума в Буенос Айрес ръководители на международни организации, не е позволил на президентите на Руската федерация и САЩ – Владимир Путин и Доналд Тръмп – да си разменят по някоя дума или дори да си стиснат ръцете, предават TACC и Агенция \"Фокус\".  Лидерите са се отправили към специално подготвен подиум и са заели местата си. Тъй като организаторите са получили местата от двете страни на Путин и Тръмп, двамата дори не са се ръкували. След приключването на фотосесията всички участници в срещата са влезли бързо в залата за срещи и не са имали време да говорят по пътя към нея.  На церемонията по заснемането на официалните снимки Тръмп е имал възможност да говори накратко с френския президент Еманюел Макрон и с японския премиер Шиндзо Абе, а в заседателната зала е говорил с британския премиер Тереза Май.  Според журналисти от пресцентъра на Белия дом на церемонията по заснемането до Тръмп са стояли Макрон и Абе, а френският президент е говорил с американския лидер, като е поставил ръка на гърба му. Тръмп е провел приятелски разговор с Абе, който е бил наблизо.  В заседателната зала президентите на Руската федерация и САЩ са седнали на кръгла маса през няколко стола един от друг. Тръмп е заел мястото си до министър-председателя на Великобритания и е разговарял с нея известно време.  Путин е поздравил „топло“ седящия до него, престолонаследникът на Саудитска Арабия Мохамед бин Салман. Докато другите гости са седели, те са продължили да водят оживен разговор.  По-късно говорителят на Кремъл Дмитрий Песков съобщи за ТАСС, че двамата лидери все пак са се поздравили.  Помощникът на руския президент Юрий Ушаков отбеляза, че Путин и Тръпм са се поздравили, не уточни дали са си стиснали ръцете и как по-точно са обменили поздрави.  ", "date": "2018.11.30", "title": "Путин и Тръмп не успяха да си стиснат ръцете в Буенос Айрес "}
{"url": "http://epicenter.bg/article/Putin-i-Makron-obsadiha-situatsiyata-v-Ukrayna-i-v-Siriya-/169647/7/0", "text": "Президентите на Русия и Франция Владимир Путин и Еманюел Макрон обсъдиха ситуацията в Украйна и в Сирия в разговор „на четири очи“ по време на започналата среща на върха на Г-20 в Буенос Айрес, съобщаваj ТАСС и Агенция \"Фокус\".  Френският лидер специално е изтъкнал промените, настъпили в Сирия след „полезната среща в Истанбул“, като не пропуснал да спомене, че „естествено, има какво още да обсъждаме и за какво заедно да поработим“.  За Украйна френският президент е отбелязал, че желае да разговаря с Путин за изпълнение на Минските споразумения, особено като се вземат под внимание последните събития в тази страна. Той е заинтересован от диалог с Москва за киберсигурността и за общото равнище на архитектурата на сигурност в Европа.  На свой ред руският държавен глава изразил топли чувства за възможността двамата да говорят насаме, припомнил участието си в честванията, които Париж организира на 11 ноември по повод 100 години от края на Първата световна война и предложил да насочат разговора към двустранните отношения между Франция и Русия, като специално подчертал, че „през миналата година стокооборотът е нараснал с 16,5 процента, а и в 2018-та той отбелязва същото темпо\".  ", "date": "2018.11.30", "title": "Путин и Макрон обсъдиха ситуацията в Украйна и в Сирия "}
{"url": "http://epicenter.bg/article/Ot-pechat-izliza-edin-ot-parvite-shedyovri-na-Dzhani-Rodari--Pateshestvieto-na-Sinyata-strela-/169602/6/0", "text": "На 30 ноември, в навечерието на най-светлите празници в годината, излиза един от първите шедьоври на Джани Родари, „ ”. Възхитително ново издание с илюстрации на Николета Коста!   (превод: Никола Иванов; 160 стр., цена: 16 лв.) е извор  на приключения – и смешни, и тъжни, които сполетяват играчките в реалния свят! В Италия има предание, че всяка година, в нощта срещу 6 януари, добрата фея Бефана прелита над покривите, яхнала метлата си, и раздава играчки и лакомства на децата. Според Джани Родари тя е „благовъзпитана и много благородна синьора, почти баронеса“, но… подарява играчките от своето магазинче само на онези деца, чиито родители са платили за тях. А малкият беден Франческо всеки ден съзерцава витрината с тъга и надежда. Но ето че една нощ играчките оживяват! Кукли и плюшени животни, храбри оловни войници, каубои и индианци, натоварени във влакчето Синята стрела, потеглят дружно напред. Войнстващ генеpал и морски капитан всяват смут и неразбории в редиците им, пилот на caмолeт paзузнaвa пътя, а Началник-гарата и Началник-влакът предвождат този пъстър свят.   Искате ли да надникнете във влакчето? Заповядайте на пътешествие заедно с неговите обитатели!    (1920–1980) е роден в малкото градче Оменя в Северна Италия. Баща му умира, когато Джани е едва десетгодишен. Музиката и книгите са любимо занимание на бъдещия писател. Започва да пише за деца през 1948 г. Автор е на множество творби със световна слава – сборници с приказки и разкази, стихосбирки за деца и няколко романа, сред които по-известни са „Приключенията на Лукчо“, „Приказки по телефона”, „Джелсомино в Страната на лъжците” „Пътешествието на Синята стрела“. От страниците на книгите му неговият продавач на надежда раздава с пълни шепи и на малки, и на големи усмивки и вяра в доброто. През 1970 г. Джани Родари е удостоен с най-престижното отличие за детска литература – наградата „Андерсен“, наричана „малкият Нобел“.", "date": "2018.11.30", "title": "От печат излиза един от първите шедьоври на Джани Родари „Пътешествието на Синята стрела”"}
{"url": "http://epicenter.bg/article/Novo-otkritie-postavya-pod-vapros-tvardenieto--che-lyulkata-na-chovechestvoto-e-Iztochna-Afrika/169632/6/0", "text": "Археолози откриха в   каменни сечива на 2,4 милиона години, т.е. много по-древни от намерените досега в района подобни находки, предаде Франс прес. Това поставя под въпрос твърдението, че люлката на човечеството е    .   Парчетата дялан варовик и кремък са открити в района на  , на 300 км източно от столицата Алжир, от международен изследователски екип. Сечивата напомнят онези, които бяха открити по-рано най-вече в    . \r\n \r\n \r\n \r\n На обекта в района на   са открити също десетки фосилизирани животински кости. Това навежда на мисълта, че сечивата са били използвани за клане на животни. Костите са от прародители на  ,  ,   и  .   От десетилетия     е смятана за люлка на човечеството. Там са открити най-древните сечива, които датират отпреди 2,6 милиона години.   Новата находка на обекта     съперничи с тази в    . Това може да означава, че свързаната с изработване на сечива технология бързо е напуснала    . Друга предложена от учените хипотеза е свързана с многоброен произход на древни хоминиди и въпросната технология едновременно в   и    . \r\n \r\n \r\n \r\n \"Обектът     е вторият най-древен в света след   в  , който датира отпреди 2,6 милиона години и е смятан за люлка на човечеството\", заяви ръководителят на изследването    .   Откритието е направено в два археоложки пласта, единият от които датира отпреди 2,4 милиона години, а другият - отпреди  .   Резултатите от изследването са публикувани в сп. \" \".   Източник: Дарик", "date": "2018.11.30", "title": "Ново откритие поставя под въпрос твърдението, че люлката на човечеството е в Източна Африка"}
{"url": "http://epicenter.bg/article/Kamdzhalov-tarsi-tvorcheski-lichnosti-za-Muzikalna-laboratoriya-za-Choveka/169637/6/0", "text": "Започват прослушванията за набиране на гласове за най-успешния, музикален експеримент Музикална лаборатория за Човека!   Маестро Камджалов дава шанс на всички креативни, както в музикално, така и във всяко проявление на творческите търсения личности, да станат част от семейството, което твори в зона на върхова лична отговорност,свобода на риска и отстояване привилегията да бъдеш себе си чрез собствения си вокален подпис.   Ако се чувствате готови за този алхимичен процес, заповядайте да се запознаем.   Записване: до 14/12/2018 на projectmusiclab@gmail.com. Моля в „относно“ (subject) на имейла си отбележете „ Прослушване Музикална лаборатория за Човека“ Графика за прослушването ще получите своевременно на електронната си поща. Прослушването ще се проведе на 19/12/2018 година (сряда), от 18 часа  ", "date": "2018.11.30", "title": "Камджалов търси творчески личности за Музикална лаборатория за Човека"}
{"url": "http://epicenter.bg/article/Barierite-na-Georgi-Baev-i-obgoreli-grafiki-v-Nirvana/169639/6/0", "text": "С нежните акорди на Лунната соната бе открита изложбата на прочутия български художник Георги Баев в галерия Нирвана. Оцелели графики от гигантските пламъци през 1983 г. в ателието на художника привлякоха вниманието на гостите в галерията на Ники Младжов.   Чудовищният пожар, изпепелил над 200 произведения на Георги Баев, известен с прякора си Джурлата, вдъхновил художника да създаде философския цикъл „Бариери“, някои от тях озариха пространството на галерията. На изложбата не само могат да се видят невероятни картини на Джурлата, но дори да се купят.   Евгени Минчев откупи творбата „Семейство“, която ще остане в галерията до края на изложбата, за да може да бъде разгледана от почитатели на известния художник.    Синът на твореца – Иво Баев просълзи присъстващите с откровения за баща си, който остава в историята на изкуството с великолепните си морски пейзажи, графики, литографии - стойностни произведения, които го превърнаха в легенда. Част от творбите, представени в галерия Нирвана, са открити, след като големият художник си отива от този свят.   „Не мога да говоря за баща си в минало време“, призна Иво Баев пред събралите се гости, сред които имаше известни бизнесмени и изискани красавици. Скулпторът Валентин Старчев и Боян Радев изказаха адмирации на Ники Младжов за възможността, дадена на ценителите на изкуството - да се насладят на творбите на поредния прочут художник в галерия Нирвана, която си извоюва името на един от най-престижните арт центрове.   Ефирната Капка Амзина и нейният спътник в живота Явор Цаков не скриха възхищението си от творбите на Джурлата, а проф. Вихрони Попнеделев обсъждаше тънкостите на изкуството на Баев с младата художничка Моника Тошева.   Преди години акад. Светлин Русев бе определил по следния начин въздействието на творбите на Георги Баев: „Една могъща стихия от чувства и мисли, от светли проблясъци и мрачни бездни като че ли са се блъскали в неспокойната душа на автора, превръщайки пространството на картината в територия на свободата“.   Творбите на Джурлата ще останат един месец в галерия Нирвана, за да могат много хора да се докоснат до творчеството на великия ни творец – един предпразничен подарък от Ники Младжов и семейството на Джурлата.", "date": "2018.11.30", "title": "Бариерите на Георги Баев и обгорели графики в Нирвана"}
{"url": "http://epicenter.bg/article/Noviyat-album-na-Intelligent-Music--koprodutsiran-ot-Sayman-Filips--izliza-navrah-Koleda/169645/6/0", "text": "Четвъртият студиен албум на Intelligent Music “Sorcery Inside” ще излезе на 25 декември 2018 г. Като подарък за всички меломани, 12-те нови композиции на д-р Милен Врабевски с участието на световни и български звезди ще бъдaт свободно достъпни за теглене в интернет.   Днес бе представена и обложката на “Sorcery Inside”, която дава заявка за много музикални изненади за феновете на рок музиката в България и по света.   Албумът ще се разпространява и на CD, като той ще бъде специален подарък за хората, които желаят да направят дарение за Фондация „Българска памет“. За сума над $30 долара дарителите ще получат CD с новия албум “Sorcery Inside”, а за дарение над $80 – луксозен пакет с 4-те албума на Intelligent Music, издадени досега.   Един от главните герои в all-star проекта на Intelligent Music “Sorcery Inside” отново ще бъде негово рок величество Саймън Филипс, работил с Ерик Клептън, Джими Пейдж и Мик Джагър.   Световноизвестният барабанист и автор на музика ще участва в записите не само на барабаните, но и като музикален копродуцент, заедно с д-р Врабевски и Иво Стефанов.   Освен Филипс от група \"Тото\", другите ярки имена в албума са вокалистите Джоузеф Уилямс (също от \"Тото\"), Джон  Пейн от \"Ейша\", Карл Сентанс от \"Назарет\", а от българска страна – Боби Косатката и Веселина Николова-Лина Никол. Джси Зибербърг пее и свири на китари. На клавишните е Дейв Палмър, а Ърни Тибс е на баса.   Талантливият музикант Бисер Иванов е лийд китарист в проекта. В новите песни на д-р Врабевски свири и даровитият басист Ивайло Звездомиров.   През 2019 се планира турне с няколко български и европейски концертни дати с музикантите, записали новия албум на д-р Милен Врабевски и Intelligent Music. Подготовката за него ще започнe още в началото на следващата година.   „Би било страхотно да направим такива концерти. Мисля, че ще е вълнуващо да видим на една сцена как български музиканти свирят редом до свои британски и американски колеги. Такова преживяване би могло да отвори още повече съзнанието на един артист. Наистина би било фантастично!“- сподели Саймън Филипс на брифинг с българските си колеги музикални ко-продуценти Милен Врабевски и Иво Стефанов в Утрехт, Холандия, на 16 ноември 2018 г.  ", "date": "2018.11.30", "title": "Новият албум на Intelligent Music, копродуциран от Саймън Филипс,  излиза навръх Коледа"}
{"url": "http://epicenter.bg/article/Dots--Darina-Grigorova--Istinata-mi-e-skapa--no-po-skapa-mi-e-natovskata-solidarnost-/169595/11/33", "text": "Президентът Румен Радев призова за \"незабавно връщане и освобождаване на моряците и корабите от страна на Руската федерация\" /БТА/. До него полският президент Дуда говори за \"пленени\" украинци – демек жертви, и за Русия като \"агресор\". Всичката тази мъдра улегналост, миролюбивост и политкоректност в София, на наш терен. Нито дума, че Украйна е нарушила границите и е навлязла в руски води, нито дума за непрекъснатия обстрел на несъгласните с преврата украинци от ДНР и ЛНР, това не се брои за агресия.  Ако има фактор на нестабилност в Черно море, това е на първо място Украйна, на второ НАТО (идеи за флотилии, \"Източно партньорство\", полски миражи за Интермариум и прочее все миролюбиви проекти).  Ако има черноморски фактор на стабилност – това е на първо място Русия (особено с Крим) и на второ – изменчиво, но засега приемливо – Турция. Президентът Радев не призовава за деескалация на напрежението нарушителя /агресора/ - Украйна, а потърпевшия - Русия. Що така? И къде е разликата с президента Плевнелиев по позиция, не по стил? Никъде. На поляка му отива, те са пристрастни (и нямат излаз на Черно море, колкото и да им се иска), на нас - не.  Премиерът Бойко Борисов, начело на Съвета за сигурност, последва президента Радев: \"Опасното нарастване на напрежението в Азовско море през последните дни е довело до задържане на украински кораби и техните екипажи, както и до раняване на украински военнослужещи\".  Не “напрежението” е довело до задържането на украинските военни кораби, а нарушаването на руските териториални води от украинските военнослужещи с цел провокация.  Да се призовава Русия към сдържаност в тази конкретна ситуация означава да се иска от нея да не си пази територията. Руската граница не е южната българска телена ограда на ЕС с магистрали за мигранти, останала на произвола на турското благоволение да пропусне поредния поток или да го задържи.  Военната провокация на Украйна в Азовско море е част от планирана ескалация на напрежението в черноморския регион. Другите две уязвими точки на украино-руско съприкосновение с непредсказуеми последици са Приднестровието и Донбас.  Интересът към Азовско море от страна на западните партньори на Украйна се активизира след присъединяването на Крим към Русия и с построяването на Кримския мост.  Американската “обезпокоеност” на Държавния департамент се появи след успешното откриване на моста над Керченския проток. Последва украинска активност (не бива да се игнорира факта, че американски съветници работят в укаринското министерство на отбраната – по официални данни на ведомството). През март 2018 г. украинските власти арестуваха руския риболовен кораб “Норд”, окачествено от Русия като “държавно пиратство” и “морски тероризъм”. Според споразумението между Украйна и Русия от 1993 г. и двете страни имат “право на съвместно ползване на живите ресурси” в басейна на Азовско море. Нарушението на Украйна не се забеляза от международната общност и руските моряци все още не са освободени.  Европейската “загриженост” се изрази в резолюция на Европейския парламент от 25 октомври 2018 г., “осъждаща прекомерните действия на Руската федерация в Азовско море” и отбелязваща прагматичните европейски страхове от “възможно превземане от Русия на украинските нефтени и газови месторождения в Азовско море”.  Дни преди срещата на Тръмп с Путин в Аржентина последва и провокацията на украинските военни. Краткосрочната цел беше осуетяването на личния контакт на двамата президенти на ядрени държави в Аржентина. Остава под въпрос – изменчивостта на Тръмп е трудно предвидима.  Средносрочната цел на президента Порошенко да отложи изборите в Украйна се провали от Радата. Украинските олигарси могат да делят бизнес с шоколадения магнат, но вече са го отписали като политически претендент и дружно го саботираха през партиите, които финансират. Въведе се частично военно положение в югоизточните региони за един месец, което не само не увеличи, но намали и без това оскъдните проценти на рейтинга на Порошенко.  На политическия хоризонт в Украйна стремително се завръща Юлия Тимошенко, подкрепяна от одиозния олигарх Коломойски. Реториката на Тимошенко е по-националистическа и агресивна и от тази на Порошенко – “моноезична Украйна”, “томос” и т.н. Успешният й предизборен образ е основан обаче на реалната критика на управлението на майданските власти, характеризирано от нея като “геноцид срещу украинския народ” (над 9 млн украинци са напуснали страната временно, над 3 млн. постоянно). Дискредитираните политици от майдана и непоносимостта към Порошенко са фонът, на който дори и Тимошенко е предпочитана – не й вярват, но “она Пете голову открутит”.  Провалът на Порошенко с Радата е симптоматичен. В Украйна трудно може да се въведе диктатура, манталитетът е специфичен, анархо-демократичен. Различните области – Слобожаншчина, Киев, Южна Украйна, Галиция и др., са всяка със свое лице и начин на живот, и никоя не може да има авторитет на над останалите. Галиция в момента се опитва през майдана да наложи своя мироглед, но безуспешно. “Не надо нас учить как любить Украину”, казват негалицийските украинци.  Любопитен политик от източноукраинските – като личност, не като изборна тежест, е Михаил Добкин, лидерът на християнските социалисти, който защитава вдъхновено Православието в Украйна и живее в Харков за разлика от принудения да се оттегли в изгнание Олег Царьов. Добкин има потенциала да се трансформира от регионален в национален политик, но не и в обозримо бъдеще.  Вътрешнополитическият разрез на предизборна Украйна предопределя нестабилността като хроничен процес, който няма да спре след 31 март 2019. Няма да прекратят и провокациите към Русия, това е дългосрочен проект, в който Украйна е прокси бухалка поради липса на самостоятелност.  Проблемът на евроатлантическите експерти за Русия и Украйна е, че “имат информация, знаят всичко, но нищо не разбират” (руско наблюдение за слепотата на западното разузнаване). Напоследък обаче не само не разбират, но и не знаят.  Ако се върнем към ролята на България, то тя все още може да бъде инициатор на диалог между ЕС и Русия, без да взема страна, без да суфлира на полски или брюкселски чиновници. Австрия вече пое инициативата. Но колкото повече точки на руско-европейски разговор, толкова по-добре – стабилността иска постоянна работа, не послушни заявления. България временно е натовска (както преди беше част от Варшавския договор), но винаги ще остане черноморска държава. Приоритет трябва да бъде спазването на международното право от съседите ни, не поощряването на погазващите го. Черноморска да е солидарността, не натовска.   ", "date": "2018.11.30", "title": "Доц. Дарина Григорова: Истината ми е скъпа, но по-скъпа ми е натовската солидарност "}
{"url": "http://epicenter.bg/article/Kevork-Kevorkyan--Kak-da-govorish-s-padishah-/169616/11/33", "text": "От писмо на сценарист на Слави научихме, че в шоуто са наясно с всички тайни на телевизията.  Тъй че размишленията по-долу са предназначени за ония, на които им е интересен и друг поглед към прословутото интервю с Падишаха, след което Слави отнесе доста бой.  Подканиха ме да го направя и някои ваши коментари.  Най-напред, преди да направи подобно интервю, човек трябва да си зададе въпроса, за какво му е нужно то – на него, но още повече на публиката.  После да си представи, как изглежда в очите на Падишаха, в състояние ли е да го респектира, да го обели до сърцевината му.  Какво ли има там, ще ни допусне ли изобщо в нея?  Ще изглежда някак странно, ако си навлечен с фланелка „Системата ни убива“ – а пък кротко разговаряш със същата тази Система.  Но ако все пак успееш да изясниш, как точно смазва тя - как, как, как – дори само това е предостатъчно.  Стига да не те отнесе многотията от теми, което ще е от полза единствено за Системата – скок-подскок насам-натам и хайде, времето изтече.  Ако свалиш фланелката, не се опитвай отново да се скриеш – този път зад въпросите на зрителите, да ги използваш като някаква ограда, иззад която да надничаш.  Не ти е нужна патерицата на зрителските въпроси – не защото те не съдържат истината - а защото можеш да попаднеш в капана на субективния подбор.  Все ще те упрекват, че не си задал най-острите въпроси – и все ще те питат кой ги подбира всъщност.  Острието трябва да е в устата ти, в твоите въпроси.  Трябва да е ясно, че почти никой не може да се премери с Падишаха при равни условия – той идва и ти обсебва интервюто, това е неговият номер. Агресивен е – и трябва да нарушиш добрия тон, за да го укротиш, но тогава той ще се направи на жертва /на медиите/ и пак ще спечели, поне в очите на лековерните зрители.  Не можеш да го хванеш за вратовръзката и да го изведеш от студиото - много е тежък.  А ако се примириш и се придържаш към обичайното каканижене, това на бърза ръка ще те превърне във виновник в очите на публиката.  С него човек не може да се отпусне нито за миг, а и тамянът, който кади около себе си е толкова пушлив, че лесно може да замае главата ти.  Още с първите си думи примерно: „С кого разговарям - с политик или с журналист?“ – цели да те принуди да си свалиш гащите. Ясно е, че така иска да получи предимство още в началото на разговора.  Отрязваш го веднага, примерно така: „Слушайте въпросите ми и те ще ви подскажат с кого си имате работа“.  И продължаваш да навиваш бурмата: „Всъщност разговаряте с Народа – готов ли сте за това, искате ли го? Кажете му тогава направо, какво представлява България днес?“  Наивно е да се подпитва Падишаха за други хора – и то в тяхно отсъствие. Това е много удобно за него – така ще има възможност да прикрива собственото си отсъствие от разговора.  Споменавай единствено и само него, събери всичко в него, връщай го към него самия, не му давай да изпълзи встрани от себе си.  Щом вече е дошъл в студиото, спасението е да се говори само за него, за всичко - през него.  Ако се подведеш да говорите за ланшния сняг, направо ще му дадеш възможност да се скрие от публиката – и той ще остане много доволен, дори може да те похвали. Публиката обаче ще е на съвсем друго мнение.  Вкараш ли госта си в капана на човешкия разговор, имаш много по-голям шанс да оставиш едно ясно свидетелство, кой всъщност управлява държавата, какви са възможностите му, какви са заблудите му.  Питай го примерно виждал ли е бедни хора, но унизително бедни;  харесва ли му числото 1 милион 650 хиляди - дали веднага ще се сети, че това са хората, които живеят под границата на бедността?  Влизат ли те в сметките му, освен когато се прави на Дядо Коледа?  Ако искаш да си остроумен, извади две чинии - едната с филия мас, другата – с филия с мед.  Накарай го да се вгледа в двете филии - и да каже колко дълъг е пътят от едната до другата.  Продължавай да го „обелваш“:  има ли чувство за вина към бедните хора;  какво мисли за Своге примерно; загиналите 20 души в чия сметка ги слага;  на кой Господ се моли – и той има ли нещо общо с този на всички останали.  Можеш да построиш цялото интервю и само върху въпроса „От какво не сте доволен?“ Така ще научиш какви са недоволствата на Падишаха от самия себе си, в състояние ли е той да проумее и дори да се слее с недоволствата на обикновените хора, на какво разстояние е от тях – на една ръка, за да ги ползва спокойно/небрежно – или по-далеч, но колко по-далеч?  Каква част от брутното му лично тегло е заложена – къде, пред кого.  По-добре да го питаш за това, отколкото за брутния вътрешен продукт и външния ни дълг… - това пък е напълно излишно, понеже започнаха дъждовете и хорицата панически пренасят скромното си обзавеждане на горните етажи на мизерните си домове, за да се спасят от поредното наводнение.  И сто милиарда да стане външният ни дълг, това пак няма да спре Черната Река.  Колкото повече човъркаме, толкова по-ясно става, че рисковете са много по-големи, отколкото ползите от интервю с Падишах.  Особено ако не знаеш кеворкизма „Не се прави на разсеян със силния, а го иронизирай“.  Пък и вече не е възможно да се говори нормално с нашите политици.  Те винаги ще вземат връх – като не ви чуват, не ви отговарят, открито показват, че ви презират и пр.  Дори най-мижавите измежду тях се държат разхайтено - и въпреки всичко, медиите се усукват около тях. Сериозния разговор отдавна е изтърван.  Когато месиш разговор с Падишах, няма смисъл да потъваш само в онова, което се случва днес - така винаги могат да те изпързалят.  Истината за един политик се крие в оценката му за изминалото Време.  Как запомня и схваща той собственото си минало - това е важното.  И друго: как си представя Края си един политик?  Много е вероятно точно този гост да каже, че не си представя никакъв край. Това ще бъде чудесен отговор.  И накрая - вижте колко здраво стои отговорът на един Падишах, когато все още беше само ББ, на въпроса ми – „Какво е адът според теб?“ Зададен е през 2002 година. Този отговор винаги ще разпалва въображението ни.  Тогава той каза: „Не съм бил още там. Ако някога отида, ще ти се обадя оттам. Може да е скъпо, но ще ти звънна накъде да хванеш. Към рая или към ада. Може пък да е хубаво. Представи си, че тук е адът!“  Може дълго да се размишлява над тези думи.  Дали днес има някаква промяна, дали вече е по-хубаво тук – според него?  ***  * На www.kevorkkevorkian.com може да намерите: Публикации, Книги, Списание, Галерия, Всяка Неделя, Нови свидетелства, Интимно от профила.  ***  УТОЧНЕНИЕ  Уважаеми приятели, ТОВА е моята страница – всички други страници, блогове и пр. във ФБ, които използват името ми или мои фотоси, нямат нищо общо с мен.  ***  ", "date": "2018.11.30", "title": "Кеворк Кеворкян: Как да говориш с падишах "}
{"url": "http://epicenter.bg/article/Patrik-Byukanan--Kakvo-gi-e-grizha-amerikantsite-za-krizata-v-Kerchenskiya-proliv--/169631/11/33", "text": "Ако Украйна е имала право да се отдели от Русия, тогава защо Крим, Донецк и Луганск да нямат право да се отделят от Украйна? Имат ли право Южна Осетия и Абхазия да се отделят от Грузия, след като тя се е отделила от Русия?   в статия за списанието The American Conservative.  Преди отпътуването си за Буенос Айрес за форума на върха на Г-20, президентът на САЩ Доналд Тръмп отмени планираната си среща с Владимир Путин с аргумента, че руски военни за превзели и задържали три украински плавателни съда и екипажите им, общо 24 моряка.   Ще повторим. Но първо малко история.  През 2014 г., когато проруският режим в Киев бе свален в резултат на преврат и с помощта на САЩ бе създаден пронатовски режим, Путин отдели от Украйна и присъедини към Русия Кримския полуостров, където от векове насам е базиран Руският Черноморски флот.  След като си възвърна Крим, Русия заема двата бряга на Керченския пролив. И тази година тя завърши изграждането на 19-километров мост над протока. Путин бе първият, който мина по него, карайки камион.    Докато светът отказваше да признае новите реалности, Русия започна да въвежда свои собствени правила за преминаване на кораби през Керченския проток. По-специално, тя заяви, че за да получи разрешение за влизане в района, корабът трябва да я уведоми за това в рамките на 48 часа. Украински кораби, включително бойни, също трябва да уведомяват руските власти, преди да преминат под Кримския мост в Азовско море, за да достигнат до голямото пристанище на Мариупол.  , които сега Русия смята за свои. Тяхната дестинация бе Мариупол.  Украинските кораби не се подчиниха на заповедите на руснаците да спрат. Руски военни плавателни съдове откриха огън срещу тях и удариха влекача. Трима украински моряци бяха ранени. Членовете на екипажа бяха задържани.  Москва твърди, че Украйна е нарушила новите правила за транзит, които Киев е спазвал по-рано, за да провокира инцидента. Путин от своя страна се опита да облекчи ситуацията, като заяви, че това е „граничен инцидент и нищо повече\".   Мисля, че в навечерието на президентските избори в Украйна през март следващата година ... когато, рейтингите на [Порошенко] падат ... той трябваше да направи нещо\".  Максим Еристави, който работи в Атлантическия съвет, изглежда е съгласен с това: „Порошенко иска да направи начален пробив за предизборната си кампания. Той играе с картата на главния командир, появява се навсякъде в униформа, опитвайки се да създаде впечатлението, че всичко е под контрол\".   срещу украинските кораби и заяви, че това е „дръзко действие, което международната общност никога няма да приеме\".   и настояха САЩ да подкрепят своя украински съюзник, като му изпратят военна помощ. Защо заповедта на Порошенко да изпрати бойни кораби до Азовско море, в която той пренебрегна руските правила за преминаване на пролива, е провокация?  Понеже Порошенко, чиито военни кораби вече са преминавали многократно през Керченския проток, не може да не е знаел, че рискува много, защото Русия може да окаже съпротива.  Показателите за подкрепата му от страна на избирателите значително намаляха и Порошенко разбира, че ако не направи нещо грандиозно и сензационно, неговата партия няма да има почти никакъв шанс на изборите през март.  Непосредствено след сблъсъка в пролива Порошенко въведе военно положение във всички области, граничещи с Русия и Черно море, и заяви, че Москва може да нахлуе в страната. Поради тази причина поиска от Запада да въведе нови санкции срещу Русия и призова САЩ да действат заедно с него.     Адриан Каратницки от Атлантическия съвет ни призовава да укрепим американското военно присъствие в Черно море, да разположим противоракетни и противокорабни ракети в Украйна, да затегнем антируски санкции, да заплашим Русия с изключване от системата SWIFT на международните банкови сметки и да окажем натиск върху Европа, така че да отмени изграждането на тръбопроводите „Северен поток 2\" и „Южен поток\".   Как се отнасяме към тази кавга и защо американски стратези искат да подадем искове към Русия за Кримския полуостров, където се намира дворецът Ливадия, който стана последната лятна резиденция на цар Николай II? Ако Украйна през 1991 г. има право да се отдели от Русия, тогава защо Крим, Донецк и Луганск да нямат право да се отделят от Украйна?  Защо да си позволим да бъдем въвлечени в конфликтите на други държави, като започнем с въпроса кой е „собственик“ на островите в Южнокитайско море, кой трябва да притежава Курилите и завършим с този дали Приднестровието има право да се отдели от Молдова, а Южна Осетия и Абхазия от Грузия, след като Грузия се отдели от Русия?     ", "date": "2018.11.30", "title": "Патрик Бюканън: Какво ги е грижа американците за кризата в Керченския пролив?! "}
{"url": "http://epicenter.bg/article/Tsetska-Tsacheva-svikva-saveshtanie-zaradi-kiliyata-na-Ivancheva-/169584/3/0", "text": "Правосъдният министър Цецка Цачева свиква съвещание заради условията в килията на Десислава Иванчева и Биляна Петрова. Екипът на омбудсмана Мая Манолова направи снимки, на които се вижда, че преградата за санитарния възел не отговаря на стандартите, предава Нова тв.  Освен това килията е обзаведена с четири легла, в нарушение на изискването за четири квадратни метра на човек. Бившият правосъден министър Димитър Бонгалов е направил проверка от името на омбудсмана.  „Преди около две седмици аз бях в тази килия, може би даже повече, тогава даже имах разговор с министър Цачева и тя реагира много бързо, защото тогава течаха фекални води от горния етаж направо на кревата на задържаните лица. Направиха ремонт, бяха боядисани стените и обещах да направим следваща проверка, която беше тази седмица”, заяви директорът на „Национален превантивен механизъм” при омбудсмана Димитър Бонгалов.   Вчера омбудсманът Мая Манолова изпрати препоръка до правосъдния министър Цецка Цачева за предприемане на конкретни действия след извършената проверка.  Екипът на НПМ на място установи влажни стени и мокри петна в следствие на течове от канализационната система на горния етаж, олющена и падаща мазилка, липсата на достатъчно количество дневна светлина и свеж въздух.  „Достъпът до светлина е допълнително ограничен с поставените на прозорците непрозрачни армирани стъкла“, пише омбудсманът до правосъдния министър.  И още:  „Препоръчвам да бъде извършен повторен ремонт на спалното помещение и преградата, отделяща тоалетната да бъде изградена изцяло. С оглед на изискуемия минимум от 4 кв. м., препоръчвам капацитетът на стаята да бъде намален на 3 лица и едно от леглата да бъде премахнато. Също така да бъде предоставена възможност за достъп до свеж въздух и естествена светлина в спалните помещения. Отново отправям препоръка на основание чл.46 от Закона за изпълнение на наказанията и задържането под стража за закриване или преместване на Затвора - гр. София“, завършва Манолова.  ", "date": "2018.11.30", "title": "Цецка Цачева свиква съвещание заради килията на Иванчева "}
{"url": "http://epicenter.bg/article/Otkradnaha-3-5-t-shokolad-ot-parkiran-TIR-na-AM--Struma--kray-Petrich/169594/3/0", "text": "Храна на стойност 40 лв. от хипермаркет и 3.5 тона шоколадови изделия са откраднати миналата нощ в Югозапада, предаде БГНЕС.   Във Второ РУ-Благоевград е получен сигнал за извършена, около 11.30 часа вчера, кражба на хранителни продукти от магазин на голяма търговска верига в гр.Благоевград. Със заповед за задържане до 24 часа е задържан 63-годишният Т.Д. от гр.Благоевград.   Стойността на нанесената щета е около 40 лева. По неофициална информация са откраднати хранителни продукти-луканка, масло и няколко шоколада.   За времето от 20.20 часа на 28.11.2018 г. до 7.30 часа на следващия ден, от влекач „Мерцедес“ и прикачено към него полуремарке, паркиран в района на с. Марикостиново, община Петрич е извършена кражба на около 3 600 килограма различни шоколадови изделия. По случая е образувано досъдебно производство. Работата продължава уточняват от полицията.", "date": "2018.11.30", "title": "Откраднаха 3.5 т шоколад от паркиран ТИР на АМ „Струма” край Петрич"}
{"url": "http://epicenter.bg/article/Ekshan-na--Samokovsko-shose--Mazh-nabi-taksimetrov-shofyor-i-mu-otkradna-kolata/169597/3/0", "text": "При предприети светкавични полицейски действия е задържан мъж, нападнал таксиметров шофьор и отнел автомобила му. Това съобщиха от пресценнтъра на МВР.   Вчера към 17.45 часа помощ в столичното Седмо РУ потърсил шофьор на таксиметров автомобил. Пред разследващите той обяснил, че малко по- рано качил клиент до бул. „Цариградско шосе“. При пристигане на заявената дестинация непознатият нападнал и бил водача, избутал го от автомобила и потеглил по бул. „Самоковско шосе“ посока кв.“Горубляне“.   В хода на предприетите незабавни издирвателни действия, автомобилът бил открит изоставен на АМ „Тракия“ посока Пловдив, разклона за Цалапица. В полицейската операция се включили и служители на ОДМВР-Пловдив.   В резултат на осъществените професионални действия 28-годишният мъж от Бургас бил засечен и задържан в района на с. Цалапица.   Работата по образуваното досъдебно производство продължава под надзора на Софийска районна прокуратура.", "date": "2018.11.30", "title": "Екшън на „Самоковско шосе“: Мъж наби таксиметров шофьор и му открадна колата"}
{"url": "http://epicenter.bg/article/Mitnichari-otkriha-300-000-leva--natapkani-v-chorap/169605/3/0", "text": "155 000 недекларирани евро с левова равностойност над 300 000 лева откриха митнически служители от отдел „Митническо разузнаване и разследване\"/МРР/ в Митница Бургас, при проверка на лек автомобил.  Колата с чуждестранна регистрация е пристигнала на Митнически пункт Лесово на 28.11.2018 г. късно през нощта, в посока от България към Турция. В автомобила са пътували шофьорът със съпругата си- турски граждани и техен спътник - немски гражданин.   На българския митнически пункт и тримата са заявили, че нямат нищо за деклариране. При извършената митническа проверка от екип на отдел МРР, митническите служители откриват първо 30 000 недекларирани евро в дамската чанта на жената.  В личната чанта, в дрехите на шофьора и в подлакътник на автомобила са открити още 70 000 недекларирани евро. Други 55 000 евро са открити в джобове по дрехите и в личен багаж на третия пътник, като 50 000 евро от валутата е била поставена вътре в чорап, в негова раница. Недекларираната валута - общо 155 000 евро в различни купюри е иззета.  Срещу жената - турска гражданка е съставен акт за административно нарушение. Срещу другите двама пътници в автомобила, шофьорът- турски гражданин и пътникът - немски гражданин, е образувано досъдебно производство по описа на Митница Бургас, което се провежда от разследващ митнически инспектор, под надзора на Районна прокуратура Елхово.", "date": "2018.11.30", "title": "Митничари откриха 300 000 лева, натъпкани в чорап"}
{"url": "http://epicenter.bg/article/Uchenitsi-butat-avtobusa-si-po-leda-v-Silistrensko--VIDEO-/169608/3/0", "text": "В екстремно изживяване се е превърнало придвижването на ученици от Силистренско, след като вчера им се наложи да бутат автобуса си в леда.   Кадрите, качени от Сафет Халид в социалните мрежи, показват как децата се мъчат да помогнат на шофьора на возилото, което се носи като шейна по пътя. Мястото е разклонът за с.Долец.   „Нямам представа какъв стрес е преживял този шофьор с тия деца при този стръмен наклон от 15%, тъй като лично познавам терена”, коментира мъжът.   На кадрите се вижда, че пътят не е опесъчен.   Вчера в Русенско училищен автобус беше ударен от кола и две деца се оказаха в болница с леки травми.", "date": "2018.11.30", "title": "Ученици бутат автобуса си по леда в Силистренско (ВИДЕО)"}
{"url": "http://epicenter.bg/article/11-apelativni-spetssadii-popitaha-VSS-kakvo-tseli-proverkata-na-VKS-po-deloto-sreshtu-Ivancheva/169614/3/0", "text": "Единадесет съдии от Апелативния специализиран наказателен съд поискаха от ВСС да вземе становище за това дали чрез проверката на ВКС по делото срещу Десислава Иванчева и Биляна Петрова се прави опит за оказване на влияние върху вътрешното убеждение на съдиите, които предстои да се произнесат по делото. И дали инициирането на такава проверка по неприключило производство е правомерна и допустима. Това става ясно от съобщение изпратено до медиите от пресцентъра на съда, предаде Novini.bg.   Председателят на ВКС Лозан Панов възложи вчера проверка за организацията на дейността на съда по делата срещу Иванчева и Петрова, колко на брой са те, как са се регистрирали и образували делата, как е бил избран съдия-докладчик и членовете на съдебните състави и спазени ли са сроковете за произнасяне.   Панов се е сезирал по медийни публикации. В становището си апелативните съдии отбелязват, че не става ясно кои конкретни публикации и какви данни в тях са дали повода за проверка.   Малко след като това стана ясно, ръководителите на двете спецпрокуратури и наблюдаващите прокурори по делото изпратиха писмо до председателя на Апелативния специализиран наказателен съд. В него, с цел да се осигури безпристрастно решаване на казуса дали Иванчева и Петрова да излязат на свобода под \"домашен арест\" - прокурорите предлагат то да не бъде предоставяно на проверяващите съдии от ВКС до постановяване на определение от съдебния състав.   Все пак материалите бяха предоставени на проверяващата комисия. Проверката трябва да приключи с доклад за резултатите от нея на 10 декември.   На 16 ноември специализираният съд пусна двете подсъдими под домашен арест, а още същият ден прокуратурата протестира това решение на съда пред горната инстанция, която малко по-късно разгледа искането. Апелативният съд реши променената мярка да не се изпълнява, докато не му бъдат изпратени необходимите документи, които да позволят разглеждането на делото по същество. ", "date": "2018.11.30", "title": "11 апелативни спецсъдии попитаха ВСС какво цели проверката на Панов по делото срещу Иванчева"}
{"url": "http://epicenter.bg/article/Banevi-si-pristigat-po-Nikulden/169619/3/0", "text": "Николай и Евгения Баневи се връщат в България по Никулден, научи   от дъщерята на Дочка Банева - Раиса Иванова. Двойката си идва в родината без децата си, защото наследниците на Баневи учат в чужбинско училище, за което вече била изплатена едногодишната им такса за обучение. Майката на Банев - Мария Банева е във Франция, за да се грижи за тях и да намери по-евтина квартира за пребиваването им там, тъй като семейството било във... финансова криза?...   Баневи все още не били платили на френския си адвокат, с оправданието, че... нямат пари. Натоварили близко до тях лице - интериорния архитект на имението им в Бояна - арх. Димитър Дюлгеров да продаде скъпи картини, между които и творби на Владимир Димитров-Майстора, със средствата от които Баневи да си оправят дълговете. Архитектът от Стара Загора е светило на съвременния дизайн и автор на разкоша в резиденцията на Баневи. Говори се, че именно той е проектирал и изпълнил прочутата сауна на Евгения Банева, копирана от сауната в резиденцията в Шабла на Тодор Живков.   Дюлгеров е далечен роднина на Евгения Банева, а тя пък била в основата на запознанството му с неговата съпруга - туроператор, чийто брат Златин работел за Баневи в комплекса \"Русалка\".   Като доверено лице на Баневи, именно арх. Дюлгеров бил натоварен от тях, да изнесе от резиденцията им в Бояна картини, и ако успее, да ги продаде. Сами му определили цените на произведенията на изкуството, сред които имало и наддверен иконостас с голяма антикварна стойност. Проблемът е там, че въпросните картини и други произведения на изкуството, бижута и други скъпоценности, били придобити по време на брака на Николай Банев с Дочка Банева, и по закон принадлежат и на децата й.   Както е известно, Николай Банев-Младши се разсинови от мащехата си Евгения, и по тази причина не бил в добри взаимоотношения с Баневи. Между децата на Дочка Банева и Банев Старши висят няколко съдебни дела, за дялове от имотите на Дочка Банева, придобити по време на брака й с последния й съпруг. ", "date": "2018.11.30", "title": "Баневи си пристигат по Никулден"}
{"url": "http://epicenter.bg/article/Zapechatvat-za-treti-pat-hotela-na-Vetko-i-Marinela-Arabadzhievi/169623/3/0", "text": "Предварителното изпълнение на заповедта на началника на отдел \"Оперативни дейности\" - София в ГД \"Фискален контрол\" към Националната агенция за приходите за запечатването и забраната за достъп за 7 дни до хотел \"Маринела\", собственост на обвиняемите за укриване на данъци в особено големи размери Ветко и Маринела Арабаджиеви, е законосъобразно. Това  с председател Мариника Чернева и членове Светлозара Анчева и Милена Златкова. Настоящото решение на върховните магистрати ще доведе до трето поредно запечатване на хотел \"Маринела\", след като Административен съд София – град (АССГ) вече два пъти отменя заповедта на НАП, съобщи  .   Последният път, в който съдия Димитрина Петрова от АССГ отмени предварителното изпълнение на мярката бе на 8 октомври с мотив, че \"дори и да е налице необходимост от защита интереса на фиска и препятстване от извършване на други нарушения, запечатването на целия хотелски комплекс и забрана на достъпа до него противоречи на административно-процесуалния кодекс, според който административният акт и неговото изпълнение не могат да засягат права и законни интереси в по-голяма степен от необходимото от целта, за която се издава самия акт\". Решението на първата инстанция обаче бе обжалвано от НАП.   В настоящото си решение тричленният състав на ВАС пише, че неизпълнението на задължението за отчитане на приход от продажби чрез фискално устройство, свързано с НАП, констатирано в хотел \"Маринела\", засяга важни държавни интереси. А именно – \"в интерес на фиска, свързан със заплащането на данъци върху действително реализираните приходи от продажби; поради опасност, че може да бъде осуетено или сериозно затруднено изпълнението на акта, тъй като от закъснението на изпълнението може да последва значителна или трудно поправима вреда и за предотвратяване извършването на нарушения от същия вид\".   Върховните съдии са съгласни с мотивите за издаване на разпореждането на НАП, че запечатването на хотел \"Маринела\" цели да се защити интереса на държавния бюджет за законосъобразно регистриране и отчитане на приходите чрез фискално устройство, свързано с НАП в проверения търговски обект, респективно правилното определяне на реализираните от задълженото лице приходи и размера на публичните му задължения, както и че съществува опасност изпълнението на акта да бъде осуетено или сериозно затруднено, а от закъснението на изпълнението могат да последват значителни или труднопоправими вреди.   \"Размерът на констатираното несъответствие, представляващи доказателство за системно укриване на приходи, както твърди частният жалбоподател, могат да бъдат преценявани от административния орган при определяне срока на ПАМ, но не и във връзка с това дали предварителното изпълнение е или не е в защита на държавен интерес\", смятат още върховните съдии.  ", "date": "2018.11.30", "title": "Запечатват за трети път хотела на Ветко и Маринела Арабаджиеви"}
{"url": "http://epicenter.bg/article/Shofyor-zagina--sled-kato-sobstveniyat-mu-kamion-go-pregazi/169628/3/0", "text": "59-годишен мъж е загинал след пътен инцидент на път III-204 в района на село Ломци. Това съобщиха от ОДМВР - Търговище.   Около 06.05 часа на тел. 112 в оперативната дежурна част на РУ - Попово е получен сигнал за възникнало пътнотранспортно произшествие в община Попово на път III-204 – на около 1 км преди село Ломци в посока откъм град Разград. 59-годишният мъж с инициали И.М. от Попово, управлявайки товарен автомобил „ЗИЛ 130“ опесъчител в посока гр. Разград – с. Ломци, на хоризонтална права с надлъжен наклон е спрял камиона за проверка на опесъчителя, при което поради невзети мерки от страна на водача превозното средство се самозадвижва по наклона и го прегазва на пътното платно.   Водачът е откаран в МБАЛ - Търговище за лечение, където по-късно е починал. По случая е образувано досъдебно производство по описа на РУ-Попово.", "date": "2018.11.30", "title": "Шофьор загина, след като собственият му камион го прегази"}
{"url": "http://epicenter.bg/article/Danachniyat--zadarzhan-s-15-000-lv--podkup--ostava-v-aresta-/169635/3/0", "text": "По ръцете на данъчния, арестуван в момент на вземане на 15 хиляди лева подкуп, е имало следи от специалния химикал, с който службите маркират белязани банкноти. Това стана ясно на съдебното заседание, на което Любомир Савов беше оставен за постоянно в ареста, предаде бТВ.  Вчера ревизор на Приходната агенция беше заловен в центъра на София в момент на получаване на 15 000 лева подкуп.  Според защитата, следите от белязаните пари са оставени не по пръстите, а по дланите на Савов, с които той нямало как да брои парите.  Съдът обаче обяви, че събраните доказателства показват, че той е искал подкуп от общо 45 хиляди лева, а е получил 15 хиляди като първи транш.  Служителят на НАП изнудвал съдружник във фирма за авточасти.  ", "date": "2018.11.30", "title": "Данъчният, задържан с 15 000 лв. подкуп, остава в ареста "}
{"url": "http://epicenter.bg/article/Zimata-otpuska-ledenata-si-pregradka--no-parvo-ni-chaka-mrazovit-uikend/169613/2/0", "text": " следващата седмица и  . Това показват средносрочните модели за времето, представени в \"Дарик кафе\". През почивните дни -  - до минус 12 - минус 14 градуса на места северно от Стара планина. С изтеглянето на средиземноморския циклон на изток ще настъпи промяна в атмосферната циркулация.  Атмосферната циркулация се преориентира от запад на изток и във вторник и сряда ще се усилва западният вятър, а на места е възможно за кратко дори да превали.   , където и  . И там обаче в началото на следващата седмица  Над цялата страна минималните и максималните температури ще се повишават, като в средата на следващата седмица на юг от Стара планина е  Ново  , когато отново ще се активизират средиземеноморските циклони, показва още анализ на данните от прогностичната карта.", "date": "2018.11.30", "title": "Зимата отпуска ледената си прегръдка, но първо ни чака мразовит уикенд"}
{"url": "http://epicenter.bg/article/EK-shte-vpishe-grozdovata-rakiya-v-registara-na-zashtitenite-geografski-oznacheniya/169615/2/0", "text": "Европейската комисия одобри искането на България карнобатската гроздова ракия да бъде вписана в регистъра на защитените географски указания.  От Комисията уточняват, че ракията е с поне 40 градуса алкохол, има светложълт цвят, който се дължи на отлежаването в дъбови бъчви и прибавянето на карамел.  „Тази ракия има ясно изразен вкус на зряло грозде, а също така и нюанси на ябълка и смокиня. Тя се произвежда в няколко общини в източна България“, добавят от Комисията.  Новата марка става част от над 245 спиртни напитки, които вече са в този регистър, отбелязва БНР.", "date": "2018.11.30", "title": "ЕК ще впише гроздовата ракия в регистъра на защитените географски означения"}
{"url": "http://epicenter.bg/article/Koshlukov-za-kiliyata-na-Ivancheva--Vse-pak-e-v-aresta--ne-na-pochivka-v-Mayami--/169624/2/0", "text": "Журналистът и политолог Емил Кошлуков коментира условията, при които задържаната за подкуп Десислава Иванчева. В съобщение в социалната мрежа Фейсбук той припомни и за времето на комунизма, когато той самият е лежал в затвора.   ", "date": "2018.11.30", "title": "Кошлуков за килията на Иванчева: Все пак е в ареста, не на почивка в Маями! "}
{"url": "http://epicenter.bg/article/Radev--Kategorichno-shte-zashtitim-v-Katovitse-balgarskiya-vagledobiv-i-TETs-ovete-/169626/2/0", "text": " Това каза президентът Румен Радев в началото на срещата си с представители на синдикатите на миньорите, предаде репортер на Агенция „Фокус“.  Радев обясни, че има координация с Министерски съвет относно позицията, която ще изкаже на форума в Катовице.   „Благодаря на Министерски съвет, че ми предложиха и изказване на английски език, което да прочета от трибуната на този висок форум, но аз имам малко по-различно мнение. Считам, че това изказване е добро, но освен подкрепа за решенията от Парижкото споразумение, не виждам категорична позиция.  , заяви президентът.  Той посочи, че ще даде на синдикатите и двата варианта.  „И който изберете, съм готов да заявя него от позицията на този висок форум. И смятам, че въпросът е достатъчно сериозен и важен за страната от стратегическа гледна точка. Той изисква ясна визия, стратегия от дългосрочен хоризонт и честност от страна на управляващите по отношение на целия бранш.  , каза още Радев.   каза още Радев.  „Винаги съм отворен за диалог и смятам, че той е изключително важен, защото това е един стратегически отрасъл за България. Благодаря и за инициативата на синдикатите за срещата. Но искам да внеса само няколко уточнения –  “, заяви Радев.  Той посочи, че президентът ще представлява България на форума в Катовице, защото поканата е отправена към него.  Мога да кажа и че моята позиция по въпроса е ясна още от началото на моя мандат и с позициите и действията на служебното правителство. Ясно я заявих и на пресконференцията с президента на Полша“, заяви държавният глава.   На среща с президента синдикатите заявиха, че искат ”двамата генерали да се разберат за въгледобива”. Румен Радев обсъди с КНСБ и КТ „Подкрепа” позиция на България за форума на ООН за климатичните промени, който ще се проведе в Полша в понеделник. \r\n Президентът е представил позиция получена от Министерския съвет и проект на изказване на английски език. Радев е съобщил, че ще представи свой вариант с по-категорична позиция. \r\n   \r\n От Министерския съвет са заели позиция да няма допълнително завишаване на изискванията за въглеродните емисии от поетите ангажименти с подписването на Парижкото споразумение за климата през 2015г. \r\n   \r\n \r\n   \r\n  „Въгледобивът е важен сектор за хиляди български миньори, с местен труд те осигуряват своята прехрана и енергетиката на България. Това е стратегически отрасъл за България”, посочва президентът. \r\n   \r\n „Организирахме две протестни акции да покажем на местната общественост в Раднево и на място пред институциите, че за нас разговорите, които водим с властта за бъдещето на сектора, са от загриженост и тревога. По тази тема двамата генерали да седнат заедно и да решат въпроса, защото знаем вашите правомощия, но и доверието, което има към вас защото има институции с правомощия, но не с такова доверие. Иска ми се да  вярвам, че ще има обща единна твърда позиция да не се увеличават емисиите към нас и ЕС като цяло. На национално ниво ние в нетно изражение ние не изпускаме емисии, ние сме отличници и спомагаме в момента независимо от всички оценки и санкции”, заяви лидерът на КНСБ Пламен Димитров. \r\n Той увери президента, че синдикатите ще се запознаят с редактирания вариант на неговото изказване. \r\n   \r\n  ", "date": "2018.11.30", "title": "Радев: От МС ми предложиха да прочета изказване на английски език, но аз имам по-категорична позиция"}
{"url": "http://epicenter.bg/article/Vigenin-za-krizata-Rusiya---Ukrayna--Ne-se-tarsi-dialog--VIDEO--/169634/2/0", "text": "„Действията, които се предприемат до момента, не предполагат намаляване на напрежението, преди всичко от украинска страна. От друга страна Русия продължава да държи корабите и моряците. Обявяването на военно положение в Украйна – това е сигнал, че не се търси диалог и комуникация”. Това заяви депутатът от БСП и бивш външен министър Кристиан Вигенин в предаването „Плюс-Минус. Коментарът след новините” по Нова тв.  „Ако търсим деескалация, трябва да има директна комуникация и желание на двете страни да се търси решение на проблема”, заяви Вигенин. „Би било добър жест от руска страна да пусне корабите и моряците или поне моряците”.  Вигенин призова за премахване на санкциите срещу Русия.  „Санкциите не водят до нищо. Те не доведоха до политическия резултат, който ЕС смяташе, че ще постигне”, заяви Вигенин.  Той коментира още, че регионите, в които живее най-голямата българска общност в Украйна, са във военно положение – Одеска и Запорожка област.  „Може да се мине и към мобилизация. Преди няколко години това стана повод за сериозна криза в нашите отношения. Когато има военно положение, законът в Украйна въвежда редица ограничения и дава много възможности на властите да действат директно”, коментира Вигенин.  „България няма интерес от засилване на напрежението в Черно море. България няма интерес от засилване на военното присъствие на НАТО в Черно море. Това ще реши ли проблема? Не! Ще променят ли позицията на Русия? Не! С военно надцакване няма как да решим този проблем. Всички го разбраха, освен, може би, Украйна”, каза Вигенин.  Според него българските политици са подходили достатъчно внимателно в тази ситуация и сега е важно да кажем, че искаме да се търси намаляване на напрежението.  ", "date": "2018.11.30", "title": "Вигенин за кризата Русия - Украйна: Не се търси диалог (ВИДЕО) "}
{"url": "http://epicenter.bg/article/Rumen-Petkov--Balgariya-prezhdevremenno-obvini-Rusiya-za-naprezhenieto-v-Kerchenskiya-protok-/169636/2/0", "text": "Българското правителство твърде преждевременно и без всякакви доказателства обвини руската страна за напрежението в Керченския проток. Това каза в предаването „Лице в лице” по bTV лидерът на АБВ Румен Петков.  По думите му тревогата, която вчера изрази премиерът Бойко Борисов относно ситуацията между Украйна и Русия, е „съвсем основателна”.  „Аз мисля, че нямаме аналог на такъв период в черноморските взаимоотношения и за съжаление международното общност, особено Съвета за сигурност на ООН, реагираха неадекватно. Русия буквално на другия ден внесе настояване за събиране на Съвета за сигурност и то по този въпрос. Това беше отклонено. След това се приема решение да се събере Съвета за сигурност по украинско искане – това е много грозна манипулация”, коментира Петков.  Той сподели мнение, че представителят на България в ООН трябва да настоява да не се допускат „подобен род безпринципни действия” от страна на Съвета за сигурност, защото последиците от подобни действия биха имали непредсказуем край.  „Мисля за всички е ясно, че всъщност украинските кораби нарушават черноморската акватория на Русия. Второто невярно внушение е, че става дума за конфликт в Азовско море, защото с Азовско море по-лесно се обяснява, че руснаците са предприели военна интервенция. Става дума за черноморското крайбрежие на Русия и това прави за нас още по-голям конфликта. И затова ние от АБВ настояваме за принципна позиция”, добави Петков.  ", "date": "2018.11.30", "title": "Румен Петков: България преждевременно обвини Русия за напрежението в Керченския проток (ВИДЕО)"}
{"url": "http://epicenter.bg/article/Premierat-quot-Gazprom-quot--otvarya--patya---quot-Balgarski-potok-quot--koyto--shte-mine--prez--nasha--teritoriya/169638/2/0", "text": "Премиерът Бойко Борисов коментира на Летище София съобщението, че „Газпром“ проявява интерес и ще участва в третата, обвързваща фаза на пазарния тест на т.нар. втора тръба от \"Турски поток\". „Досега всички условия са били необвързващи,  която вече е обвързваща“, заяви Борисов.   „С днешната позиция н , който ще премине през наша територия“, посочи още премиерът. За да се премине към третата фаза, Борисов изтъкна, че много е направено от страна на Министерството на енергетиката, вицепремиерът Томислав Дончев, както и \"Булгартрансгаз\" са работили много активно по този въпрос.   Премиерът подчерта, че България спазва абсолютно всички европейски правила.  . \"Ние понеже сме първи на входа, трябва да свършим и най-много работа\", допълни Борисов. Той добави, че към момента всички са си свършили ангажиментите и е оптимист за реализацията на този проект.  . Когато обаче той влезе на българска територия, след това за останалите европейски страни ще бъде много по-лесно продължението му. \"Има много важен трети етап и това е обвързването. , уточни министър-председателят. Според него страната ни трябва да работи много активно по този въпрос, ако не иска да бъде изместена. Той счита, че не трябва да се повтарят грешките от миналото и българската държава, когато има гаранциите и има резервирания капацитет, тогава може да започне строителството.  добави Борисов. Министър-председателят подчерта, че всички срещи по тази тема са били съвместно и с Европейската комисия /ЕК/ и всяка една стъпка е обсъждана.  Борисов е оптимист и за резултатите от третия сондаж за залежи на нефт и природен газ, който в момента върви в Черно море. Припомняме, че днес руският концерн  .   Енергийният гигант публикува в \"Туитър\" съобщение малко след като парламентът одобри обновената енергийна стратегия на България.   Актуализираната ѝ версия до 2020 г. включва играждането на газовия хъб \"Балщан\", на междусистемни газови връзки със съседни страни, разширяване на газовата мрежа в страната и развитие на конкурентен пазар на природен газ. Според нея до края на годината държавната компания трябва да започне създаването на газова борса и да учреди дъщерно дружество за газовия хъб \"Балкан\".   В стратегията е заложено изграждането на над 470-километрова инфраструктура, която ще служи за развитието на редица ключови енергийни проекти в региона. Според информация от Министерския съвет, сред тях са \"Турски поток\", проектите от \"Южния газов коридор\", Транс-адриатическият газопровод, Транс-анадолският газопровод, междусистемната връзка Гърция-България, както и проектът за нов терминал за втечнен газ в гр. Александруполис.    ", "date": "2018.11.30", "title": "Премиерът: Решението на \"Газпром\" отваря пътя за \"Български поток\""}
{"url": "http://epicenter.bg/article/Sindikatite-podkrepiha-pozitsiyata-na-prezidenta-v-zashtita-na-vagledobiva--VIDEO--/169640/2/0", "text": "Президентът Румен Радев получи подкрепата на синдикатите да изрази по-твърда позиция в защита на въгледобива на конференцията на ООН за климатичните промени в Полша. Синдикалните лидери бяха приети на \"Дондуков\" 2, за да изложат проблемите на отрасъла, предаде бТВ.  Президентът обясни, че на форума в Полша за климатичните промени ще защити националната позиция да не се поемат допълнителни ангажименти за намаляване на емисиите от вече заложените в парижкото споразумение за климата и е отказал на австрийския президент Ван Дер Белен да подкрепи документ, в който се иска спирането на въгледобива.  „Имаме координация с министерски съвет, аз съм получил и позиция и ми предложиха изказване на английски. Това изказване е добро, но освен подкрепа за решенията от Парижкото споразумение, не виждам по-категорична позиция, затова сме разработили друг вариант с много по- категорична позиция която съм пратил за съгласуване”, обясни президентът.  След срещата синдикатите подкрепиха по-категоричната позиция, която да не допуска ескалация на изискванията за парниковите газове и емисиите.  Стратегия на Европейската комисия, обаче, предвижда спиране на въгледобива до 2050 г.. Синдикатите са категорични, че битката им за въгледобива ще се пренесе в Брюксел.  ", "date": "2018.11.30", "title": "Синдикатите подкрепиха позицията на президента в защита на въгледобива (ВИДЕО) "}
{"url": "http://epicenter.bg/article/Roditelite-na-ukrainskiya-moryak-ot-BG-proizhod--Molim-Putin-da-pusne-nashite-detsa--VIDEO--/169641/2/0", "text": "Ексклузивно пред bTV говори семейството на задържания в Крим моряк от български произход Владимир Варимез. Майка му, баща му и малката му сестра казват, че се тревожат и нямат никаква връзка с него.  Преживяванията си семейството разказа пред специалните пратеници на бТВ Десислава Ризова и Иван Филчев.  Родителите – Константин и Екатерина, научили от новините, че синът им е задържан. В момента дори не знаят къде се намира. За последно го видели на 22 септември, когато си дошъл за селска сватба.  „Надявам се да си дойде и всичко да е хубаво. Имам пет деца и той е най-послушният… Само детето да си дойде”, пожела майката на Владимир – Екатерина Варимез.  Семейството живее в къща без ток, готвят си на газ. Казват, че когато Владимир пътувал до България, се влюбил в страната и донесъл сувенири и магнити за хладилник. Обичал обаче и родната Бановка.  „Станах на 50 години на 20 ноември и се надявах да дойде, но не дойде. Молим Владимир Путин да пусне нашите деца у дома”, каза бащата – Константин.  Най-тежко отсъствието на Владимир приема малката му сестра Татяна. С мъка си спомня последната им среща, когато се гъделичкали и си играли.  Всеки ден в село Бановка чакат новини за моряка. Засега обаче не знаят дори къде е той – в Крим или в Москва.  Владимир ще остане в ареста до 26 януари, а семейството се надява да си дойде скоро.  ", "date": "2018.11.30", "title": "Родителите на украинския моряк от БГ произход: Молим Путин да пусне нашите деца (ВИДЕО) "}
{"url": "http://epicenter.bg/article/Angel-Naydenov--Voyna-mezhdu-Rusiya-i-Ukrayna-nyama-da-ima--no-propaganda-i-politika-shte-ima-v-izobilie/169644/2/0", "text": "Реална война в резултат от конфликта между Русия и Украйна няма да има, но пропаганда и политика ще има в изобилие. Това прогнозира за вечерния блок „Това е България“ на Радио „Фокус“ Ангел Найденов, председател на Центъра за изследване на отбраната и сигурността и бивш министър на отбраната, във връзка със задържането на три украински военни кораба и техните екипажи в неделя – първият пряк сблъсък между военни на двете страни от 2014 година насам.  За Украйна случилото се е агресия от руска страна с недопустимо и неприемливо използване на сила, докато за Руската Федерация влизането на украинските кораби на в Керченския проток е нарушаване на границата, обясни Ангел Найденов. Според него ескалацията на напрежението и евентуални бойни действия биха били сериозна заплаха не само за България, но и за всички черноморски държави.  „Случилото се едва ли ще бъде повод за широкомащабни военни действия, каквито опасения демонстрират украинските власти с въведеното военно положение. Това обаче не може да се възприеме и просто като обикновен граничен инцидент, както го определи руският президент Владимир Путин. Не виждам непосредствена военна опасност за страната ни, но рискове за сигурността – да. Икономическите ни интереси биха били застрашени, включително от гледна точка на ритмичност на доставките на газ, корабоплаване и транспортиране на стоки и суровини. Под заплаха биха били корабите и екипажите в една подобна ситуация, а може да се проявят рискове и по отношение на инвестициите, развитието и стабилността на региона“, коментира Ангел Найденов.  Той добави, че писъствието на военни кораби в черноморския регион е предпоставка за непосредствен сблъсък между НАТО и Руската федерация и напрежение в глобален мащаб. Според него само освобождаването на задържаните кораби и военнослужещи би било предпоставка за установяване на диалог и успокояване на напрежението. Ангел Найденов прогнозира, че няма да има напълно блокиране на достъпа до украински териториални води и пристанища.  ", "date": "2018.11.30", "title": "Ангел Найденов: Война между Русия и Украйна няма да има, но пропаганда и политика ще има в изобилие"}
