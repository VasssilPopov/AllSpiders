{"url": "http://epicenter.bg/article/Golyam-pozhar-v-Plovdivsko--gori-sklad/197755/2/0", "text": "Пловдивски пожарникари гасят пожар в склад в село Маноле, сигнал за който е получен около 16.45 часа, съобщиха от пресцентъра на МВР, цитирани от „Фокус”. По първоначални данни огънят е възникнал в помещение, в което се съхраняват дървен материал и стърготини. Няма пострадали. Към мястото са насочени 4 екипа пожарникари, няма риск за съседни сгради.", "date": "2019.11.02", "title": "Голям пожар в Пловдивско, гори склад"}
{"url": "http://epicenter.bg/article/Dnes-e-denyat-za-razmisal-predi-balotazhite-za-mestna-vlast/197444/2/0", "text": "Картата на България след първия тур показва, че 2/3 от областните градове на поправителен!    За кмет ще се гласува в 97 общини, 377 кметства и 31 районни администрации в София, Пловдив и Варна. 18 от общините, в които ще има втори тур на изборите, са областни центрове, сред които и най-големите - София, Пловдив, Варна и Русе.    Балотаж ще има в Благоевград, Варна, Видин, Добрич, Ловеч, Пазарджик, Перник, Плевен, Пловдив, разград, Русе, Силистра, Сливен, Смолян, Търговище, Шумен и Ямбол.     Гласуването започва в 7.00 часа и приключва в 20.00 часа. Изборният ден в неделя може да бъде удължен по преценка на Централната избирателна комисия, ако в 20.00 часа пред изборните помещения има желаещи да гласуват, но удължаването може да е най-много с един час - до 21.00 часа.    Гласуването ще е само и единствено с хартиени бюлетини. Освен двамата претенденти за кмет гласоподавателите могат да изберат и опцията \"Не подкрепям никого\", но това не влияе на резултата. За избран ще се счита кандидатът, събрал по-голямата част от гласовете.", "date": "2019.11.02", "title": "Днес е денят за размисъл преди балотажите за местна власт"}
{"url": "http://epicenter.bg/article/Prezidentat-Radev-shte-pochete-pametta-na-zaginalite-vav-voynite-balgarski-voini/197711/2/0", "text": "На 2 ноември президентът и върховен главнокомандващ Въоръжените сили Румен Радев ще почете паметта и ще отдаде признателност на българските военнослужещи, загинали във войните за национално обединение, в операции по поддържане на мира и при изпълнение на воинския дълг в мирно време.   От 11.00 часа държавният глава ще присъства на панихида пред Военния мавзолей-костница на Централните софийски гробища по повод Архангелова (мъжка) задушница.", "date": "2019.11.02", "title": "Президентът Радев ще почете паметта на загиналите във войните български воини"}
{"url": "http://epicenter.bg/article/Arhangelova-zadushnitsa-e-/197634/2/0", "text": "В първата събота преди големия празник Св. Архангел Михаил, Архангеловден, православната църква почита Архангеловата задушница. Тя е сред трите най-големи задушници и се нарича още Архангелска задушница, Хрангеловото одуше и Рангелова задушница.   На този ден в храмовете се извършва литургия за упокой, след което се служи обща панихида, по време на които се пали свещ и се отправят молитви за душите на мъртвите.   На Архангелова задушница почитаме и паметта на войниците и офицерите, които са жертвали живота си за свободата на България, поради което денят е известен още като Мъжка задушница.   Значението на Задушница е голямо. Това не е само ден, в който близките и роднините на покойника се събират край гроба му, за да \"ядат и пият\". Поменът, който се прави, е и възпоменание на живите за починалия, че не е забравен. Според богослови това е връзката между земната и небесната Църква.   Задушница се основава на вярата в безсмъртието на душата и във възкресението на мъртвите. Според думите на Спасителя умрелите не умират в истинския смисъл на думата, а преминават при смъртта си от земния във вечния живот. Затова на тях - вечно живите в Бога - отдаваме почит и признание при всеки помен и на задушниците през годината. По стара българска традиция, съботните дни са наречени на мъртвите. Жените отиват на гробищата на починалите си близки рано сутринта, за да раздадат варено и жито и хляб за \"Бог да прости\".   Обичаят се спазва от векове, като в него заедно с православните догми се преплитат древни практики и ритуали. Своите мъртви близки са почитали и живелите по българските земи римляни, траки, славяни и прабългари.   Римляните, например, са покривали гробовете с рози и са давали обеди за помен, а траките ни засвидетелстват своята почит, оставяйки ни като наследство многобройните могили по нашите земи.   На Архангелова задушница се раздават варено жито, хляб или пита, вино, плодове, сладкиши и бонбони. Така наречените раздавки или подавки се раздават не само на близките, но и на съседите, както и на хората в гробищния парк. Неслучайно виното и житото присъстват на всяка една задушница. Виното символизира Христовата кръв и тайнството на светото причастие, а житото е символ на бъдещото ни възкресение. На гроба на покойника не се оставя храна.   Прикадяването на гроба с тамян заема особено място по време на Архангеловата задушница, поради вярването, че прогонва дявола и злите сили. Близките палят свещи като символ на неугасващия спомен за починалия. Най-възрастната жена прелива с вино и вода, след което разчупва хляба. Първата хапка от него се оставя на гроба, а останалият се раздава на присъстващите с думите \"Бог да прости\". В църковния ни календар има три големи задушници, които се почитат винаги в съботен ден - една седмица, преди да започнат трите постни периода в годината. Голямата задушница е седмица преди Месни Заговезни и осем седмици преди Великден, Черешовата задушница е преди Петдесетница, а Архангеловата задушница се почита седмица преди Архангеловден.   И трите са подвижни, тъй като зависят от най-големия християнски празник, Възкресение Христово, чиято дата също е променлива, тъй като зависи от първото следмартенско пълнолуние.", "date": "2019.11.02", "title": "Архангелова задушница е!"}
{"url": "http://epicenter.bg/article/Dashteryata-na-Stoyanka-Mugafova-se-razplaka-v-efir-/197716/2/0", "text": "Дъщерята на Стоянка Мутафова - Мария Грубешлиева-Муки се появи в ефира на \"Събуди се\", за да даде информация за състоянието на любимата на всички българи актриса.    \"Госпожа Стихийно бедствие\" бе оперирана преди дни, а малко след това състоянието й се влоши. \"Това стана изведнъж. Тя се влоши страшно и отидохме в болницата. Там установиха, че тя има гной в жлъчката и това нещо трябва да се отстрани\", разказа Муки. \"Или ще се съгласите да отстраним жлъчката, при положение, че не отговаряме за упойката, която е страшно силна, а Стоянка е на 97 години, или жлъчката ще се пръсне и това ще отиде в нея и тя ще си отиде за 1-2 дни. Трябваше да избера от 2 злини една\", призна дъщерята   \"Съгласих се за операцията и Стоянка успя да се пребори с упойката. Излезе в доста добро състояние след операцията\", заяви щерката на Мутафова.   \"Каза ми, че ме обича, като излезе от упойката. Извинявам се, много съм притеснена\", заяви през сълзи тя.   \"Стоянка беше интубирана, сложи й се тръба, тя вдигна температура. Сега в момента положението й се подобрява. Температурата пада\", заяви Муки и призна, че бърза за болницата, защото иска да е до майка си.", "date": "2019.11.02", "title": "Дъщерята на Стоянка Мутафова се разплака в ефир"}
{"url": "http://epicenter.bg/article/Rosen-Zhelyazkov--Nyama-da-otstapim-za-paketa--quot-Mobilnost-quot--Gotovi-sme-da-stignem-i-do-sad-/197717/2/0", "text": "БДЖ обяви обществена поръчка за 40 нови вагона на стойност 76 млн. лв. Модернизацията включва още ремонт на стари вагони и купуване на нови локомотиви. Транспортният министър Росен Желязков, гостува в студиото на \"Денят започва\" с Георги Любенов на БНТ.   По думите на министър Желязков, модернизацията на БДЖ е наложителна заради предвидената либерализация на пазара, а основен приорите е осигуряване на безопасност и удобство за пътниците. Росен Желязков заяви: До 2018 г. БДЖ изплащаше дълговете си още от закупуването на дизеловите мотриси. БДЖ има ангажимента и задължението да осигури безопасност, удобство, бързина и скорост. Затова и усилията през тази година са насочени към подмяна на подвижния състав чрез закупуване на нови вагони, тоест целта е да се осигури удобството и безопасността на пасажерите. Паралелно с това се поръчват 10 нови локомотива, за които има осигурен капитален ресурс и 10 шинобуса. Вървят ускорено и ремонтите.\"   Договорът с държавата изтича през 2024 г. и ако БДЖ не е в добро техническо състояние, тогава всеки един от европейските превозвачи може да влезе на либералния пазар на пътнически превози, допълни министър Желязков. БДЖ не се преструктурира, когато изтича договора с държавата, може бъде изместена от европейски превозвач заради либерализацията на пазара. 59 млн. лв са собствени приходи срещу 175 млн. лв субсидия от държавата. Първите стъпки за подобряване на състоянието на железницата у нас вече са факт. 4 млрд. лв са инвестирани досега и за следващия период се очаква да бъдат още толкова. Той коментира и новината, че \"Български пощи\" поемат разпространението на печата у нас. Български пощи\" са търговско дружество, в което държавата е едноличен собственик. В предмета му на дейност е записано разпространението на печатни издания, тоест това е присъща дейност от години. Пощите са единственият доставчик на услугата по разпространение на писма, пратки, за което държавата компенсира, като дотира дейността, за да бъде социално поносима, коментира още министърът. Желязков поясни още, че продължават преговорите по един от най-важните проблеми пред българските превозвачи - приемането на спорния пакет \"Мобилност\". \" В момента вървят т.нар. триалози - в Съвета, където са държавите, в Европейския парламент, където са депутатите и Европейската комисия. Има четири основни теми - за връщането на камиона, връщането на водача, забраната за седмична почивка в кабината и директивата за командировки. Ние се опитваме да преговаряме, като няма да отстъпим от отпадането на връщането на камиона, за което сме готови и на съд, връщането на водача, за което считаме, че трябва да бъде доброволно, както и забраната да се спи в кабината, но тогава, когато са осигурени необходимите условия\", каза той. \r\n \r\n \r\n \r\n", "date": "2019.11.02", "title": "Росен Желязков: Няма да отстъпим за пакета \"Мобилност\"! Готови сме да стигнем и до съд!"}
{"url": "http://epicenter.bg/article/Karakachanov-skochi-na-Makron--Povedenieto-mu-e-obida-kam-Balgariya-i-balgarskite-grazhdani-/197722/2/0", "text": "Това написа в социалните мрежи вицепремиерът и министър на отбраната Красимир Каракачанов.   Коментарът му е по повод думите на френския президент Еманюел Макрон от вчера.       , че вчера в интервю за крайнодясното списание “Вальор актюел” френският президент Еманюел Макрон заяви: \"Предпочитам легалните мигранти от Гвинея и Кот д'Ивоар, пред нелегалните украински или български банди\". Думите му, че предпочита легалните мигранти от Африка пред нелегалните българи обиколиха редица издания в целия свят.  Френският президент има предвид квотите за легална икономическа миграция от африкански страни, които попълват нежелани и нископлатени работни места. ", "date": "2019.11.02", "title": "Каракачанов скочи на Макрон: Поведението му е обида към България и българските граждани!"}
{"url": "http://epicenter.bg/article/Panihida-po-povod-Mazhka-zadushnitsa-be-otsluzhena-vav-Voenniya-mavzoley-kostnitsa-v-Sofiya/197723/2/0", "text": "Панихида за Мъжка задушница бе отслужена във Военния мавзолей-костница в София, предаде \"Фокус\".   Заупокойното богослужение бе оглавено от Белоградчишкия епископ Поликарп. Той се помоли за упокоение на душите на всички бъшгарски войни, паднали по бойните полета.    \"Бог да прости всички български войни, паднали по бойните полета за за нашата вяра и за свободата на на нашето Отечество. Неслучайно между Деня на народните будители и 3 ноември, когато се чества зимния празник на Св. Великомъчемик Георги Победоносец, почитаме паметта на нашите войни. Бог да ги прости! Вечна и блажена да бъде тяхната памет. Ние достойните българи нека се стремим да им подражаваме в героизма, във всеотдайността и любовта към Майка България. Амин!\", каза епископ Поликарп.   На събитието присъстват президентът Румен Радев, началникът на отбраната генерал Андрей Боцев, представители на ръководството на Министерството на отбраната, висши офицери от въоръжените сили и членове на военнопатриотичните съюзи. За да уважат загиналите български войни тук са и народни представители от Комисията по отбрана и председателят на БЧК Христо Григоров.   Венци и цветя бяха поднесени от името на президента Румен Радев, министър-председателя Бойко Борисов, от българакия парламент, парламентарните групи, от името на БЧК и други.  Ритуалът в памет на загиналите български воини се провежда от 1924 г. Традицията е прекъсната през 1946 г. Възстановена е през 1992 г. от Министерството на отбраната и Съюза на военноинвалидите и военнопострадалите.", "date": "2019.11.02", "title": "Панихида за Мъжка задушница бе отслужена във Военния мавзолей-костница в София"}
{"url": "http://epicenter.bg/article/Povdignaha-obvineniya-na-trima-targovtsi-na-glasove-v-Gorna-Oryahovitsa/197747/3/0", "text": "Районната прокуратура в Горна Оряховица повдигна обвинение на трима мъже за търговия с гласове за местните избори. Обвиняемите са в ареста за 72 часа. В понеделник прокуратурата ще решава дали да им поиска постоянно задържане, предаде БНР.   На 1 ноември вечерта са арестувани 65-годишен мъж с прякор Путаша от село Петко Каравелово, друг на 56 години от село Драганово и 38-годишен от село Първомайци.   Те са обвиняеми за това, че от 17 до 27 октомври на територията на община Горна Оряховица са организирали предлагането на пари на избиратели, за да ги склонят да гласуват в полза на определен кандидат за кмет на Горна Оряховица.   Според близки до разследването предлаганите суми варирали от 30 до 100 лева за глас, а парите щели да бъдат платени срещу снимана с телефон бюлетина при гласуването.   Ако обвиняемите бъдат признати за виновни, ги грози от 1 до 7 години лишаване от свобода и глоба от 10 000 до 25 000 лева.   Областната дирекция на МВР във Велико Търново проверява сигнали за купуване на гласове в деня за размисъл в общините Горна Оряховица, Златарица и Лясковец. На този етап няма задържани.   Съставени са предупредителни протоколи, включително и на представители на една от политическите партии, чийто кандидат за кмет утре е на балотаж.", "date": "2019.11.02", "title": "Повдигнаха обвинения на трима търговци на гласове в Горна Оряховица"}
{"url": "http://epicenter.bg/article/Balgariya-s-protestna-nota-v-Parizh/197726/2/0", "text": "Вицепремиерът и министър на външните работи Екатерина Захариева нареди на посланика ни в Париж Ангел Чолаков да връчи протестна нота във френското външно министерство. Френският посланик у нас г-жа Флоранс Робин бе извикана в понеделник в МВнР за обяснения, съобщиха от МВнР.   Това се налага след думите на френския президент Еманюел Макрон относно „украинските и българските банди”.   „Предпочитам легалните мигранти от Гвинея и Кот д'Ивоар пред нелегалните украински или български банди”, казва френският президент в интервю за крайнодясното списание “Вальор актюел”. \r\n   \r\n Във Facebook вицепремиерът Красимир Каракачанов осъди изказването на Макрон, че предпочита мигранти от Африка пред български и украински банди. Според него, изказването е поредната проява на политическа арогантност и високомерие. Каракачанов допълва, че подобно поведение е недопустимо.", "date": "2019.11.02", "title": "МВнР вика френския посланик да даде обяснения за думите на Макрон"}
{"url": "http://epicenter.bg/article/Shestvieto-na-Ekoglasnost---30-godini-ot-parvite-stapki-na-Promyanata/197713/11/0", "text": "  Шествието на движение „Екогласност” на 3 ноември 1989 г. е първата организирана масова улична опозиционна проява по време на режима на Живков.  „Екогласност” е основано през април същата година. Съпротивата по екологични проблеми по онова време се равнява на политическа съпротива срещу властта.  В края на октомври 1989 г. в НДК в София се провежда международна среща по опазване на околната среда в държавите участнички в Съвещанието за сигурност и сътрудничество в Европа. Това и присъствието на чужди журналисти окуражава „Екогласност” да започне да събира на улицата в София подписка срещу строителство на водосборна каскада за вецове в Рила.   На 26 октомври в градинката пред ЦДНА, до заведението „Кристал”, 22-ма активисти на „Екогласност”, включително известният актьор Петър Слабаков, са прибрани насилствено в коли на милицията на групи по няколко души и са откарани до Южния парк и на други места. Без да има социални мрежи, случката се разчува, към градинката започват да прииждат любопитни. Тя се оказва оградена с кордон от цивилни и униформени милиционери, които обясняват на любопитните, че се снима филм, затова е затворено.   След инцидента в градинката пред „Кристал” българската делегация на международната среща е принудена да дава официални обяснения.      В този ден, малко преди 17 часа, на площада пред храма откъм „Раковски” постепенно се събира народ. Тук освен хората на „Екогласност” са и повечето членове на Клуба за подкрепа на гласността и преустройството. Има и скромен брой представители на профсъюз „Подкрепа”, които се опитват да вдигнат свой плакат, но хората на „Екогласност” възразяват, че това е „наше шествие”. Има и „цивилни природозащитници”, както се шегуват някои от участниците.    Активистите разпъват транспарант „Екогласност – зелена алтернатива” и в първата редица го държат незрящият Петър Стайков, философ и психолог, популярният актьор Петър Слабаков, зоологът Петър Берон, химикът Пирин Воденичаров и др.    Доц. Цветан Кардашев от БАН прочита петиция до парламента, посрещната с ръкопляскания и точно в 17 часа шествието тръгва.   В този момент забиват камбаните на храма „Св. Александър Невски” и всичко става особено тържествено. Тълпата запява „Хубава си моя горо” и „Къде си вярна ти любов народна”. Когато шествието стига на стотина метра от парламента, спира, неколцина представители на „Екогласност”, с Петър Берон и Слабаков начело, се отделят и носят подписката вътре, като преминават през заграждения и кордон милиционери.  и постепенно се разотива.     .Изгубил зрението си напълно на 7-годишна възраст, завършил психология в Софийския университет, философ, работил в Института по философия на БАН, активист на „Екогласност”, член на Комитета за защита на Русе, на Клуба за подкрепа на гласността и преустройството. Бил е депутат от СДС във Великото народно събрание. Подписва конституцията и напуска СДС. В продължение на 10 години е шеф на предприятието на слепите „Успех”, чете лекции в Нов български университет, бил е член на комисия на Европейския съюз на слепите. Днес е 66-годишен, пенсионер.     .Философ, асистент в Софийски университет. От учредителите на „Екогласност” и най-активна в дейността му.     Един от най-популярните български актьори през 20 век. Има 120 роли в киното и телевизията. Бил е доброволец на фронта през 1944 г. Един от учредителите на Комитета за защита на Русе през 1988 г., член на Клуба за подкрепа на гласността и преустройството. Става председател на „Екогласност” през 1989 г. Един от онези, които малко преди 10 ноември 1989 г. влизат в бой с цивилни милиционери в градинката пред „Кристал” в София, докато „Екогласност” събират подписи. Става депутат във ВНС и подписва конституцията, при последвалото разцепление на СДС остава извън него. През 1997 г. става отново депутат, този път в коалиция с БСП. Умира през 2009 г. на 86 години.     Един от основателите на „Екогласност. Член е на Русенския комитет и на Клуба за подкрепа на гласността и преустройството. Назначен е за кмет на София от СДС (1990-1991 г.) в преходния период към демократизиране. Депутат е във ВНС. Става учредител и председател на Зелената партия месец след митинга. По-нататък тя се разцепва и минава през различни коалиции. Присъединява се към СДС (либерали) през 1991 г. и отпада от парламента. През 1997 г. заедно с някои от лидерите на „Екогласност” като Петър Слабаков, Стефан Гайтанджиев, Каракачанов влиза в парламента като депутат в коалиция с БСП. Работи в Института по философия на БАН. Днес е 59-годишен.    . Съучредител на „Екогласност”, активен природозащитник, работил в института по философия на БАН, автор на множество студии по теми за природа и философия, космос и философия, компютризация и др.     Химик, доцент от Химико-технологичния институт София, брат на активиста за граждански права Румен Воденичаров. Един от учредителите и лидерите на „Екогласност”. Става депутат от СДС във Великото народно събрание и подписва конституцията. Умира от рак през 1992 г. на 55 години.   Участниците в шествието на „Екогласност” са над 3000 души. Петицията, която лидерите на екологичното сдружение внасят в парламента, е подписана от над 11 000 граждани срещу един от последните гигантомански проекти „Рила-Места”, предвиждащ прехвърляне на води от Рила и Източните Родопи.   Това е първата петиция, внесена в парламента по времето на комунистическия режим, а шествието е внушително за тогавашното положение и близките събития от края на октомври 1989 г., когато активисти на „Екогласност” са разгонени от ДС със сила, а някои и арестувани по време на мирно събиране на подписи за петицията в градинката до сладкарница „Кристал”.   В началото след разгонването на активистите в градинката пред „Кристал” режимът на БКП мисли, че се е справил със ситуацията. Близки около тогавашният партийно-държавен ръководител Тодор Живков описват, че той е бил развълнуван и доволен от събитието и се оттегля в резиденцията в Правец. Там обмисля смяната на министър-председателя, по това време Георги Атанасов с близкия си земляк и вицепремиер Петко Данчев Месец по-късно новият генерален секретар на БКП Петър Младенов дава коренно различна оценка на силовата акция за разгонването на гражданите пред „Кристал”. Тази оценка е споделена на тайна среща с Колегиума на МВР - ръководството на МВР, ДС и Народната милиция. На нея Петър Младенов заявява: \"    ", "date": "2019.11.02", "title": "Шествието на Екогласност - 30 години от първите стъпки срещу режима на Живков"}
{"url": "http://epicenter.bg/article/Gorata-bg-zasadi-nad-600-hilyadi-dravcheta-i-stana-Buditel-na-godinata/197751/6/0", "text": "Никола Рахнев, създателят на най-голямата доброволческа инициатива в България Гората.бг, засаждаща гори и дървета в цялата страна, е шестият носител на престижното отличие „Будител на годината“- 2019.   Със засадените 622 000 дървета и амбицията те да станат 1 000 000 до края на 2019 г., Рахнев успява да мотивира хиляди българи да се включат в засажданията и да подкрепят борбата със замърсяването на въздуха. Никола Рахнев събра най-голям брой гласове на сайта на Българското национално радио.   Кампанията „Будител на годината“ се провежда за 6-та поредна година с подкрепата на д-р Милен Врабевски и Фондация Българска Памет, а специалната награда на Фондацията за 2019 г. отиде при детето-чудо на българския шахмат гросмайстор Нургюл Салимова.  Тя бе отличена за всеотдайния ѝ труд и амбиция, с които се стреми да стане номер 1 в света, а успехите ѝ да обърнат погледите към България като шахматна нация с бъдеще.   „Ние изживявахме заедно с всички будители каузите и отдадеността им, енергията, която са способни да транслират по посока хората около тях и тази тяхна вярност на идеята, че никой разумен човек не чака благодарност за това че е извисен, за това, че успява да бъде добрият пример.   Тази дефиниция не е търсена от тези хора и в това всъщност се събира цялата красота на случващото се. Доброто начало е това, което ни прави хора. Случайно родени хора няма на този свят. Всички сме родени с мисията да живеем за другите хора.   Тук са живите доказателства, че това се изпълнява. Те са и доказателства, че по този път, по който сме тръгнали се върви само в една посока – към обществен прогрес,“ заяви председателят на журито д-р Милен Врабевски по време на събитието.   Тържествената церемония по отличаването на най-стойностните и значими личности и каузи за 2019 г. се проведе на 1 ноември - Денят на народните будители в Зала 6 на НДК.   Сред официалните гости на събитието бяха будители от минали издания на инициативата, общественици, медии, както и членовете на журито, направило тазгодишните 10 будителски номинации - проф. Огнян Герджиков, юрист и политик, председател на 39-то Народно събрание (2001–2005), д-р Милен Врабевски, председател на Фондация Българска Памет, Добрина Чешмеджиева, журналист и водещ на предаването „Референдум“, Кирил Калев, директор на програма „Христо Ботев“ на БНР, Елеонора Гаджева, журналист, Снежана Йовева-Димитрова, директор на Държавен културен институт към министъра на външните работи, а водещ на церемонията и двигател на инициативата за поредна година бе журналистът Ива Дойчинова.  ", "date": "2019.11.02", "title": "Гората.бг засади над 600 хиляди дръвчета и стана Будител на годината"}
{"url": "http://epicenter.bg/article/Rusiya-sas-sobstvena-spatnikova-sistema-za-telefon/197674/8/0", "text": "Първият заместник на генералния директор на компания „Гонец“ (единния оператор на „Роскосмос“ за системните връзки, излъчването и ретранслацията) Олег Химочко разказа в интервю пред РИА Новости за перспективите за създаване на собствена спътникова система за телефонна връзка в Русия.    Тази услуга ще бъде предоставяна от спътникова система „Гонец“ второ поколение, чието разполагане ще започне през 2024 година. Общо, по думите на Химочко, орбиталната групировка ще наброява 28 спътника.    „В новото поколение на системите „Гонец“ се планира също да бъде реализирана функцията за спътникова телефония на територията на Русия, а предвид това, че днес на руския пазар за спътникова телефония са представени чуждестранни компании, като Iridium, Glbalstar, Inmarsat и Thuraya, решаването на тази задача е много важно и своевременно“, заяви събеседникът на агенциятал.    Сега сателитната комуникация в Русия е достъпна само чрез чуждестранни орбитални групи. Дори Министерството на отбраната използва услугите на американския оператор Iridium.    Според Химочко новата система ще бъде насочена предимно към пазара на индустриалнен интернет. Според разработчиците тя ще бъде търсена в енергийния, петролния и газовия и транспортния сектор, включително корабоплаването, както и в селското стопанство, екологията, минното дело и други.    „И такива постижения като обработката на големи количества данни, облачните технологии, използването на сензори не само за получаване на информация, но и с функция на контрольор, ще даде възможност не само да се следи състоянието на обектите, но и да се създадат автоматизирани подсистеми в различни сектори на социално-икономическата сфера“, поясни събеседникът на агенцията.   Източник: Новини.бг", "date": "2019.11.02", "title": "Русия със собствена спътникова система за телефон"}
{"url": "http://epicenter.bg/article/Dzhordzh-R--R--Martin--Drakonite-se-zavrashtat/197639/10/0", "text": "  Преди дни от НВО съобщиха, че подготвят нов сериал с име \"Домът на дракона\", който е от света на \"Игра на тронове\", и се развива преди оригиналната история, проследявайки събитията около дом Таргариен.   , пише Мартин.   Той пояснява, че историята ще се развива няколко века преди \"Песен за огън и лед\" и ще е базирана върху \"Огън и кръв\".   \"Новите епизоди са поверени на двама страхотни режисьори – Раян Кондал и Мигел Сапочник. Името на Мигел не е непознато за почитателите на \"Игра на тронове\" – той е режисирал пет епизода и има награда \"Еми\" за работата му по \"Битката на копелетата\", пояснява Мартин.   На Сапочник е поверен първият епизод от \"Домът на дракона\". Раян Кондал е близък приятел с Марин и почитател на \"Игра на тронове\". \"Той е страхотен сценарист и фен на книгите ми много отпреди да се срещнем\", казва Мартин.   В блог поста си създателят на „Игра на тронове“ разкрива също, че предложил \"Домът на дракона\" на НВО много по-рано. \"Това беше първото предаване, което им предложих като наследник на \"Игра на тронове\" още през лятото на 2016г.\", казва той.   Изтоник: Канал 3", "date": "2019.11.02", "title": "Джордж Р. Р. Мартин: Драконите се завръщат"}
{"url": "http://epicenter.bg/article/Kiril-Sakskoburggotski-e-sred-50-te-nay-zhelani-ergeni-vav-Velikobritaniya/197737/10/99", "text": "Кирил Сакскобургготски е сред 50-те най-желани ергени във Великобритания в класацията на сп. \"Татлър”. В челната десетка са разпознаваеми лица като Бруклин Бекъм и Хари Стайлс. В класацията попадат и по-неизвестни аристократи, като Александър Огълви, внук на принцеса Александра - покойна братовчедка на кралица Елизабет Втора, или Чарли Кадоган, чийто дядо е граф със състояние 5,4 милиона, както и новоизгряващи спортни звезди. Възрастовата граница е широка - от 19-годишния Ландо Норис, който е състезател по Формула-1, до 55-годишния принц Кирил Български - разведен баща на три деца, който има родствена връзка с европейски кралски особи и е завършил Принстън с Брук Шийлдс. Той е кръстник на принц Аристидис-Ставрос и има много известни приятели, като Гуинет Полтроу и Хю Грант\".   Източник: Нова.тв", "date": "2019.11.02", "title": "Кирил Сакскобургготски е сред 50-те най-желани ергени във Великобритания"}
{"url": "http://epicenter.bg/article/Radioglas-vliza-v-NATFIZ/197754/10/0", "text": "Радомира Михова, познат и обичан радио глас, носител на Голямата награда „Сребърна вълна“ – 2003 г.  за културно предаване, на приза Сирак Скитник за принос в издателската дейност на БНР през 2010 г. и др., не спира да споделя своите умения в областта на публичното говорене.   Тя е единственият сертифициран български лектор от школата по комуникации на Наталия Козелкова - един от водещите руски експерти.   Специфични упражнения за поставяне на точния и овладян глас,  талантливата радио водеща ще покаже в специално работно ателие на 8 ноември т.г. в НАТФИЗ „Кръстьо Сарафов“.    В два поредни дни учебното заведение е домакин на конференцията „Гласът – средство за въздействие“, по повод 70 години от създаването на катедра „Сценична реч“.   Радио спецификата на говорене е представена от Радомира Михова, която е бохемист по образование,  бивш кадър на Българското национално радио – главен редактор на радио София, а преди това директор на Рекламно-издателската къща на БНР.   Тя сега има собствен авторски курс „Успешен Глас“ с уникална методика, която се базира на журналистически, логопедични и психологически практики.   Радомира споделя: „Радиото е най-добрата школа да откриеш своя глас, да го обикнеш и използваш както и когато трябва. Това обучение е мисия и естествено продължение на моя опит.   Съзнавам, колко е важно да се говори ясно, красиво и забелязвам,  колко се подценява напоследък представянето пред медии, колко много може да се работи в посока подобряване на общуването ни. А ползата от успешната комуникация е чувството на удовлетворение да останем разбрани.“", "date": "2019.11.02", "title": "Радиоглас влиза  в НАТФИЗ"}
{"url": "http://epicenter.bg/article/Prez-noemvri-ni-chakat-ot--8-do-25-gradusa--Vizhte-mesechnata-prognoza-/197638/2/0", "text": "Най-ниските температури през ноември у нас ще бъдат между минус 8 и минус 3 градуса. По-високи ще са по Черноморието. Най-високите температури през месеца ще са между 20 и 25 градуса. Това прогнозира синоптикът в НИМХ Красимир Стоев.   По думите му през ноември се очаква средната месечна температура да бъде около нормата. За Северна България и в Горнотракийската низина е между 5 и 8 градуса, за високите полета - между 3 и 5 градуса. По Черноморието и долината на река Струма - между 8 и 10 градуса, а в планинските райони - от минус 5 до 3 градуса.   Месечната сума на валежите ще бъде около и над нормата, като повече ще вали през втората половина от месеца. Месечната норма на валежите за по-голямата част от страната е между 40 и 70 литра на кв/м, в южните и планинските райони - между 60 и 90 литра.   През ноември се очаква динамиката на атмосферните процеси над Балканския полуостров да е повишена и времето в нашата страна ще е често динамично.   Въпреки значителното застудяване в началото на месеца през първото десетдневие температурите ще бъдат по-високи от обичайните. Слаби валежи от дъжд ще има в началото и в края на периода. През първата половина от второто десетдневие на ноември ще е все още сравнително топло и без валежи. През втората половина от месеца температурите значително ще се понижат, ще има и валежи, на места значителни. В края на десетдневието в Предбалкана и по високите полета дъждът ще преминава в сняг.   През третото десетдневие ще преобладава облачно и мъгливо време. Често ще има и валежи. В началото на периода ще настъпи относително повишение на температурите. Застудяване се очаква в края на месеца, когато дъждът по високите полета и в Северна България ще преминава в сняг.   Климатичната справка определя ноември като преходен месец между есента и зимата. Нощното изстиване на земната повърхност е значително и броят на дните с облачно и мъгливо време се увеличава. Намаляват спокойните есенни дни. Динамиката на атмосферните процеси се увеличава. Арктичният въздух по-често достига до Балканския полуостров и не рядко вали сняг. В същото време при топли средиземноморски нахлувания температурите през ноември у нас са достигали до 27-30 градуса. Периодите със слънчево и топло време през ноември са наречени „циганско” или „сиромашко лято”.", "date": "2019.11.02", "title": "През ноември ни чакат от -8 до 25 градуса. Вижте месечната прогноза!"}
{"url": "http://epicenter.bg/article/Dzhokovich--Grigor-e-edin-ot-nay-golemite-talanti-v-nashiya-sport/197715/8/0", "text": "„Григор е един от най-големите таланти в нашия спорт през последното десетилетие. Често го сравняват с Федерер и има защо. След Откритото първенство на САЩ играта му е на значително по-високо ниво”. Това заяви Новак Джокович за съперника си на полуфиналите на мастърс турнира в Париж Григор Димитров. „Бекхендът винаги е бил слабото му място. Повечето му съперници го атакуват точно на бекхенд, но той доста е подобрил този компонент от играта си. Виждам, че доста добре му се получава сеченият бекхенд. Връща добре топката и се движи много добре по корта. Той е един от най-добре подготвените физически играчи в тура и това му помага винаги да е на точната позиция\", коментира Джокович, цитиран от БГНЕС. Джокович ще се изправи в спор за място на финала в Париж срещу първата ни ракета Григор Димитров, който в петък надви Кристиан Гарин в два сета. Двамата имат девет мача помежду си, като нашият тенисист има един-единствен успех, дошъл на Мастърса в Мадрид през 2013 година. Последната им среща беше в Синсинати през 2018, когато Джокович спечели в три сета. Ноле и Григор са се изправяли един срещу друг и в зала „Берси“ през 2016, когато Джокера триумфира в три сета на осминафиналите в надпреварата.   Двубоят между Григор Димитров и Новак Джокович е в събота от 15.00 часа българско време.", "date": "2019.11.02", "title": "Джокович: Григор е един от най-големите таланти в нашия спорт"}
{"url": "http://epicenter.bg/article/Grigor-Dimitrov-otpadna-na-polufinala-na-turnira-po-tenis-v-Parizh-/197749/8/0", "text": "Григор Димитров отпадна на полуфинала на турнира по тенис в Париж след 6:7 (5), 4:6 от Новак Джокович. Загубата дойде след изключително оспорван мач. И двамата тенисисти не успяха да разгърнат най-доброто от възможностите си, но все пак в мача имаше редица великолепни дълги разигравания за публиката в парижката зала „Берси“, предаде  . Първият сет беше изключително равностоен през целия първи сет. Двамата бяха солидни в собствените си сервис геймове, като през цялата първа част нямаше нито една точка за пробив.   След 3:3 сервис геймовете на Джокович започна да изпитва повече проблеми, след като Гиргор редовно успяваше да достигне до резултат 30:30. Въпреки това сърбинът показа здрави нерви и не позволи на българина да си помисли за пробив. Същото обаче важеше и за хасковлията. Така логично се стигна до сет в първия тайбрейк.   Дългият тринадесети гейм отново продължи в равностойно темпо.   Двамата размениха по 1 минпробив, за да разменят половините си при 3:3. Григор след това успя да стигне до ценен минипробив за 5:3, след което се нуждаеше от само две точки, за да спечели първата част. Това обаче не се случи, след като Джокович вдигна темпото и след две-три феноменални разигравания сърбинът завърши частта при 7:5.    4:6 - Гейм, сет и мач за Джокович! Безапелационен гейм за финал на Джокович, отново на 0, като сърбинът достига до финала в Париж 4:5 - Григор също отговаря с гейм на нула, но сърбинът вече очевидно е вглабен единствено в следващия си сервис гейм, след който може да доведе мача и до своя логичен финал.  3:5 - Джокович не позволява на българския тенисист да си помисли за връщане на пробив и взема пореден гейм  на 0.  3:4 - Григор успява да преодолее разочарованието си, за да може да може да намали аванса на Джокович с гейм на нула.  2:4 - Джокович затвърждава пробива след поредната серия от хубави разигравания и силни форхенди по правата. При 40:15 вкара и един силен сервис, за да завърши гейма на 15.  2:3 - Пробив за Джокович! Редица грешки на Григор доведе до резултат 15:40. Григор върна една от точките за пробив със сервис по правата. При втората точка обаче нямаше прошка. Джокович натисна с форхенд по правата и Григор сгреши, за да постигне ценен пробив. 2:2 - Джокович проявява хладнокръвието си и след няколко чудесни форхенда и сервиси затваря пореден сервис гейм, за да изравни резултата във втория сет.  2:1 - Григор не се оставя да падне духом, вземайки сервис гейма си на 0.  1:1 - Поредица от тежки разигравания, след които обаче Джокович се оказа с по-здрави нерви и взе гейма си на 30.  1:0 - Убедителен старт на втория сет за Гришо, след като бързо стигна до аванс от 40:0. Въпреки досадна грешка хасковлията затвори гейма си на 15.    5:7 - Феноменално разиграване за края на сета, за съжаление обаче, завършило с нова грешка на Григор и сет за сърбина.  5:6  - Минипробив за Джокович! Феноменално разиграване между двамата, продължило над 30 удара за жалост завърши с грешка на Григор при деми-волето. В следващата точка отново българинът се пропука, за даде сетбол за Джокович.  5:3 - Минипробив за Григор! Ужасна двойна грешка за сърбина, която дарява предимство на Гришо.  3:3 - Хубава размяна на точки от двамата тенисисти, за да си разменят половините при равенство.  2:2 - Минипробив за Гришо! Чудесно построено разиграване, завършено със смач на българина.  1:2 - Джокович си беше помислил, че поведе с минипробив, но се оказа, че ударът на Григор е хванал линията. Все пак следващата точка хасковлията наистина сбърка и Джокович повежда с минипробив.  6:6 - Григор пласира два страхотни форхенда по правата и завърши с ас, за да прати първия сет в дълъг 13-ти гейм.  5:6 - Нивото на играта на корта леко спадна, като и двамата играчи допускат голямо количество грешки. Джокович за пореден път показва достатъчно концентрация обаче и си взема подаването. Григор ще трябва да сервира за оставане в първия сет.  5:5 - След загубена първа точка Григор беше безпощаден, варирайки играта си добре, за да вземе подаването си на 15.  4:5 - Нов труден гейм за Джокович, но все пак той оцелява сух. Двамата тенисисти редуваха добри разигравания с досадни грешки, преди Ноле да затвори подаването си след неточен слайс бекхенд на Гришо.  4:4 - След лошо начало на гейма и двойна грешка хасковлията отвърна с две чудесно контруирани разигравания, завършени с печеливши точки след смачове. Геймът завърши първата ни ракета с сервис по правата.  3:4 - Нервен гейм и от двамата играчи с доста грешки, но и едно вдъхновяващо разиграване, спечелено от Джокович при 30:30. В крайна сметка Джокович взема труден гейм на 30, след грешка на Григор при опит за къса топка.  3:3 - Нова порция тежки разигравания от дъното на корта са последвани от няколко грешки на Джокович. Григор взема гейма си на 0 и продължава солидното си представяне.  2:3 - Силни сервиси и убедителен форхенд - тайната рецепта на Джокович до момента в собствените му сервис геймове. Сърбинът си взема подаването на 15.  2:2 - Няколко чудесни комбинации след добри сервиси носят на Григор втория му гейм за сета. Много равностоен сблъсък до момента.  1:2 - Два тежки сервиса на Джокович, за да затвори убедителен гейм на 0. Сърбинът дава заявка, че за Григор няма да е никак лесно в противниковите сервис геймове.  1:1 - Григор започва мача уверено и стой много стабилно в продължителните разигравания. Гейм на 15 след грешка на Джокович по диагонала. ", "date": "2019.11.02", "title": "Григор Димитров отпадна на полуфинала на турнира по тенис в Париж "}
{"url": "http://epicenter.bg/article/STO-odobri-kitayski-targovski-sanktsii-spryamo-SASht-za-3-58-mlrd--dolara/197714/7/0", "text": "Световната търговска организация (СТО) даде зелена светлина на Китай да наложи търговски санкции на стойност 3,58 млрд. долара на Съединените щати за това, че не са били премахни наложените от преди години американски антидъмпинговите мита, съобщи в петък агенция Блумбърг.  Спечелената от Китай жалба пред СТО датира отпреди тарифната война между двете най-големи икономики в света, но днешното решение може да окаже известно негативно влияние в хода на текущите търговски преговори.    Претърпените от Китай щети, посочени в днешното изявление на уебсайта на базираната в Женева международна търговска организация са третите по-големина в историята на СТО.    Случаят, заради който Китай беше подал жалба пред СТО, започна преди 18-месечната търговска война между двете държави. Докато управляващите в Пекин и Вашингтон се занимават с въпроси относно настоящите преговори за сключване на \"първа фаза\" от всеобхватна търговска сделка, решението на Световната търговска организация дава на Китай ново, при това напълно законно оръжие с което да окаже известен натиск върху администрацията на Доналд Тръмп, ако разбира се реши да го направи.    През май 2017-а година СТО взе решение, според което САЩ трябва да променят антидъмпинговия си режим спрямо някои китайски стоки. Повод за това решение беше неспазването от Вашингтон на предишно решение на Световната търговска организация (СТО) от 2012-а година по време на управлението на президента Барака Обама. Самото решение на СТО изискваше от САЩ да отменят тарифите за слънчеви панели, стоманени цилиндри, вятърни електроцентрали и пресован алуминий, наред с други китайски продукти.    В резултат на това Китай подаде жалба в СТО да получи разрешение да наложи компенсиращи наказателни мита на американски стоки в размер на 7 млрд. долара. През януари тази година СТО даде на Министерството на търговията на САЩ срок до 22 август да промени своите антидъмпингови методологии или рискува да се изправи пред перспективата за ответни наказателни китайски мита.    С днешното окончателно решение на СТО се дава зелена светлина на Китай да наложи мита върху вноса на стоки от САЩ на стойност 3,58 млрд. долара годишно, или за около половината от исканата от Пекин сума.    Това става в момент, когато двете най-големи икономики в света сякаш са на път да приключват успешно т.нар. \"първа фаза\" от по-всеобхватно търговско споразумение.    По-рано днес от Пекин дойде информация, че търговските преговори \"напредват добре\", след което последваха и подобни оптимистичните послания и от страна на директора на Националния икономически съвет на САЩ Лари Къдлоу.    Китайският президент Си Цзинпин и неговият американски колега Доналд Тръмп планираха да се срещнат по време на срещата на върха на Азиатско-тихоокеанското икономическо сътрудничество (АТИС) в Чили през ноември, за да парафират официално \"първата фаза\" от търговската сделка, но срещата на върха беше отменена поради уличните протести в чилийската столица Сантяго.    В четвъртък Тръмп подчерта, че в скоро време ще бъде обявено новото място на планираната между двамата лидери среща, докато говорителят на китайското външно министерство потвърди в петък, че страната е в \"близък контакт\" със САЩ относно организирането на тази среща, отбелязва БНР.", "date": "2019.11.02", "title": "СТО одобри китайски търговски санкции спрямо САЩ за 3,58 млрд. долара"}
{"url": "http://epicenter.bg/article/Otkritite-v-kamion-v-Eseks-migranti-bili-vietnamtsi--smyata-politsiyata/197718/7/0", "text": "Британската полиция смята, че всички 39 мигранти, намерени мъртви миналата седмица в камион в Есекс, са виетнамци, предаде ДПА, цитира Новини.бг.    \"Понастоящем смятаме, че всички жертви са виетнамци, и поддържаме контакт с виетнамското правителство\", заяви снощи заместник-началникът на полицията на Есекс Тим Смит.    Когато британската полиция намери телата в ранните часове на 23 октомври, тя първоначално заяви, че става дума за китайци.    Въпреки това, през изминалата седмица, няколко виетнамски семейства започнаха да изразяват опасения, че техни близки са сред загиналите.    Полицията на Есекс заяви, че не може да разгласи самоличността на жертвите, но че е установила контакт с много от семействата на загиналите.    Най-малко 28 виетнамски семейства от провинциите Хатин и Нгеан, съобщиха за изчезнали свои роднини, предадоха местни медии.    Това насърчи виетнамския премиер Нгуен Суан Фук да нареди разследване на трафика на хора зад граница.", "date": "2019.11.02", "title": "Всички жертви в камиона-ковчег от Есекс са виетнамци"}
{"url": "http://epicenter.bg/article/Makron--Predpochitam-zakonnite-imigranti-ot-Afrika-pred-nezakonnite-balgari/197721/7/0", "text": "Предпочитам легалните мигранти от Гвинея и Кот д'Ивоар, пред нелегалните украински или български банди, съобщи Новини.бг   Това изказване направи френският президент Еманюел Макрон в интервю за крайнодясното списание “Вальор актюел”.    Думите му, че предпочита легалните мигранти от Африка пред нелегалните българи обиколиха редица издания в целия свят.  Френският президент има предвид квотите за легална икономическа миграция от африкански страни, които попълват нежелани и нископлатени работни места.    Правителствени източници защитават интервюто пред крайнодясното списание с аргумента, че трябвало да се разговаря с всички французи през всички медии. Дебатът във Франция за миграцията и исляма се поднови заради разгорелия се отново спор около носенето на забрадките като религиозен символ.", "date": "2019.11.02", "title": "Макрон: Предпочитам законните имигранти от Африка пред незаконните българи"}
{"url": "http://epicenter.bg/article/Kiev-poiska-obyasnenie-za-skandalnoto-izyavlenie-na-Makron-za--ukrainskite-i-balgarskite-bandi--/197725/7/0", "text": "Украинското министерство на външните работи извика френския посланик да даде обяснения за думите на френския президент Еманюел Макрон относно „украинските банди”, съобщи говорителката на министерството Екатерина Зеленко, цитирана от БГНЕС. Пред крайнодясното сп. Valeurs Actuelles Макрон каза, че “той като президент предпочита легалните мигранти от Гвинея или Кот д’Ивоар … вместо нелегалните украински или български банди”.   Интервюто му предизвика остра реакция сред цялата журналистическа гилдия във Франция.   Авторитетният седмичник “L’observateur” подчертава, че “за първи път президент на Франция дава интервю за крайно дясна медия”. Сп. “Marianne” се възмущава от нескопосаните обяснения на администрацията на Макрон за скандалното интервю.   “С това си интервю Макрон зави рязко към крайната десница”, пише от своя страна в. “Liberation”. Остри коментари има и във вестниците Le Parisien и Le Figaro.   “По време на разговора френският посланик отбеляза, че Франция няма претенции към гражданите на Украйна, които посещават страната. Следователно думите на Макрон, засягащи проблематиката на миграцията и законното трудоустройство, са били извадени от контекста”, каза Зеленко след разговора с френския дипломат в Киев.   Тя отбеляза, че „между Киев и Париж съществува пълно разбиране и сътрудничество в реализация на договореностите за движението на гражданите от двете страни”.", "date": "2019.11.02", "title": "Киев поиска обяснение за скандалното изявление на Макрон за “украинските и българските банди” "}
{"url": "http://epicenter.bg/article/45-mln--dushi-v-Yuzhna-Afrika-sa-izpraveni-pred-hranitelna-kriza/197727/7/0", "text": "Рекордните 45 милиона души в Южна Африка са изправени пред тежък недостиг на храна през следващите шест месеца, като около една четвърт от тях в момента търпят предизвиканата от хранителна несигурност заради кризисна суша, съобщиха три агенции към Организацията на обединените нации, цитирани от Канал 3.    Изменението на климата предизвиква хаос в обеднелите страни, които се борят за справяне с екстремни природни бедствия като циклона \"Айдай\", опустошил Мозамбик по-рано тази година, съобщава \"Сабах\".    \"Преживяхме най-тежката суша за 35 години в централните и западните райони през производствения сезон\", казва Маргарет Малу, изпълняваща длъжността регионален директор за Южна Африка в Световната програма за храните (WFP).    \"Трябва да посрещнем належащите спешни нужди от изхранване на милиони хора, но също така да инвестираме в устойчивостта на тези, застрашени от все по-чести и по-тежки суши, наводнения и бури\", каза Малу в изявление.    WFP, Организацията за прехрана и земеделие и Международният фонд за развитие на селското стопанство (IFAD) заедно призоваха за спешно финансиране, за да помогнат за смекчаване на последиците от климатичните промени в Африка.    Температурите в Южна Африка се покачват с двойно по-голяма от средната стойност в световен мащаб, според Международния панел за изменението на климата, а регионът включва шест от деветте африкански държави, определени за най-силно засегнати от неблагоприятното време през следващите години - ДР Конго, Малави, Мозамбик, Танзания, Замбия и Зимбабве.    \"В района, толкова предразположен към шокове и засегнат от високите проценти на хроничен глад, неравенство и бедност, изменението на климата е екзистенциална ситуация, която трябва да бъде решена с най-голяма спешност\", заяви Робсън Мутанди, директор на центъра на IFAD в Южна Африка.", "date": "2019.11.02", "title": "45 млн. души в Южна Африка са изправени пред глад заради невиждана суша"}
{"url": "http://epicenter.bg/article/Izrigna-vulkanat--quot-Sakuradzhima-quot--v-Yaponiya/197729/7/0", "text": "Вулкан изригна на остров Сацума в Югоизточна Япония, съобщава Метеорологичната агенция на страната, цитира Канал 3.   Засега няма съобщения за щети в префектурата Кагошима.    Изригването е станало около 17:36 ч. местно време, информира Спутник.    Издадено е предупреждение за ниво 2 по скалата до 5 след изригването на вулкана \"Сакураджима\".    \"Сакураджима\" е най-активният вулкан в Япония. Бивш остров, сега е полуостров в префектурата Кагошима в Кюшу.", "date": "2019.11.02", "title": "Изригна вулканът \"Сакураджима\" в Япония"}
{"url": "http://epicenter.bg/article/Priznanie--Donald-Tramp-zayavi--che-go-interesuva-petrolat-na-Siriya/197732/7/0", "text": "„Единственото, от което се интересуват американците в Сирия, е петролът”. Това обяви президента Доналд Тръмп, а думите му предизвика дебати. Някои казват, че милиардерът е останал неразбран, а други твърдят, че е първият, който си признава реалните причини за конфликти като този.   „Искаме да върнем войниците си у дома, но оставяме част от тях там, защото запазваме петрола. Харесвам петрола. Запазваме го”, каза Тръмп. Тези думи на президента бяха разчетени като признание. Някои дори иронично го похвалиха. Сред тях беше и президент на Сирия Башар Асад, който каза часове по-късно, че това са истинските мотиви на американците.   „Що се отнася до Доналд Тръмп, ако питате мен, ще ви кажа нещо, което може да ви прозвучи странно. Това е най-добрият американски президент, но не защото политиките му са добри, а защото е най-прозрачният. Всички американски президенти извършват престъпления и после взимат Нобелова награда за мир. Те всъщност са група престъпници, които представляват интересите на големите американски корпорации за оръжие, петрол и други. Тръмп говори открито и казва: \"Искаме петрол\", коментира Башар Асад.   Американецът наистина говори подробно за това и на няколко пъти повтори, че петролът е основният приоритет. „Други държави да охраняват границата. Турция иска - нека я охранява. Те се бият от хиляда години. Ние се отдръпнахме и запазихме петрола\", каза още Тръмп.   Наистина ли Тръмп си признава, или има нещо повече? Анализатори изтъкват, че от петрола на Сирия не се правеха големи пари дори преди войната. Страната произвеждаше под половин процент от петрола на пазара и тъй като режимът запазваше около 85% от печалбите, за чуждите компании не оставаше много.   В момента петролните полета почти не се използват и трябват много пари, за да бъде възстановена продукцията в един размирен район, без количествата да са големи. Тези, за които петрола беше ключов, бяха ИДИЛ. Терористите добиваха известни количества и го продаваха на черно в Турция и дори на режима на Асад, с който се биеха. Това беше основния им източник на доходи.   Източник: Нова.тв", "date": "2019.11.02", "title": "Интереси! Доналд Тръмп заяви, че го интересува петрола на Сирия"}
{"url": "http://epicenter.bg/article/Darzhavniyat-dalg-na-SASht-udari-nov-rekord/197733/7/0", "text": "Държавният дълг на САЩ достигна нов рекорд, надхвърляйки 23 трилиона долара, съобщава БГНЕС като се позовава на Министерството на финансите.   При поемането на президентството от Доналд Тръмп дългът е бил под 20 трилиона долара, но започна да расте с ускорени темпове поради увеличаване на дефицита на федералния бюджет.   През 2019 г. дефицитът възлиза на около трилион долара. Данъчната реформа през 2017 г., направена от Тръмп и републиканците в конгреса трябва да увеличи бюджетния дефицит с два трилиона долара на десетилетие. Разходите за отбрана също продължават да растат - бюджетът на Пентагона е около 700 милиарда долара годишно. От общо 23 трилиона само 17 трилиона са в ръцете на гражданите и финансовите институции, останалите 6 трилиона са заеми от различни институции на федералното правителство. Анализатори от американската инвестиционна компания \"AllianceBerstein\" изчислиха, че реалният държавен дълг на САЩ достига 1832% от общата икономика.", "date": "2019.11.02", "title": "Държавният дълг на САЩ удари нов рекорд"}
{"url": "http://epicenter.bg/article/Velikobritaniya-spira-dobiva-na-shistov-gaz-chrez-fraking/197734/7/0", "text": "От днес Великобритания налага мораториум върху добива на газ чрез фракинг (хидравлично разбиване) в Англия, съобщи правителството, цитира Сега.бг   Аргументът е, че при използването на този метод има риск от \"недопустими последици\" за местното население чрез предизвикване на земни трусове, съобщиха осведомителните агенции.  Правителството на Борис Джонсън е показвало, че подкрепя добива на шистов газ като един от начините за намаляване на зависимостта на страната от внос на природен газ, с който се отопляват около 80 на сто от британските домакинства, отбелязват агенциите. Срещу фракинга обаче са природозащитници, според които този метод противоречи на обещанието на Великобритания да постигне до 2050 година нулеви въглеродни емисии. Днешното съобщение за замразяване на фракинга, което е промяна в политиката на правителството, се обяснява и с факта, че Джонсън се готви за нови парламентарни избори на 12 декември, отбелязват медиите.  Мораториумът ще остане в сила, докато не се появят нови убедителни доказателства за безопасността на този метод, се казва в съобщението на правителството.  Решението се свързва с инцидент от август, когато при разработването от британската компания Куадрила на газово находище недалеч от Блекпул, Северна Англия, в околността бе регистрирано земетресение с магнитуд 2,9, разлюляло някои къщи. Това предизвика вълна от обществено недоволство.   След разследване на инцидента британският регулатор OGA, отговарящ за добива на петрол и газ, заяви, че засега не е възможно да се предрече точно дали са възможни земни трусове, свързани с фракинга.", "date": "2019.11.02", "title": "Великобритания спира добива на шистов газ чрез фракинг"}
{"url": "http://epicenter.bg/article/Germaniya-harchi-1-mlrd--evro-za-proekti-za-zelena-mobilnost-v-Indiya/197719/7/0", "text": "Германският канцлер Ангела Меркел заяви днес, че страната й ще похарчи един милиард евро през следващите пет години за проекти за зелена мобилност в Индия, предаде Ройтерс, цитира Новини.бг    Меркел, която при визитата си в Индия е придружавана от няколко германски министри, се срещна вчера в Делхи с индийския премиер Нарендра Моди. Фокусът на обсъжданията е върху търговията, инвестициите, регионалната сигурност и климатичните изменения.    Германия е най-големият търговски партньор на Индия в Европа, отбелязва Ройтерс. В Индия действат над 1700 германски компании. Германски средства ще бъдат използвани за финансирането на няколко проекта, посветени на опазването на околната среда, като например въвеждането на електрически автобуси, които да заменят дизеловите (използвани за нуждите на обществения транспорт в градовете).", "date": "2019.11.02", "title": "Германия харчи 1 млрд. евро за проекти за зелена мобилност в Индия"}
{"url": "http://epicenter.bg/article/Informatorat-na-SASht-iskal-da-otmasti-na-Bagdadi-i--quot-Islyamska-darzhava-quot-/197720/7/0", "text": "Информаторът, който разкрил на САЩ местонахождението на главатаря на \"Ислямска държава\" (ИД) Абу Бакр ал Багдади, искал да му отмъсти.    Това разкри командващият кюрдските отряди в Сирия Мазлюм Абди, съобщи NBC News. Позовавайки се на данни на кюрдските разузнавачи, Абди разказа, че информаторът е бил арабин и член на ИД. Голяма част от роднините му също влизали в ИД. Но \"неговите роднини били подложени на жестоко отношение в ИД и той престанал да вярва в бъдещето на ИД. Той искал да отмъсти на ИД и лично на Багдади\", разказал кюрдският командващ.    Информаторът бил част от службата за сигурност на Багдади. Работата му била да охранява местата, където можел да се крие главатарят. Арабинът запомнил местоположението на жилищата за укриване, а също откраднал образци от кръвта и дрехите на Багдади за ДНК анализ.    Кюрдският командващ добавил, че сигурността на главатаря се поддържала на най-високо равнище. Навсякъде, където той се намирал, комуникациите се изключвали, а срещите с роднини Багдади провеждал в неголяма група от странични лица, след които бил и информаторът на САЩ. Абди отказа да разкрие личността на американския шпионин.    Но миналия месец; агенция \"Ройтерс\" съобщи, че местонахождението на главатарят било разкрито от един от ключовите му помощници на име Исмаил ал Етави.    Източник: Канал 3", "date": "2019.11.02", "title": "Информаторът на САЩ искал да отмъсти на Багдади и \"Ислямска държава\""}
{"url": "http://epicenter.bg/article/Kremal--SASht-nezakonno-iznasyat-petrol-ot-Siriya/197735/7/0", "text": "САЩ незаконно изнасят петрол от находища в Североизточна Сирия на стойност повече от 30 милиона долара на месец, заяви говорителката на руското министерство на външните работи Мария Захарова, цитирана от ТАСС и bTV.   \"Заобикаляйки своите собствени санкции, американците контрабандно изнасят от Сирия петрол на стойност повече от 30 млн. долара на месец и в обозримо бъдеще не възнамеряват да напуснат тези райони\", каза Захарова на брифинг.   Председателят на Съвета на началник-щабовете на американските въоръжени сили генерал Марк Мили заяви в понеделник, че САЩ възнамеряват да запазят контрол над петролните полета на компанията \"Коноко\" в сирийската провинция Дейр аз Зур, а също така над базата в Ат Танф.", "date": "2019.11.02", "title": "Кремъл: САЩ незаконно изнасят петрол от Сирия"}
{"url": "http://epicenter.bg/article/Otkriha-31-pakistantsi-v-kamion-vav-Frantsiya/197736/7/0", "text": "31 пакистанци бяха открити вчера при проверка на камион на магистрала в Югоизточна Франция, близо до италианската граница. Шофьорът който също е пакистанец, е арестуван, съобщи прокуратурата в Ница, цитирана от Франс прес.    В групата мигранти има три момчета на петнайсетина години, но не и семейства, посочва прокуратурата.    Всички са предадени на италианските власти, както предвижда процедурата за недопускане, въведена след възстановяването на граничния контрол през ноември 2015 г., съобщиха властите в департамент Алп Маритим, потвърждавайки информация от в. \"Нис матен\".    Тази процедура се прилага, когато проверката е осъществена на \"разрешен пропускателен пункт\" - нещо като виртуална граница, какъвто е случаят, и се прилага за всички незаконно пребиваващи независимо от възрастта им, отбелязва АФП.    Ще опитаме да установим дали не става въпрос за мрежа и има ли организатори, както правим системно в такива случаи. Ако не установим такива, шофьорът на камиона, който е под стража в граничната полиция, ще бъде предаден на прокуратурата и ще бъде съден по бързата процедура за съдействие на чужденци да влизат незаконно в страната, казаха от прокуратурата в Ница.   Източник: Новини.бг", "date": "2019.11.02", "title": "Откриха 31 пакистанци в камион във Франция"}
{"url": "http://epicenter.bg/article/V-Italiya-razbiha-mezhdunarodna-banda-za-trafik-na-heroin--zameseni-sa-i-balgari/197738/7/0", "text": "Италианската полиция съобщи, че е арестувала 19 души - повечето от Танзания - при операция за разбиване на международна мрежа за трафик на хероин, включваща над 150 заподозрени в Африка, Азия и Европа, предаде Асошиейтед прес, цитира Новини.бг    Италианските карабинери казаха, че арестите са резултат от разследване, започнало през 2012 г. с конфискуване на хероин в университетския град Перуджа, Централна Италия.    Според следователите един от шефовете на мрежата е танзаниец, който от базата си в Полша организирал доставянето на пратки с хероин от Азия за пласиране в Италия.    От началото на разследването са били задържани 144 преносители на дрога. Първоначално трафикантите използвали за целта африканци, но след това започнали да наемат италианци, гърци, испанци, българи и унгарци. Според полицията куриерите стигали до Италия с товарни кораби, със самолет или влак, с автобус и с таксита.    В хода на разследването са били иззети хероин на стойност 35 милиона евро и кокаин за 4,2 милиона евро.", "date": "2019.11.02", "title": "В Италия разбиха международна банда за трафик на хероин, замесени са и българи"}
{"url": "http://epicenter.bg/article/Zemetresenie-kray-Skopie/197740/7/0", "text": "Земетресение на 45 километра западно от Скопие и със сила степен по Рихтер е регистрирано днес в 12:16 ч. местно време. Това съобщиха от Сеизмологичната обсерватория на Природо-математическия факултет. Земетресението е усетено от жителите на Тетово, Гостивар и околността, информира БГНЕС.", "date": "2019.11.02", "title": "Земетресение край Скопие"}
{"url": "http://epicenter.bg/article/Novi-sblasatsi-izbuhnaha-v-Bagdad--120-dushi-postradaha-pri-bezreditsi-v-Yuzhen-Irak/197741/7/0", "text": "Нови сблъсъци между полиция и демонстранти избухнаха тази нощ в Багдад, където протестиращи не се разотиват от централния площад \"Тахрир\", настоявайки за \"падане на режима\" в Ирак, въпреки че властите обещават реформи, предаде Франс прес, цитира Новини.бг    Един човек е убит, а десетки са ранени по време на безредиците недалеч от площада, съобщиха медицински източници.    От 1 октомври насам по време на демонстрации и сблъсъци са загинали 257 души по последни данни на властите, публикувани в сряда вечерта.    Според силите за сигурност и медицински източници от сряда вечерта насам в Багдад са убити най-малко 7 демонстранти - някои от тях със сълзотворни гранати (десет пъти по-тежки, отколкото другаде по света), изстрелвани хоризонтално от силите на реда.    Според същите източници има и един загинал в южния град Насирия, убит от охраната на щаба на местен политик по време на демонстрация пред офиса.    Най-малко 120 души пострадаха при сблъсъци на демонстранти с полиция, употребила сълзотворен газ и летални боеприпаси в района на голямото южно пристанище Ум Каср, съобщи днес телевизия \"Ас Сумария\", цитирана от ДПА и ТАСС. Телевизията се позова на иракската висша комисия по човешките права.    Протестиращите блокираха още в сряда пътищата към този стратегически терминал, след което всички товаро-разтоварни операции там бяха спрени. Ум Каср има голямо значение за Ирак, тъй като страната до голяма степен зависи от вноса на храни.    Много международни корабни компании обаче сега са принудени да преустановят работа в пристанището, посочва агенцията.    Поради разрастващите се протести президентът Бархам Салих обеща предсрочни избори и нов избирателен закон. Премиерът Адел Абдел Махди заяви, че е готов да подаде оставка, ако бъде определен негов приемник.    Млад участник в протестите обаче заяви, че хората добре осъзнават какво става, че са стигнали до важен етап и не бива да губят всичко, приемайки \"лъжливите реформи\", предлагани от властта.    \"От 16 години гласуваме на избори и нищо не сме спечелили\", каза друг протестиращ.    Новият избирателен закон ще бъде представен в парламента идната седмица, съобщи президентът Салих. Преди седмица законодателите обявиха, че влизат в \"непрекъсната сесия\", но премиерът все още не се е явил за изслушване, което е записано като първа точка в дневния ред, допълва АФП.", "date": "2019.11.02", "title": "Нови сблъсъци избухнаха в Багдад, 120 души пострадаха при безредици в Южен Ирак"}
{"url": "http://epicenter.bg/article/Dzhonsan-othvarlya-vazmozhnostta-za-Brekzit-bez-sdelka-v-predizborniya-manifest-na-konservatorite-/197742/7/0", "text": "Премиерът на Великобритания Борис Джонсън се кани изцяло да отхвърли възможността за твърд Брекзит - без сделка с ЕС, в предизборния манифест на Консервативната партия. Това съобщи днес британският в. \"Таймс\", предаде ТАСС, цитира Новини.бг.    По данни на изданието в документа няма да се споменава лозунгът \"Брекзит на всяка цена\", с който Джонсън тръгна през юли на изборите за партиен лидер и го използва до средата на октомври, когато бе принуден да моли Брюксел за отсрочка. Като основна цел на партията при изборна победа ще се посочи \"незабавно осъществяване на Брекзит\" при условията на сделката между кралството и ЕС от 17 октомври.    Британски опозиционери неведнъж са изразявали опасения, че евроскептичното крило в редиците на управляващите консерватори, а и самият Джонсън може да настоят за твърд Брекзит, ако парламентът не одобри в крайна сметка споразумението с ЕС, напомня агенцията.    С корекциите в официалната партийна позиция консерваторите разчитат да успокоят избирателите, които се страхуват от евентуален Брекзит без сделка, а също и да привлекат на своя страна онези опозиционери, които са против нов референдум за Брекзит, посочва \"Таймс\".    Според вестника новият манифест на консерваторите, който се очаква да бъде представен в средата на месеца, ще съдържа и обещания на правителството да намали данъците, да увеличи бюджетните разходи за социални програми и да акцентира върху борбата с престъпността.", "date": "2019.11.02", "title": "Джонсън отхвърля възможността за Брекзит без сделка в предизборния манифест на консерваторите?"}
{"url": "http://epicenter.bg/article/Ispaniya-predlozhi-da-pomogne-na-Greta-Tunberg-da-se-pridvizhi-ot-SASht-za-konferentsiya-na-OON/197746/7/0", "text": "Испанските власти предложиха на 16-годишната шведска екоактивистка Грета Тунберг да се придвижи от САЩ до Мадрид, където на 2 декември започва 25-ата международна конференция за климата - COP25, предаде ТАСС, цитира Новини.бг   Агенцията се позовава на покана, отправена към Грета в Туитър от испанската министърка на екологичния преход Тереса Рибера Родригес.    \"Скъпа Грета, би било чудесно, ако пристигнеш в Мадрид. Ти измина дълъг път и помогна на всички ни да станем по-загрижени, да отворим съзнанието си и да пристъпим към действия. Ще се радваме да ти помогнем да прекосиш Атлантика. Бихме искали да се свържем с теб, за да направим това възможно\", написа Родригес.    В сряда чилийският президент Себастиян Пинера обяви, че Чили се отказва от домакинството на климатичната конференция на ООН поради масовите протести в страната. Ден по-късно Испания предложи да организира форума, а след това ООН потвърди, че конференцията ще се състои от 2 до 13 декември в испанската столица. Тогава Тунберг, която по екологични причини не иска да лети със самолет, помоли свои привърженици да ѝ помогнат да прекоси Атлантика от САЩ до Мадрид.    Вчера Леонардо ди Каприо публикува в Инстаграм снимка от среща с Грета, която американският актьор определя като \"Водач на нашето време\". На срещата двамата обсъдили ангажиментите си в борбата с климатичните промени.", "date": "2019.11.02", "title": "Испания предложи да помогне на Грета Тунберг да се придвижи от САЩ за конференция на ООН"}
{"url": "http://epicenter.bg/article/David-Sasoli--Evropeyskata-perspektiva-za-Makedoniya-e-po-zhiva-ot-predi/197752/7/0", "text": "Перспективата на Македония за ЕС е жива - следващите 6 месеца са много важни, казва председателят на Европейския парламент Дейвид Сасоли., цитиран от македонският телевизионен канал ”24 Вести“. Бившият италиански журналист, който това лято застана на чело на Европейския парламент, пристига в Скопие в понеделник. Той заяви, че френското вето е малка пречка, която все тепърва трябва да бъде преодоляна. Темата за разширяването, която сега е в центъра на общественото внимание в целия Съюз, трябва да се приеме като предимство и да се използва, защото според Сасоли двигателят на ЕС са гражданите, а не само лидерите. „Следващите шест месеца ще бъдат много важни. Мисля, че трябва да постигнем на срещата на върха в Загреб европейски консенсус. Какво ще направи новата Европейска комисия ще бъде решаващо. Вярваме, че новата Комисия ще следва същия път като Комисията Юнкер, че ще продължи тези усилия и ще ги превърне в нещо солидно. Не губим време и следващите шест месеца няма да бъдат загубени. Това също ще бъде възможност да подчертаем нашата решителност “, заяви Дейвид Сасоли, председател на Европейския парламент. След решение решението за непредоставяне на дата за начало на преговорите с Македония и Албания Европейският парламент прие резолюция и създаде нова вътрешна група от евродепутати от различни политически групи, които настояват за членство. Сред лобистите е заместник-председателят на Европейския парламент Димитрис Пападимулис. \"Мога да ви уверя, че настояваме ЕС да върви в правилната посока. Това е посоката за укрепване на Съюза, а също и за засилване на европейската ориентация на Западните Балкани. Мисля, че вашата страна, Северна Македония, е сред пионерите на тази ориентация към ЕС. Страните от Западните Балкани направихте много и заслужавате началото на преговорите за присъединяване, разбира се, че трябва много да се направи и зависи от Европейския парламент да отвори вратата и да създаде пътната карта за вас и вашата страна и вашите граждани за бързото изпълнение на всички необходими промени и реформи. \"- каза Димитриос Пападимулис заместник-председател на Европейския парламент.   Източник: Фокус", "date": "2019.11.02", "title": "Давид Сасоли: Европейската перспектива за Македония е по-жива от преди"}
{"url": "http://epicenter.bg/article/Egipetskiyat-klon-na-Islyamska-darzhava-se-zakle-vav-vyarnost-kam-noviya---lider/197756/7/0", "text": "Египетският клон на \"Ислямска държава\" - Вилает Синай (Провинция Синай), е положила клетва за вярност към новия лидер на групировката, назначен след смъртта на Абу Бакр ал Багдади, съобщи египетската групировка в Телеграм днес, предаде Ройтерс, цитира Новини.бг    \"Провинция Синай\" качи снимки на двайсетина бойци, които според текста се заклеват във вярност към Абу Ибрахим ал Хашеми ал Курайши.", "date": "2019.11.02", "title": "Египетският клон на Ислямска държава се закле във вярност към новия ѝ лидер"}
{"url": "http://epicenter.bg/article/-Tsigulka-za-sabuzhdane/197753/6/0", "text": "                 Част от екипа на клуба, негови съмишленици работят и живеят в Италия. На всеки две години се провежда международния цигулков конкурс с жури от авторитетни личности от цял свят. И на всеки две години този форум дава възможност за изява на млади дарования от различни страни и възрасти.     Благотворителният търг в елитен столичен клуб, събра почитатели на музиката, творци, колекционери, бизнес имена, ценители на изкуството, приятели на клуба и на организаторите. Бяха предложени повече о 19 основни експонати, сред които картини - живопис и графика, авторска фотография, антикварни предмети.                     Международният цигулков конкурс тази година ще бъде от 28 ноември. Победителите ще бъдат обявени на 1 декември, след месец, в зала „България“, с подкрепата на Софийската филхармония. Те ще имат възможност да продължат по своя творчески и състезателен път, да се запознаят с големи имена в музикалната общност и да сбъднат своя мечта.  ", "date": "2019.11.02", "title": "  Цигулка за събуждане"}
{"url": "http://epicenter.bg/article/Angel-Dzhambazki--G-n-Makron--velikoto-minalo-na-Frantsiya-ima-vsichki-osnovaniya-da-se-sramuva-ot-Vas-/197728/2/0", "text": "Евродепутатът Ангел Джамбазки също реагира гневно на изказването на президента Макрон, като публикува в страницата си в социалната мрежа следната позиция::   Изявлението на френския президент Еманюел Макрон за това, че предпочита мигранти от Африка пред български банди е елементарна манипулация, опитваща се по недопустим начин да свърже България с престъпност. Да не говорим, че по техните собствени стандарти подобно обобщение си чист расизъм. Да, именно расизъм. Настоявам за незабавно обяснение и извинение и ще го търся. Това е все едно цяла Франция да бъде свързана с колаборацията с нацисткия режим или с ужасните деяния на френските колонизатори в африканските и задокеанските територии на тази страна. Изявлението на Макрон е скандална демонстрация на обратна дискриминация и ясно потвърждава всичките ни твърдения за обидни двойни стандарти – такъв е и планът „Макрон“, целящ съсипването на българския транспортен бизнес. Такива са и двойните стандарти, поради които страната ни е държана извън Шенген и еврозоната. Скандално е президентът, срещу когото протестират стотици хиляди французи в цяла Франция в продължение на месеци и който не може да овладее ширещата се престъпност от африкански банди в редица френски градове – точно този президент да говори за някакви банди, от която и да е източноевропейска страна.   Ако президентът Макрон има поне малко мъжество, вероятно би посочил истинските причини да предпочита африканци пред европейци, каквито са българите от повече от 1300 години?   Ако президентът Макрон има поне малко мъжество, вероятно би се съгласил, че не източноевропейци, а африкански банди вилнеят в разширяващите се етнически мюсюлмански гета във все повече френски градове. Имайте поне малко мъжество и бъдете докрай откровен в причините за своите предпочитания. Едно стана ясно със сигурност – изявлението на Макрон за пореден път доказва наличието на системни усилия на западноевропейските лидери да бъде извършена невиждана подмяна на населението на Европа чрез незаконно насърчаване на мигрантска вълна.   Това вече видяхме от редица изявления на канцлера Меркел, видяхме го от Глобалния план за миграция на ООН, подписан в Маракеш на 11/12 декември 2018 г., от който по настояване на ВМРО България остана встрани. Виждаме го и днес в изявлението на френския президент Макрон.   Това изявление е обидно преди всичко за френската президентска институция и за Франция като европейски лидер. Това изявление е обидно и като ярко доказателство за духа на обратната дискриминация в главите на високопоставени западноевропейски лидери.   Точно затова България досега не получи покана нито за Шенген, нито за еврозоната – друг въпрос е дали изобщо се нуждаем от това. Но не заради интереса на България ние не получаваме такава покана, а поради двойните стандарти, които царят в Западна Европа спрямо източноевропейските страни.   Това е едно исторически погрешно отношение, което винаги в историята е коствало висока цена. Господин президент Макрон, великото минало на страна като Франция има всички основания да се срамува от Вас заради Вашето изявление!", "date": "2019.11.02", "title": "Ангел Джамбазки: Г-н Макрон, великото минало на Франция има всички основания да се срамува от Вас!"}
{"url": "http://epicenter.bg/article/Borisov-/197730/2/0", "text": "Премиерът Бойко Борисов отдаде почит на загиналите български воини по повод днешната Архангелова задушница.    Мир на душата на всички починали наши близки! Дълбок поклон пред паметта на войниците и офицерите, които са жертвали живота си за свободата на България!, написа министър-председателят във Фейсбук.      ", "date": "2019.11.02", "title": "Борисов: Дълбок поклон пред паметта на войниците, жертвали живота си за свободата на България!"}
{"url": "http://epicenter.bg/article/Darzhavniyat-glava-otdade-priznatelnost-na-zaginalite-balgarski-voini/197731/2/0", "text": "На Архангелова задушница държавният глава и върховен главнокомандващ Въоръжените сили Румен Радев почете паметта и отдаде признателност на българските военнослужещи, загинали във войните за национално обединение, в операции по поддържане на мира и при изпълнение на воинския дълг в мирно време.    Пред Военния мавзолей-костница на Централните софийски гробища президентът присъства на заупокойна панихида, отслужена от Негово преосвещенство Белоградчишкият епископ Поликарп.    Президентът Радев положи венец пред мемориала на загиналите герои.    На заупокойната панихида присъстваха министърът на отбраната Красимир Каракачанов, началникът на отбраната генерал Андрей Боцев, командири на видовете въоръжени сили, висши офицери, членове на военнопатриотичните съюзи и роднини на загинали военнослужещи при изпълнение на служебния си дълг.", "date": "2019.11.02", "title": "Румен Радев и Красимир Каракачанов отдадоха признателност на загиналите български воини"}
{"url": "http://epicenter.bg/article/S-panihidi-i-voenni-pochesti-na-Arhangelova-zadushnitsa-beshe-otdadena-priznatelnost-kam-zaginalite-za-O/197739/2/0", "text": "Заупокойна служба – панихида в памет на воините, загинали за България, събра днес, 2 ноември, във Военния мавзолей – костница на Централните софийски гробища, висши представители на държавната власт, военнослужещи, членове на военно-патриотични съюзи, военни аташета, акредитирани у нас, много граждани. В знак на преклонение пред паметта на героите, загинали за национално освобождение и обединение, в операции по поддържане на мира и при изпълнение на воинския си дълг в мирно време бяха отдадени военни почести и бяха поднесени венци и цветя.   Панихидата за упокоение на душите на загиналите беше отслужена от Негово Преосвещенство Белоградчишкият епископ Поликарп. На ритуала присъстваха президентът и върховен главнокомандващ на въоръжените сили на Република България Румен Радев, вицепремиерът и министър на отбраната Красимир Каракачанов, началникът на отбраната генерал Андрей Боцев, неговите заместници – вицеадмирал Емил Ефтимов и генерал-лейтенант Димитър Илиев, командващият на Съвместното командване на силите генерал-лейтенант Любчо Тодоров, командирът на Сухопътните войски генерал-майор Михаил Попов, командирът на Военновъздушните сили генерал-майор Цанко Стойков, народни представители, офицери от Българската армия, представители на ръководствата на военно-патриотичните съюзи и организации, ветерани, близки на военнослужещите, загинали в мирно време.   В ритуала участваха военнослужещи от Националната гвардейска част и Гвардейският представителен духов оркестър.   На Архангелова (мъжка) задушница представителни части на Сухопътните войски, Военновъздушните и Военноморските сили и бригада „Специални сили“ участваха в панихиди в гарнизоните Асеновград, Бургас, Варна, Карлово, Пловдив и Плевен. Военнослужещите поднесоха венци и цветя пред паметниците на загиналите воини.   Почести към загиналите български воини бяха отдадени на Завоя на река Черна и на българското военно гробище в с. Цапари, Република Северна Македония. Във възпоменателните ритуали участваха делегация от Министерството на отбраната, водена от заместник-министъра на отбраната Атанас Запрянов, като и членове на военно-патриотичните съюзи.", "date": "2019.11.02", "title": "С панихиди и военни почести на Архангелова задушница бе отдадена признателност към загиналите воини"}
{"url": "http://epicenter.bg/article/Borisov--Skoro-Silvestar-Staloun-idva-otnovo-v-Balgariya/197743/2/0", "text": "Скоро Силвестър Сталоун идва отново в България. Това съобщи в профила си във Фейсбук премиерът Бойко Борисов.    \"За холивудските звезди София вече е утвърдена дестинация за работа - това е една от най-добрите реклами за страната ни! А ето какво неотдавна засне самият Роки и Рамбо:)\", пише Борисов, анонсирайки публикувано в профила му видео.  ", "date": "2019.11.02", "title": "Борисов: Скоро Силвестър Сталоун идва отново в България"}
{"url": "http://epicenter.bg/article/Duhovnitsi-i-miryani-pochetoha-pametta-na-patriarh-Maksim-v-Troyanskiya-manastir/197744/2/0", "text": "Духовници от Българската православна църква и миряни почетоха паметта на починалия преди седем години български патриарх Максим.  Той е погребан в църквата на Троянския манастир \"Успение Богородично\", където днес бяха отслужени заупокойна Света литургия и панахида за дядо Максим, предаде БНР.  Патриарх Неофит посочи с какво ще го запомним: \"Винаги жив в нашите сърца, той се стараеше да отдаде от себе си всичко, което е за доброто на Църквата. Ние ще го почитаме с благодарни възпоменания и с благодарност към Бога, че ни е дал такъв първосветител\".", "date": "2019.11.02", "title": "Духовници и миряни почетоха паметта на патриарх Максим в Троянския манастир"}
{"url": "http://epicenter.bg/article/Ekaterina-Zaharieva--Izkazvaneto-na-Emanyuel-Makron-e-obidno-/197745/2/0", "text": "Това каза външният ни министър Екатерина Захариева по време на извънредна пресконференция по повод думите на френския държавен глава   каза още Захариева. Тя поясни, че не разбира причината за думите на Макрон и вероятно става дума за някакви вътрешнополитически проблеми.    „Цялото интервю, доколкото разбрах, е свързано с незаконната миграция и надигащото се недоволство във Франция относно многото незаконни мигранти, но не толкова срещу централноизточно европейците. Освен това нашите хора не са мигранти. В ЕС има свободно движение на хора, стоки капитали и услуги.  Ние не го правим тук”, каза още Екатерина Захариева.   Тя обяснява, че миналата година по взаимно съгласие е прекратено засиленото полицейско сътрудничество в 4 големи френски града с българска общност, \"точно защото не са констатирани съществени проблеми от българската общност\".    \", допълва Захариева.    Не е това начинът между две държави в Европейския съюа, в ЕС има свободно движение на хора и всеки европейски гражданин може да реши къде да живее на територията на която и да е от държавите, коментира тя.     и да пита, за какви точно български каналджийски групи имат предвид. И ако френската държава има такава информация, да бъдат така добри да я представят по официалния ред, за да може МВР да работи заедно с тяхното вътрешно министерство.    Тя коментира, че е      Според нея, е въпрос на личен избор на Макрон, какво да направи, но България разчита, че отношенията с Франция ще останат добри.    Тя не знае, дали думите са извадени от контекста, но така или иначе      Както има българи,    Думите на Макрон пред сп. „Вальор актюел“ станаха повод МВнР да изпрати протестна нота на Франция.  Френският посланик у нас г-жа Флоранс Робин бе извикана в понеделник в МВнР за обяснения, съобщиха от МВнР. ", "date": "2019.11.02", "title": "Екатерина Захариева: Изказването на Еманюел Макрон е обидно! Българите са възмутени! "}
{"url": "http://epicenter.bg/article/Zapechatvat-izbiratelni-sektsii-predi-balotazha-utre/197748/2/0", "text": "Избирателните секции за балотажа утре вече са готови. В неделя, в 105 общини ще гласуват за кмет на община, а 441 кметства ще трябва да избират кмет на кметство за втори път. Жителите на 18 областни града, също трябва да гласуват, за да изберат кой да ги управлява през следващите 4 години.   Днес в сила са забраните за предизборна агитация и за оповестяване под каквато и да е форма на данни от социологически проучвания, свързани с изборите. в общините, кметствата и районите с насрочени балотажи секционните  комисии вече получиха изборните книжа, а до утре секциите остават запечатани под полицейска охрана.    И в деня за размисъл председателите и членовете на секционните избирателни комисии имат доста задължения. На първо място – да приемат бюлетините. „От общината докарват изборните материали, от комисиите ги приемат”, обясни Старши инспектор Ирина Рогева от Пето РУП – София.   „Трябва да приемем бюлетините, да си приготвим, да си проверим кочани, да се подпишем, че сме ги приели”, коментира Изабела Стефанова, член на секционна избирателна комисия Нужно е и стаите за гласуване да се подготвят за утрешния ден. „Трябва да сложим там белия чаршаф, където да не се вижда кой влиза, какво се случва вътре, да подпишем всички лепенки, да залепим прозорците, вратата, ключалката, да залепим урната, всички трябва да се подпишем”, допълни Стефанова.   Целият процес е под контрола на един или двама полицаи. А целта е опазване на обществения ред и недопускане на нарушения на изборния процес. След като полицаите са се уверили, че подготовката за изборния ден е приключила, стаите за гласуване се запечатват.   „След като комисиите запечатат съответните изборни места, ние ги приемаме под охрана до 3-ти в 7 часа сутринта. След като председателят на секционна избирателна комисия прецени, че има нужда от нашата намеса и дойде и ни го поиска това съдействие изрично и писмено”, обясни още старши инспектор Рогева.   За заради различните за балотажа бюлетини от ЦИК дават съвети. „След като бъде поставен и вторият печат на бюлетината, избирателят да я сгъне отново и да я притисне добре, за да може при пускането в избирателната кутия да не се разгъне и по този начин да се разкрие тайната на вота”, обясни Александър Андреев, говорител на ЦИК.", "date": "2019.11.02", "title": "Запечатват избирателни секции преди балотажа утре"}
{"url": "http://epicenter.bg/article/Stefan-Danailov-otnovo-e-postaven-m-medikamentozna-koma--Nyama-podobrenie-na-sastoyanieto-mu/197750/2/0", "text": "Стефан Данаилов отново е поставен в медикаментозна кома. Няма подобрение на състоянието му. Той е в безсъзнание, на командно дишане.  Това научи  от негови близки.   Малко преди първия тур на изборите любимият актьор успя да се излезе от медикаментозната кома, в която лекарите го бяха поставили, след като на два пъти извадиха огромни количества кръв от белите му дробове. При среща с лидера на БСП Корнелия Нинова той дори попита как върви предизборната кампания и пожела да си ходи по-бързо в къщи, за да гледа мачове по телевизията. И даже поискал да пие кока кола, нещо, което никога не е правил през живота си. Пожжелание за бързо оздравяване отправи и премиерът Борисов, който дири публикува обща снимка с актьора.   От два дни обаче състоянието на Стефан Данаилов се е влошило и той отново е поставен в изкуствена кома. Лекарите се борят за живота му. Всичко, което медицината е състояние да помогне, е направено. Бъдещето му обаче вече е извън усилията на лекарите.    Да се молим отново да се пребори за живота си, казват близките му. И важното е да не усеща болката, която е страшна!   От ВМА отказват да дадат информация по желание на роднините.   През август любимецът на много поколения българи претърпя операция, заради счупена тазобедрена става. Месец и половина по-късно той бе приет по спешност във ВМА заради затруднения в дишането. Състоянието му се влоши и той бе въведен в кома и интубиран, за да се източи от белите дробове кръвта, която бяха събрали. И оттогава състоянието му се влошава. Живeeщият в САЩ Влaдимир Дaнaилoв, пo-мaлкият cин нa прoфecoрa, e нacтoявaл лекарите дa инфoрмирaт бaщa му зa cлoжнoтo cъcтoяниe, в кoeтo ce нaмирa. „Дa знae кaквo мoжe дa ce cлучи, e прaвo нa вceки чoвeк. Бoлният дa e инфoрмирaн зa прoгнoзитe e чacт oт cвoбoдaтa му кaтo личнocт“, e кoмeнтирaл синът, кoитo учи „Мeдицинa“ в Aмeрикa.  Тoй бeшe зa крaткo в Coфия, зa дa вдъхнe cмeлocт и нaдeждa нa баща си.     стиска палци Стефан Данаилов и този път да се върне живота.", "date": "2019.11.02", "title": "Стефан Данаилов отново е поставен в медикаментозна кома. Няма подобрение на състоянието му"}
