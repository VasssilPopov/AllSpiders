{"url": "http://epicenter.bg/article/Georgi-Markov--ES-e-izcherpan--ne-mozhe-da-zashtitava-zhivota-i-zdraveto-na-evropeyskite-grazhdani-/157484/2/48", "text": "ЕС е изчерпан, не може да се справи с основното си призвание да защитава живота и здравето на европейските граждани. Това каза във вечерния блок „Това е България“ на Радио „Фокус“ народният представител от ГЕРБ и бивш конституционен съдия Георги Марков. Той каза още, че мигрантската криза няма да доведе до разпадане на Съюза.  Според него ЕС е замислен като Европейски Съединени щати, но това няма да се състои, защото най-малко вишеградците искат силен съюз на силни държави. Марков обвини ръководствата на европейските институции в двойни стандарти.  „Защо са двойните стандарти? Какви са тези намеци, че няма да има фондове за страните, които не спазват върховенството на закона? Това е гнусна шега на брюкселските бюрократи. Визирам опита за европейска инквизиция на Полша. Председателят на управляващата полска партия „Право и справедливост“ Ярослав Качински е избран с над 50%, за да махне тези съдии, които са над 65 години. Ние също ги махнахме, но защо тогава никой не рева срещу България? Защото не е Качински – не е консерватор. Защо няма мониторинг над Германия? С какво нашата правна система е по-лоша от германската? Двойните стандарти трябва да бъдат премахнати. Германия и Франция трябва да спрат да се опитват да командват другите европейски страни\", коментира Марков.  Според него нито една от централноевропейските страни не е по-малко европейска от тях в нито едно отношение. По думите му премиерът на Унгария Виктор Орбан се е оказал прав в спора с германския канцлер Ангела Меркел относно бежанците.  Той добави, че на мини срещата на върха в неделя не може да се реши нищо. Марков поздрави премиера Бойко Борисов за изказването му относно затварянето на границите. Според него мигрантите трябва да бъдат изнесени извън границите на Европа.  ", "date": "2018.06.22", "title": "Георги Марков: ЕС е изчерпан, не може да защитава живота и здравето на европейските граждани "}
{"url": "http://epicenter.bg/article/Korneliya-Ninova--Da-varnem-balgarite-ot-chuzhbina--da-ne-gi-zamenyame-s-bezhantsi/157423/2/0", "text": "\"С каква позиция отива премиерът Борисов на срещата в неделя? Вярно ли е, че срещу пари ще приемем бежанци, които Европа ще ни върне? Да върнем българите от чужбина, вместо да ги заменяме с бежанци!\" За това призова в остра декларация от парламентарната трибуна лидерът на БСП Корнелия Нинова.   \"Да не заменяме сънародниците си, които изгонихме в чужбина с бежанци, нека постъпим като държавници, а не като партийци\", бяха точните думи на Корнелия Нинова.   Според Нинова държавата трябва да подпомага българските семейства, за да се решават демографските проблеми, а не да се разчита за това на мигранти.   Изявлението на лидера на БСП е в навечерието на срещата в Брюксел по темата за миграцията. „Бих искала днес да поставим на вашето внимание най-горещата в момента тема в Европа, която ще има последици и то дългосрочни за България. Европа отново е пред миграционна криза, Европа се раздира от противоречия. На 24 юни предстои среща на върха, която ще се проведе на фона на следната бурна и тежка за всички ни ситуация“, каза Нинова.  Лидерът на БСП заяви, че партията ѝ ще се противопостови на тезата, която сега се лансира в Европа от Меркел - на страните, които приемат бежанци, да се отпускат допълнителни средства.   Нинова припомни, че Италия и Малта са забранили плавателен съд с мигранти да се доближат до техните брегове, а в Германия има политическа криза заради противопоставянето на между Ангела Меркел и вътрешният министър по темата за мигрантите. „Той й е поставил ултиматум от две седмици или да реши въпроса, или той ще нареди затваряне на границата и връщане на мигрантите“, припомни новините от Германия Нинова. Според нея Жан Клод – Юнкер свиква срещата в Брюксел от безизходица. „Тук дойде нова изненада от вчера. Вишеградска четворка заявиха, че ще бойкотират срещата на г-н Юнкер“, каза Нинова. „Какви са възможностите за решение и как ще запазим националният интерес на България? Засега публично е оповестено едно решение да се подпишат двустранни споразумения с България, Гърция, а то е пари срещу приемане на мигранти. Това е въпросът на въпросите. С какво решение отива премиера на България на тази среща? Има ли решение на Министерски съвет. Уважаеми коалиционни партньори, вас някой пита ли ви?“, продължи да пита Нинова. „Някой изобщо в залата знае ли г-н Борисов какво ще заяви на тази среща?“, не спираше Нинова. Тя зададе въпроса дали за пореден път премиерът Борисов ще послуша канцлера Меркел. „Уважаеми колеги, моля да не реагирате първосигнално, призовавам ви да мислим не партийно, а държавнически“, изтъкна Нинова.   Лидерът на БСП припомни, че сега всички казват, че са сгрешили по отношение на мигрантите. „В основата на тази политика стоеше г-жа Меркел. Европа се променя и така трябва, иначе ще я загубим. Ние искаме Европа единна и здрава“, заяви Нинова. Според нея алтернатива има. „Г-н Борисов не желае да информира българите каква позиция ще заеме“, каза Нинова и заяви, че БСП ще информира европейските лидери и институции за своята позиция по отношение на мигрантите. „Сигурно ще кажете защо опозицията го прави, това никога е било. Става въпрос за България, за българския национален интерес и за спасяването на Европа. Винаги сме имали ясна позиция от 2013 г. и тя ще бъде изразена и пред народа, и пред европейските лидери. Вие казвате, че трябва да осигурим работна ръка чрез бежанци. Всички в годините на прехода направихме грешки, с които изгонихме нашите сънародници навън. Да не ги заменяме с бежанци. Пак заради наши грешки се топим“, каза Нинова. Тя призова да се предприемат мерки за българските семейства и българските млади хора. Нинова припомни, че БСП има решение от 2011 г. на Националния съвет на БСП.   „Най-главната цел е да не избегнем превръщането на нашата страна и Балканите в бежанска зона, буферна зона. България трябва да защити своите национални интереси, а те са вместо пари за интеграция, пари за връщането на там, откъдето са дошли. Нека се отнесем сериозно като българи, а не като партийци. Ако днес мълчим, утре ще е късно за българските семейства, за българските деца“, заяви лидерът на БСП.                      ", "date": "2018.06.22", "title": "Нинова към Борисов: Г-н премиер, ще приемете ли бежанци срещу пари от Европа? (ОБНОВЕНА)"}
{"url": "http://epicenter.bg/article/Boyko-Borisov-pristigna-v-parlamenta--za-da-otgovori-na-obvineniyata-na-BSP--che-shte-dopuska-migranti/157430/2/0", "text": ", че ще допуска мигранти в страната срещу пари от Европа.   . И поиска да знае дали е съгласен с тезата на канцлера Меркел, че на страните, приютили мигранти, да се дава финансова помощ.     Той възропта срещу намерението на германски политици и други държави от Западна Европа да връщат бежанците.  Икономически мигранти не искаме, който ги иска, да ги приема, отряза още Борисов.    \"Мисля в неделя да не подписваме нищо, това да го кажа като позиция. И ако искате, другата седмица, ще дойда да ви кажа какви са настроенията\", обърна се любезно към Нинова премиерът по повод спешната среща при Юнкер този уикенд за мигрантската криза и желанието на някои държави да връщат мигрантите към страните, в които са били регистрирани.   На 28 и 29 юни пък е официалният Европейски съвет по темата. \"За първи път аз казах, че трябва да направим центрове за убежище и  сигурност извън ЕС, в близост до конфликтите\", каза още премиерът.     „Национално отговорната ни позиция е ясна на всички“, обяви Бойко Борисов.   „Винаги съм държал една и съща позиция - мигрантите извън страната“, каза още той.   „Какво имаме към днешна дата – първа точка, която ще настоявам да се приеме, е незабавно да се затворят външните граници. Да се допускат само лица, бягащи от войната. В  каза Борисов.  Според него, едва когато се гарантират процесът и няма нови мигранти, за бягащите от войната, трябва има грижа и след войната те да бъдат върнати, да си възстановяват разрушените страни.  , допълни премиерът. Борисов изрази надежда на срещата юли месец между президента Доналд Тръмп и Владимир Путин да се сложи край на войната в Сирия.   \"Голяма част от колегите ме обвиниха, че работя в полза на Турция, но ако не е споразумението с Турция, ние ще имаме огромни проблеми. В Йордания има два милиона бежанци. Ако те се насочат към Европа? Първа точка на това, което винаги съм защитавал, е незабавно затваряне на всички граници на ЕС. Нека се инвестира в кораби, граничари, фронтекс и гранична полиция. Бежанската вълна не случайно се нарича именно \"вълна\", каза Бойко Борисов от трибуната на Народното събрание. \"Всички имаме опит с наводнения и знаем, че трябва да се спре вълната, после да се чисти и ремонтира, за да се окаже помощ на бедстващите. Цели държави и системи на политически партии се тресат от схемите, в които се вкараха. В Сирия се бият, в Турция, руснаци, англичани, дори когато мяташ ракети - умни или красиви, когато виждаме, че в Сирия няма цяла сграда, можем да си представим какво изпитват родителите на сирийските деца\", допълни Борисов.  , обясни още той. Борисов посочи, че трябва да има граничари, които да връщат мигрантите още преди да са успели да преминат през оградите.  \"Защо водих Виктор Орбан и Дейвид Камерън на границата? За да видят, че може. Всяко правителство може да не издържи на бежанския натиск.    \"Подготвили сме справки, ще ги дам на Ципрас. Защото на нашите камери се виждат групи от 30-40 бежанци, които влизат в гръцка ферма. Обаждаме им се, отиват двама и казват - няма нищо. Надяваме се и гърците да почнат да работят\", сподели Борисов.   Меркел не пази гръцката граница и не е шенгенската граница. Всеки от нас трябва да си свърши ангажимента. Другото са хуманитарни мисии.  \", предложи премиерът.   Накрая премиерът се обърна към Нинова:     След изказването му залата избухна в аплодуисменти.   Премиерът се появи изненадващо в парламента, след като лидерът на БСП Корнелия Нинова го извика, а малко преди това се бе разиграл скандал сред депутатите.    Половин час преди това лидерът на БСП Корнелия Нинова изрази подозрение, че премиерът Бойко Борисов ще се съгласи да приема бежанци обратно в България срещу повече пари от Европейския съюз (ЕС). В декларация от името на парламентарната група на социалистите в Народното събрание тя поиска министър-председателят да дойде и да обясни на депутатите каква позиция ще заеме страната ни на предстоящото заседание на Европейския съвет за миграцията следващата седмица.  Докато Нинова говореше, от залата след участие в парламентарния контрол си тръгна външният министър Екатерина Захариева, а депутатите от БСП поискаха тя да остане и да чуе позицията им. Захариева обаче каза на председателстващия Емил Христов от ГЕРБ, че няма възможност   На 24 юни в Брюксел шефът на ЕК Жан-Клод Юнкер събира лидерите на Германия, Италия, Гърция, България, Франция, Малта, Испания, Австрия, Нидерландия и Белгия по темата за миграцията.    ", "date": "2018.06.22", "title": "Борисов пристигна в НС, за да отговори на Нинова: Милиарди да ни дават, няма да приемаме бежанци!"}
{"url": "http://epicenter.bg/article/Iliyana-Yotova--Vse-po-chesto-v-internet-se-izpolzva-rech-na-omrazata/157441/2/0", "text": "Все по-често в интернет се използва враждебна реч, посочи вицепрезидентът Илияна  Йотова,  предаде БНР .  На международна конференция по темата, организирана от Асоциацията за развитие на София, Йотова обърна специално внимание на езика на омразата, насочен срещу бежанците:   \"Напишете в Гугъл думичката \"бежанци\". Първите предложения, които излизат с тази дума, знаете ли кои са? Бежанците са напаст, бежанците са нагли, бежанците не са добре дошли, това е най-мекото. Проучвания сочат, че в България езикът на омразата спрямо бежанците е в големи размери и то е отразявано от над 80% от българските медии. Във виртуалното пространство под булото на анонимността е най-лесно да демонстрираш нетърпимост и да пропагандираш противопоставяне, защото когато си анонимен, някак си не те е толкова срам дори от самия себе си.\"", "date": "2018.06.22", "title": "Илияна Йотова: Все по-често в интернет се използва реч на омразата"}
{"url": "http://epicenter.bg/article/Zaharieva--Ochakvam-evroliderite-da-pokazhat-smelost-kato-kolegite-si-ot-Zapadnite-Balkani-/157444/2/0", "text": "„Ако Българското председателство на Съвета на ЕС трябва да се запомни с едно нещо, това ще бъде отпушването на процеса за европейска интеграция на Западните Балкани.“ Това каза вицепремиерът и министър на външните работи Екатерина Захариева пред представители на организираното гражданско европейско общество, съобщиха от пресцентъра на МВнР.  „Преди началото на Председателството трябваше да убедим европейските си партньори, че границите на Европа не свършват пред Балканите, а лидерите на нашите съседи и приятели от Западните Балкани – че трябва да продължават с реформите“, каза министърът в Бояна. Там тя се включи в изнесено заседание на група „Работници“ на Европейския икономически и социален комитет (ЕИСК). Според министъра втората задача се е оказала по-трудна, но балканските лидери са изненадали всички, като са показали, че могат сами да решават проблемите и така са опровергали клишето за „балканизация“ като нежелание за диалог и изолираност.  „Договорът за приятелство между България и Република Македония даде първоначалния тласък. Последваха договорите за демаркация на границата между Косово и Черна гора, договорът между Скопие и Атина и продължаването на диалога между Белград и Прищина със символичното ръкостискане между лидерите им в София“, посочи министърът. Тя допълни, че очаква на предстоящия Европейски съвет на 28-29 юни лидерите на 28-те държави членки да дадат зелена светлина за начало на предприсъединителните преговори с Албания и Република Македония.  „Очаквам в края на нашето Председателство европейските лидери да покажат смелост и да започнат преговори“, каза министър Захариева. Тя изрази оптимизъм, че това ще се случи, защото се наблюдава промяна сред европейските нагласи спрямо преговорите със страните от Западните Балкани. „В началото всички гледаха много скептично на теорията ни, че регионът е важен не само за непосредствените си съседи като България, но за цяла Европа. Сега това виждане се споделя в огромна степен от партньорите ни и ние като ротационен председател на Съвета можем да се гордеем с това постижение“, допълни тя.  Политическият процес е крачка в правилната посока, но недостатъчна, ако ЕС не даде и практическа подкрепа и тук страната ни може да служи за пример, продължи дипломат №1 на България. „Стремежът ни е да създадем балканска мрежи за стартиращи предприятия, защото България първа в региона създаде с европейски пари не един, а цели три фонда за инвестиране в стартъпи и днес те са толкова развити, че помагат на млади хора с бизнес идеи от целите Балкани.“  Това е сред конкретните мерки за справяне с младежката безработица, която на Западните Балкани е между 55 и 64 процента, подчерта Захариева.  Засягайки проблемите на трудовия пазар, тя разясни и позицията на България по въпросите за трудовата миграция в Европа. „Трябва да работим по три стълба.“  Първият е външноикономическият и включва различни инструменти по програми за развитие, битка с климатичните промени, които създават „екологични емигранти“ и превенция на конфликти, породени от хора.  Втора стъпка са границите. „Не бива в ЕС да се ограждаме и отделяме един от друг. Трябва да положим заедно усилия и да се солидаризираме с държавите по външните граници“, подчерта министър Захариева.  Третият стълб е завършването на реформата за европейската политика на убежище.  „Мисля, че с ваша помощ можем да стимулираме политиците от всички държави членки да проявят повече смелост и тук“, заключи вицепремиерът.  ", "date": "2018.06.22", "title": "Захариева: Очаквам евролидерите да покажат смелост като колегите си от Западните Балкани "}
{"url": "http://epicenter.bg/article/Srabskiyat-prezident-dava-tri-pati-poveche-sredstva---535-000-evro--za-balgarski-medii/157446/2/0", "text": "Президентите на България Румен Радев и на Сърбия Александър Вучич извършиха „десант” в Димитровград. Държавните глави пристигнаха с хеликоптери, които кацнаха на футболното игрище до спортната зала, предаде БГНЕС.   В залата Радев и Вучич седнаха лице в лице с представители на българското национално малцинство, което е безпрецедентна такава среща.   В обръщението си към българите президентът Радев каза, че въпросът за българското национално малцинство и неговата съдба е от изключителна важност за връзките между нашите две страни, но и за европейската интеграция на Сърбия.   „С президента Вучич градим отношения на откритост и честност в диалога. Тази среща е безпрецедентна. Тя показва личната ангажираност на президента на Република Сърбия и новия дух в нашите отношения”, заяви Радев.   Българският президент подчерта, че и двамата със сръбския му колега са обезпокоени от обезлюдяването на региона – 30% през последните 15 години. Също така Радев спомена за напрежението, което се е появило между София и Белград в случаите като арестуването на двете паметни плочи в Босилеград, задържането на български медици в този град, случилото се в Сурдулица.   В понеделник в Босилеград двете плочи ще бъдат върнати от властите на представителите на българското национално малцинство и ще бъде търсено решение в съответствие с разпоредбите за поставянето им.   Двамата държавни глави са обсъдили и достъпа до медии на български език за българите в Сърбия и вчера са разгледали финансовите заявки за девет медии – в Димитровград, Босилеград, Пирот и др.   Вучич ги е подписал при това с три пъти повече средства - 535 000 евро. Ще бъде разрешено на българките, фамилните имена да бъдат с българско окончание. Президентът Вучич направи сравнение с руската тенисистка Мария Шарапова и каза, че до момента не се е замислял защо тя не се казва например Мария Шарапов, а Мария Шарапова.   Радев се спря и на въпроса със здравеопазването на българите в Сърбия и подчерта големите усилия и на двете страни за решаване на тези въпроси. Отбеляза също и че за първи път от 30 г. са се отпечатали учебници на български език. Но президентът ни се обърна към представителите на малцинството с настояването, че „Република Сърбия си има закони и те трябва да се спазват”. Той подчерта необходимостта от лоялност към законите в Сърбия.   Радев подчерта, че сръбската държава осъжда езика на омразата. „Да се наричаш и чувстваш българин, тук вече не е нито срамно, нито страшно”. В заключение българският президент призова представителите на малцинството ни тук да имат единство помежду си, а не разединение.      ", "date": "2018.06.22", "title": "В присъствието на Радев сръбският президент разписа три пъти повече средства за българските медии"}
{"url": "http://epicenter.bg/article/Kmetat-na-Burgas-Dimitar-Nikolov-razporedi-proverka-dali-plazhovete-sa-dostapni-za-hora-s-uvrezhdaniya-/157449/2/98", "text": "По заповед на кмета Димитър Николов бе извършена проверка дали плажовете в Бургас са достъпни за хора с увреждания. Нейната цел е да се гарантира правото на достъп до морето на всеки един гражданин. Това съобщиха от пресцентъра на Община Бургас.  Инспекцията на плажните ивици бе извършена от комисия, в която са включени експерти от Община Бургас, РЗИ, БЧК и полицията. В нея участва и представителят на хората с увреждания Грета Аспарухова, която изпробва ефективността на изградените съоръжения. Проверките обхванаха централния плаж в квартал \"Сарафово\", Централния и Северния плаж в Бургас, бившия Евин плаж и ивицата в квартал \"Крайморие\". Инспекция предстои да бъде извършена и на плажа в парк \"Росенец\" преди той да бъде отворен за туристи.  Комисията установи, че е необходимо да бъдат направени редица подобрения, за да може хората с увреждания да ползват плажните ивици и да имат достъп до морето. На собствениците и наемателите на плажове са съставени предписания да направят незабавно подобрения по рампите за придвижване на хора с колички, да поставят допълнително чадъри и платформи за достъп до тях. Другото изискване е тоалетните на плажовете да се поставят на по-удобни места. В момента достъпът до част от санитарните възли е невъзможен, а някои от тях се заключват.  Експертите констатираха, че повечето тоалетни са тесни и в тях не може да влезе човек с количка. Комисията направи предписания да се осигури нормален достъп на хората с увреждания и до медицинските пунктове, тъй като в момента на повечето места това не е направено. Най-добра инфраструктура и съоръжения са изградени на плажа в квартал \"Крайморие\", установиха проверяващите. Концесионерът прие препоръките на Грета Аспарухова да се направят малки промени в направените съоръжения, за да може хората с колички да се чувстват комфортно на това място.  Въпреки че плажовете не са общинска собственост, Община Бургас организира извършването на проверките, за да се осигури подходяща среда за живот и свободен достъп до обществени места за хората с увреждания. Резултатите от инспекцията ще бъдат изпратени до областния управител Вълчо Чолаков, тъй като плажовете са държавна собственост.  ", "date": "2018.06.22", "title": "Кметът на Бургас Димитър Николов разпореди проверка дали плажовете са достъпни за хора с увреждания "}
{"url": "http://epicenter.bg/article/BSP-podlozhi-vatreshniya-ministar-Radev-na-krastosan-razpit-/157450/2/0", "text": "\"За една малка част от хората, притежаващи незаконното оръжие, МВР е разбрало предварително и ги е хванало, а другата част са се избили и затова сме разбрали, че притежават такова. Затворници могат да избягат от Софийския централен затвор с оръжие, след това единият бе убит с незаконно оръжие, а той също е притежавал такова. Дали последният избягал затворник, също вече е въоръжен”. Това каза зам.-председателят на ПГ на „БСП за България” Антон Кутев от парламентарната трибуна по време на питане към министър Радев. Той припомни, че в началото на годината бизнесменът Петър Христов бе застрелян, най-вероятно, с незаконно оръжие. През март миналата година са намерени два бойни пистолета със заличени номера.   „През ноември в Пазарджик е задържан младеж, който има арсенал за малка война. В Бургас, през декември миналата година, също са арестувани 8 души, всичките са криминално проявени и са били сериозно въоръжени. На 22 май, тази година, незаконен боен пистолет и боеприпаси са открити в кабинета на началника на сектор „Пътна полиция” в Благоевград. Всички тези случаи показват, че в системата има пробив”, каза Кутев. Народният представител добави, че във всички изброени случаи, притежателите на незаконно оръжие са или полицаи, или криминално проявени. „Явно е, че има предлагане и не е трудно, бивш затворник да се сдобие с оръжие. Случаите, които изброих, са в рамките на времето, в което вие сте министър”, обърна се той към министър Радев. Антон Кутев допълни, че те показват, че 90% от злоупотребата с незаконно оръжие се прави от криминално проявени хора. „Това означава, че МВР не ги следи активно и не може да се справи с проблема”, изтъкна народният представител. Иван Иванов към министър Радев: Защо забранихте снимането на временното възпрепятстващо съоръжение на българо-турската граница? „Защо забранихте снимането на временното възпрепятстващо съоръжение на българо-турската граница“. Този въпрос отправи народният представител от ПГ на „БСП за България“ Иван Иванов към вътрешния министър Валентин Радев. Според него еволюирането на наименованието „инженерно- преградно съоръжение“ на „временно възпрепятстващо“ говори за признание на МВР, че то е в лошо състояние и не може да изпълнява функциите си. „Спирането на снимането и на гражданския контрол показва, че там има сериозни проблеми, които се опитват да скрият“, подчерта той.  Иванов припомни, че именно от снимките на журналисти е станало явно лошото изпълнение на строителните работи по време на изграждането. „Благодарение на това журналистическо разследване, има прокурорска проверка за злоупотреби. Явно Елена Йончева много ви е притеснила и искате да спрете по-нататъшни такива разследвания“, заключи Иван Иванов.“   „Близо две години след приемане на Закона за Националната система за спешни повиквания с единен европейски номер 112 е време да дадете отговор на въпроса: защо не е осигурен достъп на хората със слухови или говорни увреждания до тел. 112?“, запита пък народният представител от ПГ на „БСП за България“ Георги Гьоков. Той обясни, че с приемането през 2008 г. на закона за тел. 112 е осигурен достъп на гражданите до службите за спешно реагиране, с цел получаване на помощ при спешни случаи. Според него така в националното законодателство са въведени европейските изисквания за универсалната услуга и правата на потребителите във връзка с електронните съобщителни мрежи и услуги. Той подчерта обаче, че възможността за използването на тази услуга само чрез гласови съобщения поставя в неравностойно положение някои категории хора с увреждания на слуха и говора. По думите му при промяната през 2009 г. на европейската директива гласи, че: „Държавите-членки гарантират, че достъпът до услуги за спешна помощ за крайни ползватели с увреждания е равностоен на достъпа, предоставен на останалите крайни ползватели“. Гьоков обясни, че срокът за прилагането на тази директива е изтекъл на 25 май 2011 г. „Макар и с огромно закъснение, на 20 юли 2016 г. бе приет ЗИД на Закона за Националната система за спешни повиквания с единен европейски номер 112. Според Заключителната разпоредба на този закон в срок до една година от влизането му в сила, министърът на вътрешните работи трябва да осигури достъп на хората със слухови или говорни увреждания до телефон 112. Очевидно, до момента тази възможност не е гарантирана“, заключи Георги Гьоков.  ", "date": "2018.06.22", "title": "БСП подложи вътрешния министър Радев на кръстосан разпит "}
{"url": "http://epicenter.bg/article/TIR-se-obarna-na-magistrala--Trakiya-/157405/3/0", "text": "Камион с чужда регистрация, пътуващ в посока София, се е преобърнал в района на 119-120-ия километър на АМ \"Тракия\", предаде агенция БГНЕС.   ТИР-ът е препречил частично движението в посока Бургас.   Той е преминал разделителната мантинела и е навлязъл в насрещното платно. Там се е преобърнал и е попаднал в средната и аварийната лента, а дървеният материал, който е превозвал, се е разпилял. При инцидента няма пострадали хора. По данни на полицията движението към морето се осъществява при повишено внимание в лентата за изпреварване.", "date": "2018.06.22", "title": "ТИР се обърна на магистрала „Тракия“"}
{"url": "http://epicenter.bg/article/Skandali-za-svobodno-plazhuvane-na--Perla--kray-Primorsko--VIDEO-/157414/4/0", "text": "Скандали за свободни и платени места на плаж „Перла” край Приморско. Стопаните му забраняват на летовниците да разпъват собствени чадъри и хавлии, предава бТВ.  За Ванина почивката в Приморско започва със скандал.\"Да, изгониха ни, дойде едно момче, което събира парите за чадърите и шезлонгите и каза, че не може да си поставим зад редовете, където свършват на свободния пясък и ни изпрати в края на плажа\", споделя летовникът Ванина Лазарова.  Лъчезар Захариев, който е наемател на плаж \"Перла-Стамополу\", обясни, че е забранено свободното разполагане на безплатни плажни принадлежности в платената зона от плажа. „Свободната зона винаги е по-голямата част от платената, просто ние с вас в момента се намираме в частта, която е заета зона”, каза той.  Според наемателя на плажа, тези зони били конкретно описани с одобрената схема от министерството на туризма. А платената зона била забранена, защото така си плащал концесионната такса.  \"Той е разпределил свободната зона да бъде отдалечена примерно на 2 км, там онези плажове са плажове за нудисти и се влива река, клоака, има боклуци и е невъзможно почти плажуването”, добавя Ванина.  Наемателят отрича да е гонил плажуващи.  ", "date": "2018.06.22", "title": "Скандали за свободно плажуване на „Перла” край Приморско (ВИДЕО)"}
{"url": "http://epicenter.bg/article/Izborite-v-Turtsiya---shte-uspee-li-Indzhe--koyto-opava-nervite-na-Erdogan-/157420/11/0", "text": "Турската опозиция, макар и изправена пред неравни условия в предизборната кампания, внесе нова енергия и живец в политическата борба, предшестваща президентските и парламентарни избори тази неделя. Въпреки забраните, въпреки извънредното положение, въпреки липсата на анкети, дискриминирането на опозиционните партии, силните лостове в ръцете на управляващите, включително и почти всички медии, предизборната кампания преминава при голяма активност и разнообразие, коментира специално за БТА Нахиде Дениз.  \"От 30 години наблюдавам избори, за пръв път съм свидетел на толкова динамична, атрактивна, коренно различна от предишните избори атмосфера\", казва журналистът Мурат Саваш.  В надпреварата за президентския вот електоратът на Партията на националистическото действие (ПНД) на Девлет Бахчели се очаква да бъде от определящо значение за преизбирането на Реджеп Тайип Ердоган. ПНД се включи в предизборна коалиция начело с управляващата Партия на справедливостта и развитието (ПСР). Част от консервативния електорат, който на предишни избори гласуваше за Ердоган обаче, може да се влее в ислямистката Партия на щастието, която е част от опозиционния блок, заради недоволство, че ПСР се е отдалечила от ценностите на исляма, твърдят анализатори. Според някои оценки Партията на щастието е увеличила значително рейтинга си.  Определението е на анализатора и социолог г-жа Мерием Аксу. Тя смята, че представянето на Мухаррем Индже, кандидат-президент на опозиционната Народнорепубликанска партия (НРП), е засенчило сериозно харизмата на Ердоган. Журналистът Ахмет Хакан пък коментира: \"Опозицията повлече на буксир управляващата ПСР\".  На предишни митинги Ердоган бе единственият, който събираше и възпламеняваше с речите си масовия избирател. Сега кандидатът на опозицията Мухаррем Индже не му отстъпва. Ораторският талант (неочакван за мнозина) на Индже, енергията, нападателният стил, непринудеността са неща, които му спечелиха много симпатии и които импонират на европейските лидери. Той кара велосипед и си прави селфи на митингите, но умее да комуникира и с консервативния електорат - посещава джамия и защитава свободата на религиозното облекло.  Индже акцентира върху икономическите проблеми, които са ахилесовата пета на управляващата ПСР. Дали ще успее Индже да се наложи над Ердоган, ще стане ясно на вота. Но отсега може да се прогнозира със сигурност, че опозицията ще набира сили в негово лице, което да я изведе от досегашната летаргия. Много е вероятно благодарение на Индже основната опозиционна сила, най-старата светска партия на Турция - НРП, да увеличи рейтинга си. Досега тази партия, основана от Ататюрк, не успяваше да надскочи 25 процента, но по всичко личи, че ако не този път, то в близко бъдеще непременно ще успее.  Ердоган залага на борбата срещу тероризма на Кюрдската работническа партия (ПКК), на визията за \"силен президент, силна Турция\". В същото време обаче на фона на енергичните опозиционни лидери проличава, че е уморен, че е притискан от много страни, казват наблюдатели.  Мерал Акшенер успява да събере одобрението на голяма част от женския електорат, както с изявите, така и с проектите си за тях. Управляващата коалиция упорито се прави, че не я забелязва, но тя предизвиква симпатии и одобрение сред отвърналите се от Бахчели избиратели.  Електоратът на ПСР и част от бизнес средите виждат в лицето на Ердоган гаранция за сигурността на страната.  Бившият министър на здравеопазването Мехмет Мюеззиноглу, известна личност сред изселническия електорат, понеже самият той е изселник от гръцка Тракия, направи специално пред БТА прогнозата, че вотът ще се реши още на първия тур.  \"Очаквам нова изборна победа\", каза той. \"Фактически още миналата година нашият народ одобри президентската система, която, смятам, ще открие пътя на Турция към по-голям напредък\".  \"Ердоган се изчерпа. Няма какво повече да каже. Трудно е да запази поста си, който се разклати. Дори и да успее да го запази, ще бъде притискан в недалечно бъдеще и вероятно няма да може да спечели други избори\", смята обаче анализаторът Неджати Сойлу.  За кого ще гласуват в Бурса?  Град Бурса, с неговите над 400 хиляди избиратели с корени от България и Балканите е до известна степен определящ за вота на изселническия електорат. След доста години за пръв път на тези избори български изселник - проф. д-р Юксел Йозкан - е сред кандидатите за депутат от опозиционната НРП на избираемо място.  Турски анализатори и журналисти, сред които Ахмет Йълмаз, прогнозират висока активност сред изселническия електорат в подкрепа на Йозкан, председател на най-влиятелната организация на българските изселници в Турция Балгьоч и на Федерацията на балканските изселници и мигранти, на принципа \"да имаме наш човек в парламента\". Сред изселниците битува мнението, че управляващата ПСР дава предимство на изселниците от Западните Балкани и че загърбва проблемите на българските изселници, затова те искат да има повече свои представители в парламента.  Сабри Искендер, известен активист в средите на българските изселници, гледа по-различен начин на това, свързвайки го със специфичния характер на българската изселническа общност.  Нашите изселници от България са съзнателни, образовани, те са изпитали на гърба си насилията от тоталитарния режим, от авторитарния стил на управление, те са привърженици на парламентарната система, 95 процента от хората, с които съм разговарял, казват, че ще гласуват за Мухаррем Индже и за Мерал Акшенер, каза той.  Междувременно, изселнически дружества започнаха протестна кампания срещу кандидат-депутатката на ПСР в Ялова, окръг Бурса, г-жа Мелиха Акйол, която на предизборен митинг нарече изселниците \"смачкани хора\". Те откриха подписка с искане от Ердоган да отстрани от листите въпросната кандидатка.  Какво може да очакваме на 24 юни  Ако вотът се реши на първия тур, Ердоган ще отдъхне с облекчение, защото ще е изпълнил основната си цел - ще узакони президентската система, която бе приета на референдум през април м.г. Ако се стигне до балотаж на 8 юли и спечели Ердоган, положението остава същото. В случай обаче, че спечели опозицията, може да се очаква една нова Турция. Защото за опозицията предстоящите избори са един вид реванш срещу референдума през април 2017 г., който загубиха с малка разлика, и предлагат възможност за връщане към парламентарната система.  В крайна сметка резултата от вота ще реши онази част от обществото, която гласува не по идеологически подбуди или от привързаност към определен лидер, а според конкретната ситуация. За тази група гласоподаватели вотът е проява на рационален избор. Т.е. гласуват за онзи или онази политическа сила, които му обещават по-добро бъдеще, по-добро решение на икономическите проблеми, по-добри гаранции за сигурност и просперитет. \"Смятам, че предстоящите избори станаха предмет на най-много спорове\", казва социологът журналист Джан Козаноглу.  Анализаторите и от лагера на властимащите, и от лагера на опозицията са единодушни в едно - на 24 юни се очаква висока избирателна активност, може би най-високата в новата история на Турция.   ", "date": "2018.06.22", "title": "Изборите в Турция - ще успее ли Индже, който опъва нервите на Ердоган?"}
{"url": "http://epicenter.bg/article/Duhovnite-peyzazhi-na-Boyan-Biolchev/157412/6/0", "text": "     Българската белетристика от началото на 70-те години на XX век до първото десетилетие на XXI век представлява съчетание на удивително разнообразни индивидуални почерци, смели и почти провокативни в естетически план търсения. Този почти половинвековен период роди ярки и талантливи имена, чиито върхови творби продължават благородните и плодотворни традиции на класическата българска проза, най-ярко емблематизирани от автори като Елин Пелин и Йордан Йовков, Димитър Талев и Димитър Димов, Емилиян Станев и Йордан Радичков, Антон Дончев и Николай Хайтов, Вера Мутафчиева и Генчо Стоев, Дончо Цончев и Васил Попов…  Цяла плеяда разказвачи, новелисти и романисти разгърна мащабния си талант през този период. Уви, редица от най-способните и обещаващи автори имаха кратък живот, но оставиха значително по художествените си достойнства наследство. Тук трябва да откроим автори като Виктор Пасков, Димитър Яръмов и Станислав Стратиев, Георги Марковски и Росен Босев, Румен Балабанов и Валентин Пламенов, Димо Димовски и Рашко Сугарев… Слава богу, неколцина талантливи автори от това поколение продължават да работят и да поднасят на интелигентната и четяща българска публика творби с високи качества. Тук е мястото да обърнем внимание на читателите, че именно тези творци не само отразяват духа на новото време с неговите сложни, противоречиви и катастрофични процеси, но съчетават съвременните художествени идеи с адекватни модерни разказвателни форми. Едва ли трябва сега да се впускаме в безкрайния разговор за това кое е традиционалистично, модернистично и постмодернистично, но тъкмо авторите, за които говорим, въплъщават продуктивните тенденции в тази насока, а не демагозите на прехода и валдхорнистите на пошлостта, приютени в топлите пазви на печално известните чужди грантови структури (главно „Отворено общество“ на Сорос, вече изгонен от Унгария и други страни), които обслужват всичко друго, но не и фундаменталните интереси на Отечеството…     Един от примерите на творци, притежаващи не само впечатляващ талант, но и силен и последователен характер, е Боян Биолчев. В това отношение той потвърждава Далчевия тезис, че е добре талантът да е съчетан и с категоричен характер. Без да се натрапва и да бъде изкушен от евтините литературни шумотевици, Боян Биолчев упорито дълбае в рудника на българското слово повече от половин век. Резултатът е поредица от впечатляващи книги с разкази, новели, романи, есета, публицистика, сценарии, творби за деца.  Този автор пристъпва към изграждането на своите разкази, новели или романи, опирайки се на глобалната естетическа концепция за това, че внушението трябва да бъде ненатрапчиво и естествено. Той е магнетично привличан от превъплъщенията и взаимните влияния, както и трансформациите на човешкото настроение, ролево поведение и състояние. И тръгва от битово приземеното към абстрактно извисеното.   За разказите и новелите на Биолчев е писано много, те са достатъчно добре и проникновено анализирани от редица сериозни литературни изследователи, критици и белетристи. Достатъчно е тук да припомним оценките на Антон Дончев и Дончо Цончев, Виктор Пасков и Петър Маринков, проф. Стоян Атанасов… За няколко десетилетия Боян Биолчев поднесе на публиката поредица сборници с разкази. Впечатляваща е способността му да откроява значението на детайла, фрагмента, нюанса. Сюжетите са опростени и изчистени от разсейващи подробности или словесни финтифлюшки, каквито понякога изкушават писателите с по-неустойчив характер и ги заблуждават, че по този начин създават постмодерно изкуство. Разкази като „Живата светлина на майстор Миле“, „Прощаване с леля Клара“, „Лебедово езеро“, „Старият кораб“, „Краят на птицата“, „Графът“, „Денят на благодарността“, „Пръстен”, „Зануляване”, „Свраче гнездо”, „Ноев ковчег”, „Майка”, „Летен сняг” или „Ловджийски Менделсон” демонстрират таланта на Боян Биолчев да композира непринудено и артистично, с учудваща лекота и пластическо изящество, словесната фактура на разказите си. Ала каква е тайната на своеобразното леко дишане, ефирно прозирното и ненатрапчиво внушение, с което ни завладяват късите работи на нашия автор? Боян Биолчев има сетива за излъчванията на Натурата. Той постига ярки и силни художествени внушения именно защото усеща отражението на Естеството в духовния пейзаж на човека. И обратно – превъплъщенията и трансформациите на човешките емоции успява непосредно и деликатно да екстраполира върху на пръв поглед битово приземеното. Авторът се взира в интимния живот на едно свраче гнездо, интересува го бунтът на гаргата, привличат го невидимите движения на живата и неживата природа, иска да чуе шепота на широколистната елха, поетизира по нестандартен начин магията на бадемовия цвят, върви по стъпките на подивелите кучета, потъва във вълшебството на сладкодумните ловджийски разкази, сценки, случки, съпроводени от неизменните словесни каламбури и изблици на баналности и остроумия. В разказите си (а и в новели като „Сапфир“, „Апнея“, „Мираж под наем“, „Геро“) авторът се опитва да покаже амбивалентната същност на душевността на своите герои. От една страна – забавното, смешното, неангажираното, безметежното и освободено от трудности битие на героите. В такива случаи разказите звучат като есеистични въздишки, лирико-пейзажни словесни зарисовки. Или шаради, закачки и сатирико-пародийни буфонади, където скечът се преплита с балаганното, словесната карикатура прелива в гротеската и инвективата. Добър пример в това отношение е „Държавата Урария“, която съдържа три цикъла къси разкази, онасловени: „Бюро Намерени вещи 2001 година“, „Писма от рая“ и „Листа от ада“. Още заглавията подсказват за модерните психологически търсения на писателя. От друга страна - усещане за трагичното, катастрофичното, почти апокалиптичното битие на съвременния човек, люшкан между ледените вълни на отчуждението и социалната безизходица и покъртителното усещане, че „човек няма къде да иде“ (според трагичния възклик на Мармеладов в един от романите на Достоевски). Разказите и новелите на Боян Биолчев показват, че той съзнателно и с удивително постоянство през годините разгръща своето философски концептуализирано разбиране на писателя, че модерната проза е всъщност фрагмент от фрагмента, моментна снимка на житейска ситуация, но и на духовен пейзаж. Както и обратното – въплъщаване на полета на духа и разкрепостеното въображение и снемането им в конкретни житейски сюжети. Боян Биолчев постига ярки и силни художествени внушения именно защото усеща отражението на Естеството в духовния пейзаж на човека. И обратно – превъплъщенията и трансформациите на човешките настроения и състояния успява непосредно и деликатно да екстраполира върху на пръв поглед битово приземеното. Тук трябва да припомним, че един от най-близките приятели на Боян Биолчев блестящият белетрист Виктор Пасков високо ценеше таланта на Боян Биолчев и подчертаваше неговата аристократична извисеност над балканските препирни на деня и жалките опити на полупосредствени наглеци да се инфилтрират в органичното тяло на днешната българска литература.   Боян Биолчев е автор и на няколко романа, между които трябва да откроим „Сатурнов кръг“ и „Очите плачат различно“, близки до жанра психологически роман, разбира се, при цялата условност на това определение. Но несъмнено най-яркият успех в романовата сфера е за Биолчев „Амазонката на Варое“. Неслучайно тази книга след първото си българско издание излезе на френски език (в превод на Стоян Атанасов и Даниела Станчева) в издателство „Анабет“, с емблематичния надпис: „Роман, който разкрива очарователната глупост на човека, без да ни пречи да го обичаме, такъв, какъвто е“. Книгата, както знаем, има странна биография. Тя е пролежала в ръкопис около 20 години, преди да види бял свят, с първоначалното намерение на автора й да бъде сценарий на игрален филм. Поради цензурни съображения, че „нашият зрител не е дорасъл за национална ирония“, текстът не се превръща в кино през 80-те години на ХХ век, а става литература в началото на 90-те години. Както казва авторът, днес романът му се чете „демократично“ като комично мечтание в миналото, една шега с натрупаната митология и по-точно с желанието ни да виждаме величието на малките си мигове и на нормалните си човешки качества“.  Романът представя живота в древно тракийско село, което „ври от скандали между българи, славяни и византийци“. Писателят рисува гротескови персонажи от раблезиански тип с ренесансов хумор и хуманистична обич към човека с всичките му добродетели и несъвършенства. Основен похват тук освен пародията е и бурлеската. Два епически мотива са в основата на сюжета: завоюването на селището (Варое), похищението на красавицата (Кера-Амазонката от Варое) – те раждат ефекта на пародийното. Проф. Стоян Атанасов определя романът като пионерски в българската литература и същевременно го причислява към световната фамилия на великите хумористи (Апулей, Петроний, Рабле, Волтер, Хашек, Нушич), без да се откъсва от националните си корени… „Подобно на Петроний, Рабле и Хашек, Биолчев подменя – целенасочено, виртуозно, със самобитен стил, - високите, духовните, героичните ценности с реда на материалното, тривиалното, шутовското, сфера, в която Михаил Бахтин въвежда обобщаващото понятие „телесна долница“ – пише още проф. Стоян Атанасов.   Боян Биолчев отдавна работи и върху един трагичен сюжет – геноцидът над тракийските българи, ужасите, кланетата и неописуемите драми, които преживяват нашите сънародници след Балканската и Междусъюзническата войни, когато над 300 000 съотечественици са прокудени с огън и меч от родните им места, имотите им са разграбени и плячкосани, а над 60 000 българи (предимно жени, деца и немощни старци са изклани по най-дивашки начин). Става дума за повестта „Преселението“, която ще се появи скоро на книжния пазар. Впечатляваща е способността на автора да откроява значението на детайла, да разгръща сюжета по пределно опростен, лаконичен и изчистен от излишни подробности начин. Боян Биолчев тук отново демонстрира майсторството си да изгражда увлекателно и с артистична лекота словесната фактура на повестта. Той насочва своите усилия към това да разбере и прозре скритите мотиви в действията на героите, техните невидими, но психологически обосновани и мотивирани реакции и действия. Ако някои от разказите, новелите и романите на Б. Биолчев излъчват искряща ирония и незлоблив хумор, то повестта „Преселението“ е издържана в пределно трагическа тоналност. Талантът на писателя личи и в това че той предава трагедията не чрез патос и екзалтации, не чрез търсене на неубедителни динамични развръзки или авантюрни схеми, но чрез максималното сгъстяване на вътрешно психологическото напрежение в душите на героите. Слогът е пределно насечен, кондензиран, на места елиптичен. Ужасът се предава не чрез силни думи, а чрез състояния и алюзии. Повествованието стъпва върху редица трагични метафори (най-ярката тук е за костенурките, на чиито гърбове са поставени запалени свещи). Езикът е богат, многопластов, нюансиран и зареден с усещането за катастрофичност, непредотвратимост, обреченост.  Повестта на Биолчев „Преселението“ несъмнено ще бъде събитие в съвременната българска художествена литература. По енергията и мощта на своите послания тя се родее с други две знакови творби на белетристите Антон Дончев и Генчо Стоев – „Време разделно“ и „Цената на златото“.  Боян Биолчев се стреми да пресъздаде духовните пейзажи на своите герои, той иска да види човека като средоточие на антагонистични сблъсъци между добро и зло, низко и възвишено, грозно и красиво. Тъкмо сложните противоречиви и непредвидими извивки в характерите и психологията на персонажите, уникалното съчетание на архетипни прадревни пластове и елементи на модерната чувствителност и светоусещане вълнуват неспокойното въображение на автора.", "date": "2018.06.22", "title": "Иван Гранитски за Боян Биолчев: Той усеща отражението на Естеството в духовния пейзаж на човека"}
{"url": "http://epicenter.bg/article/Bunt-v-tima-na-Arzhentina--iskat-nezabavna-smyana-na-trenyora-Horhe-Sampaoli-/157435/8/0", "text": "Футболистите от националния отбор на Аржентина се обърнаха към ръководството на аржентинската асоциация с молба за незабавна смяна на селекционера Хорхе Сампаоли преди последния мач на тима от груповата фаза на Мондиал 2018. Това съобщава аржентинският телевизионен канал \"Тодо Нотисиас\", позовавайки се на източник от футболната федерация, предаде Агенция \"Фокус\".  В отбора има бунт. Играчите са против Хорхе Сампаоли да ги ръководи в мача срещу Нигерия, съобщиха от телевизията.  Двубоят между Нигерия и Аржентина ще се състои на 26 юни в Санкт Петербург.  Снощи Сампаоли стана жертва на гнева на феновете след загубата с 0:3 от Хърватия на стадиона в Нижни Новгород.  След втория хърватски гол на Лука Модрич по 58-годишния треньор полетяха бутилки. По-близо разположените до резервната скамейка аржентински фенове опитаха да наплюят селекционера на „гаучосите“.  Тогава по трибуните се понесе и рефрен с доста обидно съдържание.  Пеенето продължи до края на мача, като стана особено масово след попадението на Иван Ракитич в добавеното време, с което Хърватия оформи класическия си успех.  ", "date": "2018.06.22", "title": "Бунт в тима на Аржентина, искат незабавна смяна на треньора Хорхе Сампаоли "}
{"url": "http://epicenter.bg/article/Melaniya-obleche-yake-s-nadpis--quot-Izobshto-ne-mi-puka--a-na-teb-quot--na-pat-kam-tsentar-za-detsa-migranti/157408/10/99", "text": "Първата дама на бе облечена вчера с  с надпис:  ?\", когато с , отделени от родителите си на границата между САЩ и Мексико, съобщи Асошиейтед прес, цитиран от Дарик.   Надписът бе  . Когато бе попитана к а, говорителката  каза: \"Т . Надявам се, че след днешната важна визита в Тексас, медиите няма да изберат да се фокусират върху гардероба й\". След това президентът  при заминаването ѝ към границата. Според него надписът показвал отношението ѝ към  медиите, разпрострняващи според него \"фалшиви новини\". Първата дама се  , Тексас, за посещението в центъра, където са настанени  М и нареди семействата, влизащи от Мексико нелегално в САЩ, да не бъдат разделяни, отбеляза Ройтерс.    ", "date": "2018.06.22", "title": "Мелания облече яке с надпис \"Изобщо не ми пука, а на теб?\" на път към център за деца мигранти"}
{"url": "http://epicenter.bg/article/Kakvo-da-sgotvim-na-Enyovden---traditsionni-retsepti-s-polezni-bilki/157364/9/25", "text": "\r\n \r\n В неделя е Еньовден. Всяка година празникът се отбелязва точно на 24 юни и съвпада с лятното слънцестоене.  \r\n   \r\n На Еньовден билките имат най-голяма сила, особено по изгрев-слънце.  \r\n   \r\n \r\n \r\n \r\n Опечените чушки се нарязват на малки парченца. Към киселото мляко се прибавят чушките, натрошеното сирене, нарязаните на кубчета яйца и счукания чесън. \r\n   \r\n Олиото се добавя на тънка струйка. Топеницата се изсипва в голяма чиния и се поръсва с цветчетата от цикория. \r\n   \r\n   \r\n \r\n \r\n \r\n \r\n \r\n", "date": "2018.06.22", "title": "Какво да сготвим на Еньовден - традиционни рецепти с полезни билки"}
{"url": "http://epicenter.bg/article/Na-fona-na-zhestokite-merki--vzeti-ot-Tramp--Ivanka-obleche-roklya--prilichashta-na-odeyalo-na-migrant-/157416/10/0", "text": "Иванка Тръмп отново разбуни духовете и то малко след като на бял свят плъзнаха видео кадри от жестоките мерки, които Доналд Тръмп е предприел в борбата си с имитрантските вълни от Мексико към САЩ през последните 6 месеца.   Над 2300 деца са били разделени от семействата им и поставени в общи клетки само през последния един месец. В затворените центрове 16-годишните са били принудени да полагат грижи за малките деца и бебетата, като им сменяли памперсите и ги хранели.   По думите на американския президент само такива крути мерки щели да решат проблема с имигрантите от Мексико...   Възмутен от случая, върховният комисар на ООН по човешките права Зейд Раад ал-Хюсеин призова Вашингтон да спре с новата скандална политика, като подчерта, че САЩ все още не са ратифицирали Конвенцията за правата на детето.   Освен Доналд Тръмп бурята на възмущението не пожали и неговата дъщеря – Иванка Тръмп. Тя попадна под стрелите на критиката заради своята метална рокля на стойност 5 000 долара, с която се появи само няколко часа, след като Тръмп потвърди публично решението си за временна забрана на влизането в САЩ на граждани от 6 мюсюлмански страни през януари миналата година.   Тогава забраната предизвика многохилядни протести в САЩ и остри реакции от Европа, но това така и не попречи на Иванка да се появи в пълния си сребърно-металически блясък с рокля, напомняща на одеялата от термо-фолио, които се раздават на имигрантите за предпазване от студ, влага или топлина заради екстремните ситуации, на които са подложени.   Днес, на фона на шокиращите разкрития за разделянето на мексиканските деца от родителите им, роклята на Иванка Тръмп отново се превърна в символ на негодуванието на хиляди гневни хора от цял свят. Това се случи благодарение на комедийната актриса Орли Матлоу (@HireMeImFunny), която в поста си в Twitter написа: \"На кого му отива повече – на децата, откъснати от родителите им и затворени в клетките в Тексас, или на Иванка Тръмп?\" Източник: woman.bg", "date": "2018.06.22", "title": "На фона на жестоките мерки, взети от Тръмп: Иванка облече рокля, приличаща на одеяло на мигрант  "}
{"url": "http://epicenter.bg/article/Ivaylo-Kalfin--Balgarskata-darzhava-ne-me-podkrepi-za-shef-na-OLAF/157393/2/0", "text": "Българската държава не ме подкрепи при кандидатстването ми за генерален директор на ОЛАФ. Това каза в сутрешния блок на БНТ бившият вицепремиер Ивайло Калфин по повод участието му в конкурса за генерален директор на Европейската служба за борба с измамите ОЛАФ. При финалното гласуване с два гласа разлика, вместо българина, бе избран финландския юрист Виле Итала.   \"След една година различни конкурси, девет кръга, стигнах до второро място. Българското правителство чрез посланика си в Брюксел не ме подкрепи. Там, докъдето можех сам да стигна, успях да стигна\", подчерта Калфин.   \r\n \r\n \r\n   \r\n   \r\n Ивайло Калфин коментира бежанската криза в Европа. Според него и в момента границите на Европейския съюз трябва да са затворени, коментира той той призива на премиера Борисов да се затворят всички външни граници на ЕС. \r\n   \r\n Калфин посочи, че не знае какво има предвид премиерът с думите си, че европейските държави трябва да затворят границите си. Не мога да разбера точно за какво става въпрос – границите и в момента трябва да са затворени. Има ред, по който бежанците трябва да идват. Може би премиерът има предвид увеличаване на бюджета за граничната служба ФРОНТЕКС, посочи Калфин. \r\n Трябва да бъдат взети мерки, защото в момента Европа захранва една огромна мрежа от трафиканти на мигранти. Процесът постепенно започна да се овладява. ЕВропа по такива теми може само заедно да работи, каза още Ивайло Калфин. \r\n   \r\n \"Може би премиерът има предвид значително увеличаване на бюджета на агенцията ФРОНТЕКС, която да се разшири значително и да се пази по-добре границите. Това ще засегне в по-голяма степен обаче морските граници, предимно срещу трафика в Средиземно море\", каза Калфин. \r\n   \r\n Той призова да се изнесат извън Европа центровете, които приемат бежанци, тъй като в момента се подпомага трафикантската дейност. Германският вътрешен министър иска бежанците да се връщат в първата страна, която ги е регистрирала, в това число и България, но ние нямаме капацитет за това, нито самите бежанци искат да се връщат тук, каза още Ивайло Калфин. \r\n   \r\n \r\n Бившият социален министър коментира и ситуацията с протестите на хората с увреждания. Страшно неприятно е това, което виждаме в момента – едни хора с увреждания да се противопоставят на други. Тук е мястото на държавата – да подреди една ясна и справедлива система. Очевидно липсва ролята на държавата. Промените в системата трябва да бъдат цялостни – точно от промени на парче стигаме дотук, заяви Калфин.  ", "date": "2018.06.22", "title": "Ивайло Калфин: Българската държава не ме подкрепи за шеф на ОЛАФ"}
{"url": "http://epicenter.bg/article/Tihomir-Bezlov--Minalata-godina-e-imalo-8-byagstva-ot-zatvora/157394/2/0", "text": "За миналата година е имало 8 бягства от затвора, коментира в ефира на NOVA Тихомир Безлов от Центъра за изследванията на демокрацията. Експертът бе гост в предаването „Здравей, България“. Темата отново излезе на дневен ред, след като затворник избяга в четвъртък от мандра край Ловеч. Рецидивистът Борис Иванов работил в цеха като чистач.   „8 човека от 800, които са в този лек режим – общежития плюс външна работа. Това е 1% отклонение. Вижда ми се значим процент”, коментира Безлов. По думите му на такъв облекчен режим са били включително известни имена като Димитър Желязков-Митьо Очите, Маникатов. Безлов обясни, че решението кой затворник ще бъде на облекчен режим го взимат комисии, съставени от психолози и социални работници.    ", "date": "2018.06.22", "title": "Тихомир Безлов: Миналата година е имало 8 бягства от затвора"}
{"url": "http://epicenter.bg/article/Plamen-Dimitrov--Protestirashtite-mayki-sa-podvedeni--che-zakonat-za-lichnata-pomosht-reshava-problemite-im/157398/2/0", "text": "Протестиращите майки на деца с увреждания са подведени, че законът за личната помощ ще реши проблемите им. Тази теза разви в предаването \"Здравей, България\" по Нова телевизия президентът на КНСБ Пламен Димитров.   Хората имат нужда от грижи и пари, каза още Пламен Димитров. Според него напрежението, което беше създадено, не води към добро. „Няма средства, които наистина да бъдат разпределени по ефективен начин“, смята синдикалистът. Той припомни, че хората с увреждания са 500 000 и всички имат някакъв проблем. „Всеки един от тях си има своята съдба и своята мизерия“, коментира Пламен Димитров. Според него има мнение, че майките, който в момента протестират, са подведени, че Законът за личната помощ ще им реши проблемите. „Законът за личната помощ има да реши един-единствен проблем – за личния асистент“, допълни Димитров. Но обърна внимание, че най-тежко е положението на хората с увреждания в селата, които нито могат да дойдат в София, за да протестират, нито могат да си намерят личен асистент там, където живеят.   Пламен Димитров бе категоричен, че има много напрежение, но няма слушаемост кой какво казва. „Нека да седнем на масата, да спрем с тези обиди и да се реши проблемът“, апелира президентът на КНСБ.     Президентът на КНСБ Пламен Димитров отговори и на въпроси, свързани с прогнозата, която направи на форум вчера - че до четири години заплатите в България ще станат 60 процента от средноевропейските.   Това ще се случи, ако възнагражденията продължат да растат със сегашните темпове, посочи той. И обърна внимание, че не става дума за абсолютни стойности, а за изчисление през покупателната способност и като се отчете спецификата на данъчното облагане.            ", "date": "2018.06.22", "title": "Пламен Димитров: Протестиращите майки са подведени, че законът за личната помощ решава проблемите им"}
{"url": "http://epicenter.bg/article/BSP-nastoyava-ministarat-na-vatreshnite-raboti-da-dokladva-za-izbyagaliya-zatvornik/157402/2/0", "text": "Бягството на затворника Борис Иванов, който според обясненията на властите се е „отклонил“ от присъдата си, като хукнал да бяга по време на работен процес, предизвика трус в парламента.   В началото на днешния парламентарен ден депутатът от левицата Иван Ченчев настоя в пленарната зала да се явят министърът на правосъдието Цецка Цачева и министърът на вътрешните работи Валентин Радев, за да дадат повече информация по случая. Народният представител ко;ентира термина „отклонил се“, като попита престъпникът да не е турист. „Дайте му едни обувки „Балкантурист“ и да се разхожда“, заяви депутатът. Ченчев посочи, че от април досега петима души са се „отклонили“ от правосъдието. „Почваме да си мислим, че управляващото мнозинство е време да се отклони“, заяви той.   Още вчера по време на работата на парламента от БСП настояха двамата министри да дойдат на доклад пред народните представители. Тогава председателят на Народното събрание Цвета Караянчева обеща да им се обади по телефона и да ги информира за това.  ", "date": "2018.06.22", "title": "Ченчев: Престъпникът се бил \"отклонил\"?! Не е ли време управляващото мнозинство да се отклони!"}
{"url": "http://epicenter.bg/article/Idvat-buri-i-dazhdove--Pochistete-shahtige--Gradushki-i-studen-vyatar-v-tsyalata-strana/157403/2/0", "text": "Днес около обяд, под влиянието на добре изразен студен атмосферен фронт, отначало в северозападната половина от страната, а привечер и през нощта и в източните райони ще се развива мощна купесто-дъждовна облачност. На много места ще има краткотрайни валежи и гръмотевични бури. В отделни райони, главно от Северозападна България и Предбалкана, валежите ще са интензивни и значителни по количество. Очакват се градушки. Температурите ще са все още високи - максималните ще са от около 27° в северозападните, до около 33-34° в югоизточните райони.   До вечерта вятърът ще се ориентира от северозапад, ще се усили и с него ще започне чувствително захлаждане. Такава е прогнозата за времето на Националния институт по метеорология и хидрология (НИМХ), съобщи за Агенция „Фокус” дежурният синоптик Евгения Егова.   Атмосферното наляганe през деня ще се понижава и ще е по-ниско от средното за месеца, а вечерта ще започне да се повишава.   Над Черноморието ще има променлива облачност, но през деня валежи са малко вероятни. Ще духа бриз. Максималните температури ще са 28°-31°. Температурата на морската вода е 23°-26°. Вълнението на морето ще бъде 1-2 бала. -0:06   Над планините сутринта ще има и слънчеви часовe, но около обяд първо в масивите в Западна България, а по-късно през деня и в останалите планински райони, ще се развива мощна купеста и купесто-дъждовна облачност.   На много места ще има краткотрайни валежи и гръмотевични бури, в отделни райони значителни. След обяд вятърът ще се ориентира от северозапад и ще се усили. Температурите през деня ще са все още високи и максималната на височина 1200 метра ще е около 19°, на 2000 метра - около 13°. В събота ще бъде ветровито и захлаждането ще продължи. Преобладаващите максимални температури ще са между 21° и 26°. На места, повече в източните и южните райони, ще има краткотрайни валежи и гръмотевични бури, отделни райони - интензивни и с градушки.   В неделя ще бъде хладно, ще има променлива, в следобедните часове по-често значителна облачност и на места ще превали дъжд. Вятърът чувствително ще отслабне. В понеделник вятърът ще се ориентира от изток. Сутринта ще има и слънчеви часове, след обяд на места в Западна България ще превали и прегърми. Прочети още :  © Actualno.com", "date": "2018.06.22", "title": "Идват бури и дъждове. Почистете шахтите! Градушки и студен вятър в цялата страна"}
{"url": "http://epicenter.bg/article/Za-parvi-pat-prezidentite-na-Balgariya-i-Sarbiya-se-sreshtat-s-nasheto-maltsinstvo-v-Zapadnite-pokraynini/157406/2/0", "text": "В 10.45 часа президентите Румен Радев и Александър Вучич ще поднесат венци на паметника на загиналите воини на Нешков връх, съобщиха от прессекретариата на държавния глава. В 11:30 часа президентите ще посетят гимназията „Св. Св. Кирил и Методий“ в Димитровград. След това сръбският президент ще запознае българския държавен глава с изграждането на трасето на магистралата от град Ниш до границата с Република България.    ", "date": "2018.06.22", "title": "За първи път президентите на България и Сърбия се срещат с нашето малцинство в Западните покрайнини"}
{"url": "http://epicenter.bg/article/Parvan-Simeonov--43--ot-obshtestvoto-opredelya-Balgarskoto-evropredsedatelstvo-kato-po-skoro-uspeshno-/157411/2/0", "text": "43% от обществото определя Българското европредседателство като по-скоро успешно. Това каза за сутрешния блок ‚Добро утро, България“ на Радио „Фокус“ политологът Първан Симеонов, изпълнителен директор на \"Галъп интернешънъл\".  По думите му на фона на цялостното одобрение към свършеното през тези шест месеца, скептицизмът, с който председателството е започнало, е продължило да се задълбочава. Разочарованието на гражданите идва от препокриването на политики, недобре познатите резултати от тях, както и по-голямо акцентиране върху Западните Балкани, а не нуждаещи се региони вътре в страната, обясни той.  „Малко се разбра за новата бюджетна рамка, която България е успяла да договори, в която има повишение в някои важни пера. Дълго време живеехме с идеята, че трябва да свикваме с евентуално намаляване на плащанията от ЕС - оказва се, че страната има добри новини в тази област. Тези добри новини не се чуха толкова, колкото темата за Западните Балкани. Случи се припокриване на теми, при което управляващите си направиха лоша услуга. Едната тема беше международната активност на премиера Борисов, която е продиктувана от много фактори и най-вече от все по-усложняващият се свят, а другата тема са административните победи във входа на европейското председателство. И двете теми звучат сравнително успешно, но с международната активност премиерът „захлупи“ административните успехи“, обясни той.  Първан Симеонов коментира още, че премиерът Бойко Борисов попадна в капана на повишените очаквания, като въпросът сега е дали ще успее да намери нова сюжетна линия, която да балансира общественото напрежение.  ", "date": "2018.06.22", "title": "Първан Симеонов: 43% от обществото определя Българското европредседателство като по-скоро успешно "}
{"url": "http://epicenter.bg/article/Ot-Pravosadieto-priznaha--Rakovodstvoto-na-zatvora-ne-pretsenilo-dobre-begletsa-/157417/2/0", "text": "ГЕРБ и БСП влязоха в остър спор за поредния беглец от затвора, след като по искане на социалистите в парламента не дойдоха министрите на правосъдието и на вътрешните работи, а само заместникът на Цецка Цачева - Николай Проданов.   Вчера сутринта към 10.30 часа служител на фирма, с която държавното предприятие \"Затворно дело\" има сключен договор за отдаване на труд е информирала ръкводството на затвора в Ловеч, че един от работещите от затвора в Ловеч се е отклонил от работния обект. Това каза от парламентарната трибуна зам.-министърът на правосъдието Николай Проданов. На нас ни беше незабавно докладвано и до обяд беше сформирана комисия на високо равнище, която днес е в Ловеч и ще извърши проверка на обстоятелствата около този инцидент, добави Проданов.   Към вчерашния ден в общежитията от открит тип са били 1899 души, като 802-ма от тях са били на външни обекти, където по принцип няма охрана, заяви зам.-министърът.   През 2005 година отклонили се има 17 души, отклонили се от общежития от открит тип през 2006 година – 27, през 2007 – 49, през 2008 – 45. От 2009 година досега има устойчива тенденция на намаляване на отклонилите се под 10 човека на година, съобщи Проданов. Ние нямаме законови правомoщия да изпълняваме оперативно-издирвателни действия извън местата за лишаване от свобода.   Проверката ще покаже какъв е точно проблемът. Вероятно се касае за грешна преценка от страна на ръководството дали този човек да бъде пускан до външен обект, посочи зам.-правосъдният министър. В Софийския затвор на едно от перилата има следа от куршум от калашник. Тази следа е от потушаване на безредици отпреди 1989 година. Трябва да си поставим въпроса какви места за лишаване от свобода трябва да имаме в демократична България – дали такива, при които лишените от свобода се трудят и се опитваме да ги превъзпитаме или такива, в които се набляга на изолацията на лишените от свобода, каза още Николай Проданов. \"Въпросът е какви затвори подхождат на демократична България - да наблегнем на изолацията или на превъзпитанието чрез труд , коментира Проданов. Той постави въпроса за размишление на депутатите, като посочи, че у нас на труда се отделя важно място във връзка с превъзпитанието на осъдените и изтърпяващи наказание \"лишаване от свобода\".  След изслушването социалистите останаха недоволни, понеже председателстващият заседанието Емил Христов ги отряза от задаване на въпроси.  Възникна спор и четене на текстове от правилника на НС от страната на управляващи и опозиция.  \"Не се намираме в никаква форма на контрол, имаме право само на информация\", каза зам.-шефът на НС Емил Христов. Не споделям, че е изслушване, опъна се той. От БСП скочиха, че хората са притеснени и Народното събрание е мястото, където могат да се успокоят страховете им.  Иван Ченчев поиска още вчера от името на лявата група Цачева и Радев да се явят в парламента заради избягалия затворник. Данаил Кирилов го захапа за термина \"да се явят\", при което Филип Попов му прочете, че точно така пише в Правилника на НС.  \"Г-н Кирилов казва, че колегата Ченчев не употребил правилния термин. В правилника пише да се явят, а не тук от трибуната да ни се говори за ланския сняг!\", опонира Филип Попов.  \"Ама бил се отклонил. Какво прави във Варна тогава? Значи и във Варна има притеснение\", заключи Ченчев, като посочи, че са вече петима затворниците, \"отклонили се от правосъдието\" от април до сега.  \"В Народното събрание зам.-министър, министър и който и да е от изпълнителната власт обяснява на хората, а не само на нас, и това е наш дълг\", напомни Ченчев.  В атаката се включи и Таско Ерменков.  \"Престанете опитите за скриване на важна за българските граждани информация! Гражданите ги интересува информацията, а не какво пише в правилника на НС!\", реагира соцдепутатът, като посочи, че колегите му правилно се интересуват дали този човек е опасен за хората. \"Нека зад процедурни формалности да не крием информация, която се отнася до спокойствието на гражданите\", апелира Ерменков.", "date": "2018.06.22", "title": "От Правосъдието признаха: Ръководството на затвора не преценило добре беглеца "}
{"url": "http://epicenter.bg/article/Tsatsarov--Antiteroristichnoto-ni-zakonodatelstvo-otgovarya-na-savremennite-standarti-/157418/2/0", "text": "Днес България разполага със законодателство срещу тероризма и финансирането му, което отговаря на съвременните изисквания и стандарти в тази област. Това каза главният прокурор Сотир Цацаров, предаде репортер на БГНЕС. Цацаров взе участие в конференция на тема „Борба срещу финансирането на тероризма – от законодателство към практика“ в Народното събрание, където политици, магистрати и експерти в тази област обсъждаха мерки за справяне с този проблем.  Главният прокурор припомни, че много от правните норми в антитерористичните закони на страната ни са приети с множество спорове и дискусии, а дори и с остри критики в пленарна зала за нарушаване на човешките права.  „Според мен времето доказа, че сме на прав път. Днес тези конюнктурни слова са забравени. В същото време, за добро или лошо, както прокурорите от Специализираната прокуратура, така и съдиите от Специализирания съд придобиха не малък практически опит при дела с такъв предмет“, смята Цацаров. Според него за справянето с финансирането на това престъпление европейските държави се нуждаят от качеството ново ниво на международно сътрудничество.  „Това включва информационен обмен, полицейско сътрудничество, сътрудничество между разузнавателните служби и охранителните органи, работещи международноправни инструменти са събиране на доказателства, включително блокиране на финансови активи“, подчерта главният прокурор. Цацаров допълни, че според него финансирането на тероризма не познава граници – междудържавни и между националните правни системи, а това прави необходимостта от междудържавно сътрудничество още по голяма.  Дискусията бе открита от председателя на парламента Цвета Караянчева.  „Наблюдаваме промяна на вида и структурите на терористичните групи, което доведе до промяна на терористичните актове и начина на тяхното финансиране. Така, от мащабния акт, чиято подготовка струва 400-500 хил. евро, като тези от 11 септември, в момента повечето атаки са под 20 хил. евро. Методите на финансиране включват самофинансиране или набиране на средства с цел пътуване до конфликтни зони и участие в обучение за извършване на терористични актове“, заяви Караянчева.  Тя допълни, че много голяма промяна се претърпели самите методи на финансиране на терористичната дейност, които вече преминават не през традиционната банкова система, а през множество други субекти, сред които казина, онлайн игрални платформи, доставчици на виртуални валути и др.  Изказване в рамките на форума направи и председателят на парламентарната Комисия по вътрешна сигурност и обществен ред Цветан Цветанов. Пред експертите той изведе на преден план необходимостта от обединение на всички политически сили по темата „сигурност“, както и провеждането на общи политики между ЕС и националните парламенти. Цветанов припомни за приетия в България специален Закон за тероризма през месец март 2016 година, който беше гласуван след мащабна обществена дискусия, с участието на много български и чуждестранни експерти.  „Това даде възможност да отпаднат всякакви съмнения за това, че законодателството би нарушило човешки права“, аргументира се той.  За финансирането на тероризма и организираната престъпност като проблеми, които застрашават националната сигурност, говори председателят на ДПС Мустафа Карадайъ. Според него те застрашават стабилността и сигурността на съюзите, в които членуваме, а по тези проблеми трябва да се работи както на национално равнище, така и на равнището на Европейския съюз.  „Действащото в България законодателство – Закон за мерките срещу изпирането на пари, Закон за мерките срещу финансирането на тероризма, както и отделните разпоредби на други подзаконови нормативни актове в тази област, е пряк резултат от транспонирането на европейските директиви“, подчерта Карадайъ.  Специален гост на конференцията бе Натали Гризбек, председател на Специалната комисия по тероризма в Европейския парламент.  ", "date": "2018.06.22", "title": "Цацаров: Антитерористичното ни законодателство отговаря на съвременните стандарти "}
{"url": "http://epicenter.bg/article/ATAKA-otbelyaza-chasa-i-denya-na-hitleristkata-agresiya-sreshtu-Rusiya-/157421/2/0", "text": "За първи път в България се почита паметта на руските воини, загинали във Втората световна война, в деня и часа, когато започва нападението на Хитлеристка Германия срещу Русия. Инициативата бе организирана от партия АТАКА и се проведе точно в 4 часа сутринта на 22 юни пред Паметника на Съветската армия в София. Това съобщи тв \"Алфа\".  Към лидера на АТАКА Волен Сидеров и народните представители от партията се присъединиха представители на обществени организации, Съюзът на ветераните в България и директорът на Руския културно-информационен център у нас.  Сидеров беше единственият български политик и лидер на парламентарна група, който почете паметта на падналите за свободата на Европа от хитлерофашизма.  „Когато говорим за тази дата, трябва да кажем задължително, че през цялото време тази военна агресия на Хитлер беше подготвена, финансирана и насочвана от Запада”, припомни историческите факти Сидеров. Той уточни, че най-големият спонсор на Третия райх бил англосаксонският Запад. „Англия, Франция и САЩ правиха всичко възможно Германия да се милитаризира. Английски и германски фирми участваха в германски химически и военни концерни, без които милитаризирането на Германия беше невъзможно”, поясни председателят на АТАКА.  По думите му Запада си „затваряше очите” за всички нарушения на Хитлер по международните договори. През 1938 г. същият Запад подари на Хитлер две суверенни държави – Чехословакия и Австрия. Дори, когато уж започна война с него, същият Запад не водеше истински военни действия срещу Германия. „Всичко това беше с цел да се насочи Хитлеристка Германия към Русия и тя да бъде унищожена, само че Русия устоя”, подчерта Сидеров. “Русия защити не само Отечеството си, но спаси и Европа от тъмните сили на хитлеризма. Време е също така да се признае ролята на Сталин като държавник и главнокомандващ за тази победа”, обобщи той.  Сидеров и колегите му от АТАКА поднесоха венци пред паметника на Съветската армия. С цветя те бяха изписали „Помним”, както и със свещи бяха отбелязали броя дни на военния конфликт.  „Вечна памет на всички войници и офицери, загинали за свободата на Русия и Европа”, заключи Сидеров.  ", "date": "2018.06.22", "title": "АТАКА отбеляза часа и деня на хитлеристката агресия срещу Русия "}
{"url": "http://epicenter.bg/article/Tsvetanov--Za-sigurnost-i-terorizam-v-parlamenta-govorim-na-edin-ezik-/157422/2/0", "text": "\"Най-ключово е, че когато говорим по тема сигурност и прекратяване опитите за финансиране на тероризъм в българския парламент говорим на един език\".  Това заяви заместник-председателят на ГЕРБ и председател на ПГ на партията Цветан Цветанов.  Днес Народното събрание е домакин на дискусия на тема „Борба срещу финансирането на тероризма – от законодателство към практика”.  Събитието е организирано съвместно от депутатите в Европейския парламент Емил Радев и Филиз Хюсменова и председателя на Комисията по вътрешна сигурност и обществен ред Цветан Цветанов.  По думите му ситуацията днес е много по-променена.  „След актовете в САЩ светът вече изглежда много по-различно“, посочи Цветанов.  Той допълни, че в рамките на българското председателство трябваше да бъдат приети съвместни правила за Европол. На 26 март в парламентарното измерение се постига този политически консенсус с националните парламенти.  „Това е един безспорен успех на българското председателство“, смята още заместник-председателят на ГЕРБ.  Според него по въпроса с тероризма е необходимо националното законодателство да е в синхрон с европейското.  „Ние приехме закона за борба срещу тероризма март месец 2016 година. Този закон беше приет след много задълбочени обществени дискусии“, припомни Цветанов.  Текстът обаче гарантира, че подобно законодателство е в интерес на обществото.  „Дадохме заявка за по-сериозен контрол против подобни престъпления“, уточни политикът.  Цветанов коментира темата за Brexit, като уточни, че Великобритания е част от силна Европа, която гарантира сигурността.  „И след Брекзит трябва да бъдем заедно с Великобритания по темата за сигурността“, смята той.  В рамките на събитието Цветан Цветанов отбеляза, че е важно всички европейски директиви и регламенти, отнасящи се до борбата с тероризма и организираната престъпност, да се прилагат от страните-членки, за да има синхрон между европейското и националните законодателства в този сектор.  „Ние бихме ползвали всяка една добра препоръка, всяко едно добро предложение, което може да доведе до оптимизиране на българското законодателство“, посочи още Цветанов.  В началото на дискусията председателят на Народното събрание Цвета Караянчева заяви, че продължават да бъдат предприемани мерки за борбата с тероризма.  „Днешната дискусия ще има ефект в цялостната борба“, смята тя, допълвайки, че дори митниците понякога имат пръст във финансирането на тероризма.", "date": "2018.06.22", "title": "Цветанов: За сигурност и тероризъм в парламента говорим на един език "}
{"url": "http://epicenter.bg/article/Mustafa-Karadaya--Finansiraneto-na-terorizma-zastrashava-natsionalnata-sigurnost-/157424/2/0", "text": "Финансирането на тероризма и изпирането на пари застрашават националната сигурност.  Това коментира председателят на ПГ на ДПС Мустафа Карадайъ по време на дискусия на тема „Борба срещу финансирането на тероризма - от законодателство към практика“.  Форумът се провежда в Народното събрание.  Събитието е организирано съвместно от депутатите в Европейския парламент Емил Радев и Филиз Хюсменова и председателя на Комисията по вътрешна сигурност и обществен ред Цветан Цветанов.  По думите на лидера на ДПС мерките срещу финансирането на тероризма, без да се вземе предвид международното сътрудничество, няма да доведат до желания резултат.  „По тези проблеми трябва да се работи на национално равнище и в ЕС“, смята Карадайъ.  Според него предизвикателствата при финансирането на тероризма са свързани с гарантиране на ефективност.  „За постигане на бързина и ефективност е необходимо да се създаде надеждна и ефективна система за координация, споделяне и обмен на информация между държавите“, допълни лидерът на ДПС.  ", "date": "2018.06.22", "title": "Мустафа Карадайъ: Финансирането на тероризма застрашава националната сигурност (ВИДЕО)"}
{"url": "http://epicenter.bg/article/Liderat-na-upravlyavashtata-v-Rumaniya-Sotsialdemokraticheska-partiya-vliza-v-zatvora/157397/7/0", "text": "Лидерът на управляващата в Румъния Социалдемократическа партия Ливиу Драгня беше осъден на три години и шест месеца затвор за подстрекаване към злоупотреба със служебно положение. Обвиненията засягат период, в който Драгня е бил председател на Окръжния съвет на окръг Телеорман. Прокурорите твърдят, че с намесата на Ливиу Драгня са били фиктивно назначени две служителки в дирекция за социална помощ, които са получавали заплати, без да работят.  Драгня отхвърля обвиненията и твърди, че е \"мишена\" на Националната дирекция за борба с корупцията, както и че делото е изградено въз основа на \"клюки\". Присъдата среущ него подлежи на обжалване, пише БТА.   Драгня обжалва присъдата. Той ще остане лидер на партията и председател, докато тече процесът по обжалване. Ливиу Драгня е оправдан по друг случай за фалшификация.", "date": "2018.06.22", "title": "Лидерът на управляващата в Румъния Социалдемократическа партия влиза в затвора"}
{"url": "http://epicenter.bg/article/Tragediya--220-dushi-sa-se-udavili-kray-bregovete-na-Libiya-/157399/7/0", "text": "220 души са се удавили край бреговете на Либия през последните дни, опитвайки да прекосят Средиземно море, за да достигнат Европа. Това съобщи вчера Върховният комисариат на ООН за бежанците, цитиран от Ройтерс. Само пет души са оцелели във вторник при преобръщането на плавателен съд, превозващ 100 души. Същият ден потъна гумена лодка със 130 пасажери, от които 70 са се удавили. В сряда бяха спасени мигранти от друг плавателен съд. Оцелели казаха, че над 50 души, пътуващи с тях, са загинали в морето. \"ВКБООН е поразен от постоянно нарастващия брой бежанци и мигранти, загубили живота си в морето и призовава за спешни действия от страна на международната общност и полагане на повече усилия\" в спасителните операции, каза агенцията.", "date": "2018.06.22", "title": "Трагедия! 220 души са се удавили край бреговете на Либия "}
{"url": "http://epicenter.bg/article/Gartsiya-izliza-ot-spasitelnite-programi--Sporazumya-se-s-kreditorite/157400/7/0", "text": "Кредиторите на Атина се споразумяха за условията за излизане на Гърция от програмите за помощ, по които тя работи и получава кредити вече осем години. Споразумението включва и мерки за облекчаване на дълга. Това съобщават световните медии. \"Имаме сделка за Гърция\", каза европейски източник малко след полунощ след повече от шестчасова среща в Люксембург между министрите на финансите на страните от еврозоната.   Два други източника по-късно потвърдиха, че има споразумение, което ще позволи на Атина да излезе, както се очакваше, от опеката на кредиторите си на 20 август и отново да се финансира сама на пазарите след няколко години дълбока рецесия.   Разговорите бяха удължени, тъй като Германия оказа последна съпротива срещу облекчаването на гръцкия дълг, който остава на най-високото ниво в ЕС (180% от нейния БВП). Според европейски източници министрите на еврозоната най-накрая са се съгласили и да удължат с десет години срока за връщане на голяма част от този дълг. Това се смята за необходимото окончателно облекчение, за да се гарантира доверието в Гърция на финансовите пазари.   Споразумението от петък включва и изплащането на последния транш от помощта, който е около 15 милиарда евро, според същия източник.   След излизането си от програмата Атина ще бъде под наблюдението на европейските структури, по правила много по-строги от тези, въведени в миналото за Португалия, Кипър или Ирландия.   В продължение на осем години Гърция се възползва от над 273 милиарда евро помощ от своите кредитори, еврозоната и Международния валутен фонд (МВФ) разпределени в три пакета. Срещу това гърците бяха принудени да направят стотици промени, често болезнени, за да заздравят публичните си финанси. Ръстът на БВП достигна 1,4% през 2017 г. и се очаква да се увеличи допълнително през тази година (1,9%) и през следващата година (2,3%). В същото време Гърция вече има бюджетен излишък от 0,8%, след като през 2009 г. дефицитът беше 15,1%, припомня БГНЕС.  ", "date": "2018.06.22", "title": "Гърция излиза от спасителните програми! Споразумя се с кредиторите"}
{"url": "http://epicenter.bg/article/Turskata-politsiya-e-arestuvala-14-zapodozreni-v-kontakti-s--Islyamska-darzhava-/157401/7/0", "text": "Четиринадесет души са арестувани в ранните часове на петък в турската столица заради предполагаеми връзки с близкоизточната радикална групировка „Ислямска държава“, предава държавната информационна агенция Anadolu Agency, цитира агенция „Фокус“.   Екипите за борба с тероризма са извършили едновременни акции на няколко различни адреса в Анкара, в резултат на което за задържали заподозрените. По предварителни данни те са подготвяли терористична атака преди президентските и парламентарните избори в неделя, разкри източник на агенцията, пожелал анонимност заради ограничения за говорене пред медиите.   Всички заподозрени са чуждестранни граждани, добави източникът.   Повече от 300 души загубиха живота си в резултат на атаки на „Ислямска държава“ на територията на Турция, припомня Anadolu Agency.", "date": "2018.06.22", "title": "Турската полиция е арестувала 14 заподозрени в контакти с „Ислямска държава“"}
{"url": "http://epicenter.bg/article/Donald-Tramp--Severna-Koreya-vzrivyava-svoite-yadreni-obekti---palnoto-yadreno-razorazhavane-zapochna-/157404/7/0", "text": "Президентът на САЩ Доналд Тръмп заяви, че Северна Корея е взривила четири от своите изпитателни полигони и е започнала процеса на „пълно ядрено разоръжаване“, предава Reuters, цитиран от агенция „Фокус“.   „Северна Корея прекрати да изстрелва ракети, включително и балистични. Те си разрушават полигона за изпитания на двигатели. Те ги взривяват. Голямото нещо е, че това ще бъде и пълно ядрено разоръжаване“, заяви Тръмп по време на заседание на правителството си в Белия дом.   По-рано тази седмица базираната в САЩ организация, която осъществява мониторинг на Северна Корея „38 Север“ съобщи, че няма данни, че правителството в Пхенян демонтира обекта си в Сохай или на друго място, където се извършват ядрени и ракетни изпитания.", "date": "2018.06.22", "title": "Доналд Тръмп: Пълното ядрено разоръжаване започна!"}
{"url": "http://epicenter.bg/article/Papata-prizova-stranite-da-priemat-tolkova-bezhantsi--kolkoto-mogat-da-integrirat/157409/7/0", "text": "Папа Франциск призова вчера страните да приемат толкова бежанци, колкото могат да интегрират в обществата си, предаде Асошиейтед прес, цитира БТА.   Франциск също така призова да бъдат правени инвестиции на места като Африка, за да не се обръщат мигрантите към трафиканти на хора, за да достигнат до страни, които могат да предложат по-добър живот.   Говорейки пред репортери на борда на самолета, с който се прибра в Рим след визита в Женева, папата заяви подкрепа за римокатолическите свещеници в САЩ, които осъдиха имиграционната политика на отделяне на децата от родители, които влизат в САЩ нелегално.   Той похвали Италия и Гърция, че са \"най-щедри\" в приемането на спасени по море мигранти.", "date": "2018.06.22", "title": "Папата призова страните да приемат толкова бежанци, колкото могат да интегрират"}
{"url": "http://epicenter.bg/article/Turtsiya-poluchi-parviya-F-35-s-obeshtanieto-da--doprinese-za-globalniya-mir-i-sigurnost--/157426/7/0", "text": "Турция обещава да продължава да допринася за глобалния мир и сигурност като надежден съюзник в НАТО. Това бе казано на официалната церемония по предаването на първия изтребител F-35 от САЩ в рамките на церемония, проведена в американския щат Тексас, пише вестник Hurriyet, цитиран от Агенция \"Фокус\".  „Турция е отделила значителни финансови средства за това партньорство и от самото начало направи огромен принос за програмата. Освен това присъединяването на турската индустрия има важно отражение върху ефективността на разходите на тази програма\", заяви заместник-министърът на отбраната Сердар Демирел на церемонията по предаването на първия от общо 100-те изтребителя.  „Тъй като Турция продължава да служи за мира и сигурността в глобален мащаб като надежден и ангажиран съюзник на НАТО, разгръщането на F-35 ще помогне за защитата на нашата сигурност и териториалната цялост\", подчерта Демирел.  Първите два F-35 скоро ще бъдат прехвърлени във военновъздушна база в щата Аризона, където турските пилоти ще преминат обучение за управлението им. През следващите години Турция трябва да придобие общо 100 самолета.  В началото на седмицата Сенатът на САЩ гласува за блокирането на сделката за продажба на Турция на изтребители F-35. Същевременно от компанията „Локхийд Мартин“ увериха, че очакват доставките на самолетите да бъдат извършени преди законопроектът да придобие силата на закон. В навечерието на церемонията в Тексас министърът на външните работи на Турция Мевлют Чавушоглу увери, че САЩ ще доставят договорените изтребители F-35 през 2020 г., а дотогава пилотите ще преминат обучение за управлението им, съгласно сделката, постигната между Вашингтон и Анкара.  ", "date": "2018.06.22", "title": "Турция получи първия F-35 с обещанието да „допринесе за глобалния мир и сигурност“ "}
{"url": "http://epicenter.bg/article/Bomba--Evakuiraha-metrostantsiya-v-tsentara-na-London/157427/7/0", "text": "Централна лондонска метростанция е била евакуирана, след като мъж се качи на един от влаковете и заплаши, че ще задейства бомба, съобщава столичният вестник The London Evening Standard q  цитира агенция „Фокус“ .   Инцидентът се е случил малко след 6.30 часа местно време (8.30 българско време) на метростанция „Чаринг Крос“ в центъра на британската столица. На място е изпратен полицейски контингент, който е разпоредил евакуация на цялото прилежащо кръстовище.   По-късно полицията потвърди, че мъжът е задържан и метростанцията ще бъде отворена възможно най-скоро. Говорител на правоохранителните органи поясни: „Служителите бяха призовани на метростанция „Чаринг Крос“, след като получиха сигнал за човек, който твърди, че има бомба. Както подземните, така и главните станции бяха евакуирани като предпазна мярка и бе поставен кордон\".   Говорителят допълни, че във връзка с инцидента е задържан 38-годишен мъж. От полицията подчертаха, че става въпрос за лице с психични проблеми.", "date": "2018.06.22", "title": "Бомба! Евакуираха метростанция в центъра на Лондон"}
{"url": "http://epicenter.bg/article/Boyko-Borisov--Otkakto-v-KAT-sa-vavedeni-kamerite-i-tabletite--nyama-zhelaeshti-za-katadzhii/157425/2/0", "text": "Откакто в КАТ са въведени камерите и таблетите, няма желаещи за катаджии, 30% са вакантните места. Това заяви министър-председателят Бойко Борисов по време на икономическия форум в Пловдив, цитиран от Новини.бг.  \"В момента, в който вкарахме всички електронни носители, от една страна усетихме огромната съпротива на администрацията. Второ, веднага губим кандидатите за работа. 30% са вакантните места в КАТ, откакто въведохме камерите и таблетите, няма желаещи за катаджии. 20% са при митничарите, 30% за военнослужещите\", обобщи премиерът.  Той каза също, че пада нивото на на контрабанда на цигари - слиза под 6%. \"С това си обяснявам вота на недоверие! С това ли сме вредни?\", попита Борисов. По думите му по времето на служебното правителство в държавната хазна е имало събрани със 120 млн. лева по-малко от акцизи за разлика от сега.  Оносно вота на недоверие, който внасят от опозицията, премиерът подчерта, че по време на управлението на БСП всички фондове за България са бивали спирани. \"Не ви ли е странно, че когато дойде БСП на власт, всички фондове спират. Те казват, че това е от ГЕРБ, но когато ГЕРБ е на власт всички фондове си вървят. България и Гърция имат повече пари от предния програмен период. Не казвам, че е заради мен, така се е случило, но кажете едно \"Благодаря\", каза Борисов.  ", "date": "2018.06.22", "title": "Бойко Борисов: Откакто в КАТ са въведени камерите и таблетите, няма желаещи за катаджии"}
{"url": "http://epicenter.bg/article/Karakachanov--V-Balgariya-myasto-za-nelegalna-migratsiya-nyama-/157429/2/0", "text": "В България място за нелегална миграция няма.  Това заяви от парламентарната трибуна министърът на отбраната Красимир Каракачанов.  Днес той отговаря на депутатски въпроси по време на редовния парламентарен контрол.  Думите му са по повод изказването на лидера на БСП Корнелия Нинова, което направи тя в парламента.  „Никой не е замислил и няма никакво намерение да приема пари от други европейски държави, за да приема емигранти“, посочи Каракачанов.  По думите му при наложителна ситуация ще се състои изграждане на общежития по границата и връщане на тези хора.  „Радвам се, че и БСП заговори за темата с нелегалните мигранти. Ако вашата загриженост е искрена, ще намерим общ език“, заключи военният министър.", "date": "2018.06.22", "title": "Каракачанов: В България място за нелегална миграция няма "}
{"url": "http://epicenter.bg/article/Tsacheva-za-izbyagaliya-zatvornik--Protsedurite-sa-spazeni--rano-ili-kasno-shte-se-varne-v-obshtestvoto-/157436/2/0", "text": "\"Около 2 000 затворници имат право да живеят в общежитие от открит тип и да работят\". Това съобщи министърът на правосъдието Цецка Цачева преди конференция, организирана от адвокатската колегия. Тя е категорична, че около половината от тези затворници в момента полагат труд.  По отношение на случая с избягалия в Ловеч вчера Борис Иванов правосъдният министър гарантира, че всички процедури по преместването му и осигуряването му на работно място са спазени.  \"Той е излежал по-голямата част от присъдата си и рано или късно ще се върне в обществото\", допълни тя.  \"Начинът, по който ще имаме гаранция, че той е готов да се върне, е именно и чрез полагане на труд. Това е много важно и се стимулира\", каза още правосъдният министър  Цачева обеща, че ще изнесе конкретни данни за случаите на бягство от затворите през годините по време на дебатите за вота на недоверие към правителството. Тя поясни, че вече се работи се над законови промени относно охраната на затворниците, които работят извън затвора.  Вчера, след бягството, стана ясно, че Министерството нямало ресурс да им я осигури и отговорност по закон носели работодателите. По думите на зам.-министъра Николай Проданов обаче фирмите можели единствено да полагат известни грижи, но не и да осигурят охрана в истинския смисъл на думата.  \"Моят прочит на нещата, не само от този случай, но като направих и преглед на брой отклонени лица от 2005 г. насам, е че регламентацията в закона, само да се разпише, че отговорността е на работодателя, не е достатъчно. Тук трябва по-сериозна ангажираност и на държавните институции, които отговарят за охраната на лишените от свобода лица. В този смисъл вече се предприемат и конкретни действия\", заяви тя.  Правосъдният министър подчерта, че това, което в момента трябва да се случи е да се мобилизират усилия за залавянето на избягалия затворник, както и да се прегледат местата за пробойни в системата.  \"Такива има, те са известни, работи се по тях, но за съжаление това е още един изключително неприятен случай“, призна министърът.  \"Това, което в момента се проверява на място, е как е определен лекия режим на изтърпяване на наказанието на конкретното лице, как е бил настанен в общежитие от открит тип, и как с преценка на инспектора по социални и възпитателни въпроси това лице е предложено да упражнява работа на това място“, коментира още Цецка Цачева в отговор на въпрос ще има ли наказани по случая.", "date": "2018.06.22", "title": "Цачева за избягалия затворник: Процедурите са спазени, рано или късно ще се върне в обществото "}
{"url": "http://epicenter.bg/article/Tomislav-Donchev--Shte-kandidatstvame-za-evrozonata--kogato-mozhe-/157439/2/0", "text": "Не мога да обещая, че подаването на кандидатура за ERM-2 (така наречената чакалня за eврозоната) ще е следващата седмица. То ще е толкова скоро, колкото може. Това не е само формално изпълняване на критерии, това е политически процес. Това каза вицепремиерът Томислав Дончев по време на Пловдивския икономически форум, предаде БНР.  Така вицепремиерът влезе в противоречие с финансовия министър Влади Горанов, който на 1 юни т.г увери, че \"България ще подаде заявката си за чакалнята на еврозоната до края на юни\".  Намеренията на правителството бяха кандидатстването за чакалнята на еврозоната да бъде направено до края на българското европредседателство. От Еврокомисията обаче настояват България първо да се присъедини към Банковия съюз, за да може банковата система да се контролира от Европейската централна банка.  Кандидатстването за т.нар. \"чакалня за еврозоната\" може да бъде едновременно с присъединяването към Банковия съюз, каза Дончев. Той допълни, че въвеждането на еврото ще увеличи доверието на инвеститорите и пазарите към България, но най-важният ефект е политически. „Еврозоната е ядрото на Европа, а България по ред причини не може да си позволи да бъде в периферията“, каза вицепремиерът.  Той коментира, че сегашният икономически ръст не е достатъчен, за да може България да догонва по-развитите страни от ЕС и за тази цел ръстът трябва да бъде поне 6% годишно. Според вицепремиера ключов фактор за интензифициране на растежа е образованието.  Дончев каза още, че налагането на мита от страна на САЩ няма да се отрази чувствително на българската икономика, тъй като стокооборотът ни с Америка не е значителен, но политическите следствия от този акт ще са сериозни.  ", "date": "2018.06.22", "title": "Томислав Дончев: Ще кандидатстваме за еврозоната, когато може "}
{"url": "http://epicenter.bg/article/Borisov-pital-Radev-za-begletsa--Hvanahte-li-go-veche--Ministarat---optimist/157440/2/0", "text": "Вътрешният министър Валентин Радев информира депутатите за поредното бягство от затвора, този път на затворник, работел на открито в Ловеч. Той взе думата веднага след министър-председателя Бойко Борисов, който дойде изненадващо в Народното събрание, за да обясни за българската позиция по мигрантите, съобщи \"Канал 3\".  Премиерът Бойко Борисов се заинтересувал дали е хванат избягалият вчера затворник Борис Иванов, обяви вътрешният министър Валентин Радев пред Народното събрание. Борисов днес изненадващо пристигна в парламента, за да даде обяснение на опозицията по темата миграция.   След изказването му пред депутатите думата взе Валентин Радев. Той заяви: „   Радев обясни, че са проведени издирвателни и заградителни мероприятия след бягството. Бил използван дори вертолет за търсенето на избягалия затворник.    каза още вътрешният министър.   Антон Кутев от БСП отговори, че не е оптимист предвид фаталния край със затворника Владимир Пелов, който, след като избяга, бе убит при престрелка с друго криминално лице. Противникът му също загина от куршумите на Пелов.   Отговорността за затворника е между двете министерства - на вътрешните работи и правосъдното. Той не бяга от МВР, бяга от затвора, но и ние имаме отговорности там. Това заяви вътрешният министър Валентин Радев в кулоарите на парламента.   , отговори Валентин Радев на въпрос за оставката му и дали ще устои на натиска от страна на опозицията, която иска вот на недоверие заради провели в сектор \"Сигурност\".   \"  Той уточни, че ", "date": "2018.06.22", "title": "Борисов пита Радев за беглеца: Хванахте ли го вече? Министърът: Гониме го!"}
{"url": "http://epicenter.bg/article/Prints-Charlz-izmisli-pryakor-na-Megan--naricha-ya--quot-zdravenyachka-quot-/157428/10/100", "text": "С право може да се каже, че Меган Маркъл е доста издръжлива. Начинът, по който посреща цялото медийно внимание, още след като връзката й с принц Хари стана публична, е доста смел.  А принц Чарлз е забелязал издръжливостта на Маркъл. До такава степен, че е създал прякор за нея въз основа на това качество.  Принцът на Уелс наричал новата си снаха \"волфрам\" - твърд и рядък метал - като свидетелство за това, че тя е \"силна и непоколебима\", според британските медии. Той често я наричал \"здравенячка\".  Принц Чарлз се възхищава на Меган за силата й и за подкрепата, която оказва на Хари, казва източник в публикацията.  Прякорът със сигурност е странен, но пък и наистина, наистина мил.  Медиите на Острова твърдят, че Маркъл е помогнала на принц Хари да се откаже от тютюнопушенето и да живее по по-здравословен начин, така че прозвището й със сигурност е оправдано.  За страничните наблюдатели изглежда, че Маркъл и принц Чарлз имат доста близки отношения. След като бащата на Маркъл не можа да присъства на кралската сватба, принц Чарлс беше този, който отведе булката до младоженеца в църквата и заяви, че е \"трогнат\" от тази чест.  За Маркъл също се твърди, че е помогнала на принца на Уелс да заздрави връзката със сина си.  Принц Чарлз също така сипел похвали за Маркъл: \"Тя е толкова интелигентна и толкова хубава. И прави Хари щастлив. Така че няма как да не я харесваме\", смята той.   Източник: Блиц", "date": "2018.06.22", "title": "Принц Чарлз измисли прякор на Меган, нарича я \"здравенячка\""}
{"url": "http://epicenter.bg/article/Bashtata-na-samoubilata-se-dizaynerka-Keyt-Speyd-pochina-chasove-predi-poklonenieto--/157432/10/99", "text": "Вдовецът на Кейт Спейд - Анди, зет ѝ Дейвид и стотици почитатели изпратиха дизайнерката часове, след като съкрушеният ѝ баща почина, пише Дир.бг Опечалените пристигнаха на службата в четвъртък следобед, като много от феновете ѝ носеха нейните култови чанти.   55-годишният съпруг на дизайнерката и зет ѝ бяха забелязани пред църквата, облечени в тъмни костюми. По време на службата Анди изрази \"дълбоката си любов\" към Кейт, която бе открита обесена в апартамента си в Ню Йорк на 5 юни.   Племенницата ѝ - актрисата Рейчъл Броснан, пристигна с други членове на семейството, облечени е светли тоалети, за да почетат любовта на Кейт към цветовете.   По време на службата семейството обяви, че 89-годишният баща на Спейд - Ърл Ф. Броснан-младши е починал в навечерието на поклонението ѝ.", "date": "2018.06.22", "title": "Бащата на самоубилата се дизайнерка Кейт Спейд почина часове преди поклонението ѝ"}
{"url": "http://epicenter.bg/article/Melani-Grifit-prakara-nyakolko-dni-na-yahta-v-Sardiniya--Snimki-/157445/10/100", "text": "Мелани Грифит бе заснета от папараци на яхта в Сардиния, където е на почивка с приятели.   Тя се наслади на пътешествие в Средиземно море, а след като поплува, запали цигара, пише Дир.бг   Грифит бе облечена в разноцветен бански от две части с етно мотиви. Мелани бе вързана на конска опашка и с бяла бейзболна шапка, преди да се гмурне в морските води.   Майката на три деца бе заснета и с големи слънчеви очила и големи диамантени обеци.   По-късно през деня, когато напусна яхтата, тя облече бяла блуза и дънки, съчетани с бели обувки на ток.   Мелани е била омъжена два пъти за бащата на Дакота Джонсън - Дон. Двамата първо имат 6-месечен брак от януари до юли 1976 г. След престой в клиника тя отново свързва живота си с Дон и двамата се венчават повторно на 26 юни 1989 г., а 5 месеца по-късно се ражда дъщеря им Дакота. През 1994 г. двойката се разделя, след което се събира за кратко- до май 1995 г., когато се разделя окончателно.   Мелани има и 32-годишен син Александър с втория си съпруг Стивън Бауър и 21-годишна дъщеря Стела от брака си с Антонио Бандерас.", "date": "2018.06.22", "title": "Мелани Грифит пракара няколко дни на яхта в Сардиния (Снимки)"}
{"url": "http://epicenter.bg/article/Geri-Nikol--Zaradi-zlobata-i-zavistta-smenih-uchilishteto/157448/10/100", "text": "Гери-Никол разкри в \"На кафе\", че най-трудният момент в живота й е бил, когато учители и съученици са я засипали с негативи, подразнени от славата й:   , обясни Гери-Никол и допълни:     Певицата обясни, че не се чувства като звезда. Че не е възпитател, а артист. И смята, че в текстовете й няма нищо лошо. Тя обясни, че помага на жените   ", "date": "2018.06.22", "title": "Гери-Никол: Заради злобата и завистта смених училището"}
{"url": "http://epicenter.bg/article/Nay-krasivata-uchitelka-Silviya-Zubeva-vdiga-vtora-pishtna-svatba/157456/10/0", "text": "Най-секси учителката у нас Силвия Зубева вдига пищна луда сватба, пише в. \"България днес\".  Красивата даскалка, която нашумя още преди 3 години покрай снимките от първия учебен ден на учениците си, ще се врече пред Бога във вярност на половинката си Тодор Скримов.  Всъщност двамата с волейболиста още миналата година си казаха „Да“. Те сключиха граждански брак в тесен семеен кръг, тъй като Зубева беше бременна и нямаха възможност за шумни партита.  И двамата обаче винаги са си мечтали за голямо тържество, както и църковен брак.  Детайлите около сватбата вече се организират и са разпратени покани до целия национален отбор по волейбол. Атракция на тържеството ще бъде дъщеричката на Зубева и Скримов, която ще носи венчалните пръстени.  Момиченцето през август ще навърши годинка и вече прави първите си стъпки.", "date": "2018.06.22", "title": "Най-красивата учителка Силвия Зубева вдига втора пищна сватба"}
{"url": "http://epicenter.bg/article/Prikazni-gledki-i-opasni-zavoi-v-Italiya--hapvane--zdrav-turbofolk-i-vineni-turove-v-Sarbiya-/156975/10/0", "text": "  Легендата мълви, че ако изкачите 62-те стъпала до катедралата Свети Андрей в Амалфи хванати за ръка с любимия човек, непременно ще се разделите. Казвам ви го, за да сте подготвени ако попаднете на приказното италианско крайбрежие, където всяка гледка е достойна за десктоп на компютъра ви.   Между другото, цялото градче Амалфи е под егидата на ЮНЕСКО.  А Стайнбек е казал за друго кътче в същата околност „Позитано те разтърсва дълбоко. То е място съновидение, което не е съвсем реално, докато си там, но става болезнено реално, щом си тръгнеш”.  Ненапразно местните са избрали за мото на родното си място „Ние не мечтаем да отидем в рая, защото живеем в него”.   Журналистката Даниела Палазова сбъдна мечтата си за италианска романтика като празнува кръглата си годишнина в тази част от любимата си страна. И сподели с Покана за пътуване наръчника си за оцеляване.   Онова, което Даниела Палазова разказа извън интервюто по БНР е, че освен Амалфи, Позитано и Равело, интересни са малкото селце Четара, известно с рибарите и рибната кухня, естественият морски резерват Нерано - с популярните спагети с тиквички, любими на Джаки Кенеди-Онасис, както и селцето Конча дей Марини, прочуто със сладкиша на бенедиктинските монахини, наречен Столятела Санта Роса, на който е посветен цял фестивал през август.   Накрая можем да обобщим: ако искате изкуство и архитектура отидете в Амалфи и Атрани, за храна и вино – в Четара, Нерано и Санта Агата. Позитано е за млади двойки и нощни птици, Праяно и Конча дей Марини - за романтика, Равело –за спокойствие, гледки и класическа музика, Майори и Минори - за плаж.   В минутите за родолюбие Светослав Марков ще ни поведе към българските военни гробища в Унгария.   За любителите на географията Белград е столицата на Сърбия, за почитателите на историята е тренировъчният плац на Първа и Втора българска легия. За феновете на доброто хапване и пийване на фона на здрав турбофолк Белград е лелеяна мечта. И по комшийски лесно постижима. Може би затова 40 000 българи годишно прекосяват границата при Драгоман, а за братята сърби сме в Топ 10 на най-предпочитаните гости.   В София бяха представени възможностите за къс туристически пас не само в Белград, а и на други места.   Ирена Алексич – съветник на директора по международните въпроси на туристическата организация на Белград и Тихана Путин от Нови сад споделят с какво Сърбия   Когато слушахме със зяпнали уста как Златимир Йочев преди време ни разказваше за  сърните и елените, които се галят в туристите в Япония, го накарахме да обещае пак да гостува в Покана за пътуване щом се завърне от Китай. Човекът се врече и го изпълни.   Китайците казват „Ако нещо е отминало, не говори повече за него”. Със сигурност това не важи за водещия на сутрешния блок от телевизия България он еър Златимир Йочев и неговите приключения в Китай. Той продължава да разказва.   Докато сме на китайска вълна да ви кажа още една тамошна мъдрост „И най-дългото пътешествие започва с една-единствена стъпка”. Ще бъдем щастливи ако тази стъпка за вас е Покана за пътуване. Напомням ви, че на страницата ни във Фейсбук приключенията продължават   ", "date": "2018.06.22", "title": "Приказни гледки и опасни завои в Италия, хапване, здрав турбофолк и винени турове в Сърбия "}
{"url": "http://epicenter.bg/article/Boy-na-stadiona-uvencha-tragediyata-na-Arzhentina--VIDEO--/157470/8/0", "text": "Загубата с 0:3 на Аржентина от Хърватия разстрои всички запалянковци на южноамериканския тим и зарадва милиони хървати. Този контраст в настроенията прерасна в кратка юмручна свада в коридорите на стадиона в Нижни Новгород, предаде бТВ.  След края на мача хърватски фен се натъкна на група аржентинци, които го посрещнаха агресивно и се нахвърлиха върху него с ритници и юмруци.  Балканецът се сви на земята, докато четирима аржентинци се опитваха да го пребият. Бързата намеса на други фенове, както и на персонала на стадиона, предотврати по-сериозни инциденти.  Набитият хърватин не е могъл да разпознае нападателите. Той не е пострадал сериозно, а след това се е запътил да отпразнува успеха и класирането на осминафиналите със своята компания.  ", "date": "2018.06.22", "title": "Бой на стадиона увенча трагедията на Аржентина (ВИДЕО) "}
{"url": "http://epicenter.bg/article/Braziliya-stigna-do-kasen-uspeh-sreshtu-Kosta-Rika-s-2-0-/157473/8/0", "text": "Спряганият за фаворит за титлата на Мондиал 2018 тим на Бразилия бе много близо до нов разочароващ резултат на Световното първенство, но все пак успя да победи Коста Рика с 2:0 във втория си мач от група Е на шампионата, предаде БГНЕС.  В първия си двубой петкратните световни шампиони направиха 1:1 с Швейцария, така че се нуждаеха от задължителна победа срещу Коста Рика в Санкт Петербург днес.  Тимът от Централна Америка обаче се защитаваше много умело през всички 90 минути, докато играчите на Бразилия бяха безидейни през първата част и неефективни в завършващата фаза след почивката. С най-много пропуски се отличи звездата на Бразилия Неймар, а близо до гола бе и Габриел Жезус, но неговият изстрел с глава срещна напречната греда.  Един от ключовите моменти в двубоя дойде в 79-та минута, когато реферът Бьорн Кауперс отсъди дузпа за нарушение срещу Неймар, но след това прегледа видеоповторенията и правилно отмени първоначалното си решение, след като се видя, че звездата на ПСЖ едва бе докоснат от бранителя на Коста Рика.  По всичко изгледаше, че Бразилия ще запише второ поредно равенство, но в 90-та минута Жезус свали една центрирана топка в наказателното поле и Коутиньо от близка позиция преодоля Кейлор Навас за 1:0. В оставащите минути тимът на Коста Рика се отвори и позволи на кариоките да организират още няколко атаки, една от които бе реализирана от Неймар след добро подаване на Дъглас Коста.  По този начин лидерът на Бразилия се реваншира за слабата си игра в първите два мача, а след последния съдийски сигнал се разплака на терена.  След тази среща Бразилия вече има четири точки и поведе в класирането на група Е, докато Коста Рика остава без точка и отпадна от Мондиал 2018.  ", "date": "2018.06.22", "title": "Бразилия стигна до късен успех срещу Коста Рика с 2:0 "}
{"url": "http://epicenter.bg/article/Nigeriya-nadvi-Islandiya-s-2-0-i-zavarza-intrigata-v-grupata-/157483/8/0", "text": "Отборът на Нигерия победи с 2:0 Исландия в мач от груповата фаза на световното първенство по футбол и записа първи три точки на шампионата в Русия. \"Викингите\" остават с една, а в последния си двубой ще се изправят срещу лидера в групата Хърватия, докато африканците ще спорят с Аржентина в директна битка за второто място в класирането.  \"Викингите\" започнаха по-уверено и още във втората минута можеха да открият резултата, но ударът от фаул на Сигурдсон бе избит от вратаря Франсис Узохо.  През първото полувреме липсваха сериозни голови ситуации, като само статичните положения разнообразяваха постната игра на двата тима.  Отборът на Нигерия излезе по коренно различен начин за второто полувреме и поведе с гол в 49-ата минута след светкавична контраатака. В герой за \"суперорлите\" се превърна Ахмед Муса. В 57-ата минута африканският тим бе близо и до второ попадение, но стражът Ханес Халдорсон се намеси блестящо и изби в корнер.  В 73-ата минута нигерийците уцелиха и греда, а няколко секунди по-късно вече водеха с 2:0. Муса влезе мощно в наказателното поле, финтира стража на \"викингите\" и вкара втория си гол в мача.  В 82-ата минута Исландия получи право да изпълни дузпа, но Гилфи Сигурдсон стреля над вратата.  ", "date": "2018.06.22", "title": "Нигерия надви Исландия с 2:0 и завърза интригата в групата "}
{"url": "http://epicenter.bg/article/-quot-Mis-Velikobritaniya-quot--2009-pochina-na-32-godini/157410/7/0", "text": "Софи Грейдън - \"Мис Нюкасъл\" и \"Мис Великобритания\" 2009 г., почина на 32 години, пише Дир.бг Приятелят ѝ Арън Армстронг написа във Фейсбук \"Никога няма да забравя тази усмивка. Толкова много те обичам, бейби. Ти си моят свят завинаги.\"   се казва в съобщение от полицията.   Колежка на Грейдън я описва като \"страхотна жена\" с \"усмивка за милиони\".   Грейдън, която има повече от 400 000 последователи в Инстаграм, по-рано тази година участва в дискусия за влиянието на социалните медии върху децата. Психологът, с когото са работили - Ема Кени, я описва като \"жена с богата душевност\".", "date": "2018.06.22", "title": "\"Мис Великобритания\" 2009 почина на 32 години"}
{"url": "http://epicenter.bg/article/Vishegradskata-chetvorka-boykotira-mini-sreshtata-v-Bryuksel-za-migratsiyata---vapreki-che-ne-e-pokanena/157413/7/0", "text": "Унгария, Полша, Словакия и Чешката република предупредиха, че ще бойкотират мини-срещата на върха за миграцията, която ще се проведе в неделя в Брюксел, въпреки че не са поканени да участват в нея, отбелязва Poltiico в европейската си редакция, цитиран от Агенция \"Фокус\".  Председателят на Европейската комисия Жан-Клод Юнкер ще бъде домакин на извънредната среща на върха. Може да се заключи, че тя е свикана заради вътрешната политическа криза в Германия, която възникна заради спора между партиите от Съюза (ХДС/ХСС) за бъдещата политика в областта на убежището.  Очаква се на мини срещата в Брюксел да присъстват лидери на Германия, Италия, Гърция, Франция, Малта, Испания, България, Австрия, Нидерландия и Белгия.  Страните от Вишеградската четворка не бяха поканени на извънредния форум. Правителствата и на четирите държави имат антимиграционна политика и в европейския спор за управлението на кризата с бежанците позициите им са близки до тези на Виена.  На среща на посланиците на ЕС в сряда унгарски и полски дипломати са се оплакали от липсата на покана за участие в мини-срещата, твърди източник от Брюксел. Това обаче не попречи на унгарския премиер Виктор Орбан да обяви бойкот на срещата от името на държавите от четиристранния формат.  „Не е работа на ЕК да организира каквато и да било среща на високо равнище на ниво премиери\", каза Орбан след среща с лидерите на вишеградските страни и Австрия, която бе проведена в Будапеща в четвъртък. „Искам да подчертая недвусмислено, че министър-председателите на Вишеградската четворка се съгласиха, че няма да отидат на мини-срещата в неделя“, подчерта Орбан, добавяйки, че не е ясно как разговорите се вписват във „вътрешния митнически и правен ред\" на ЕС.  Орбан заяви, че проявява разбиране за вътрешните политически затруднения, които някои държави имат, но подчерта, че тези предизвикателства не би трябвало да водят до бързина и хаос във взимането на решения.  „Следващата седмица на срещата на върха в Брюксел ще изразим позицията си по въпросите на миграцията и други въпроси\", увери Орбан.  ", "date": "2018.06.22", "title": "Орбан: Не е работа на ЕК да организира каквато и да било среща на високо равнище на ниво премиери!"}
{"url": "http://epicenter.bg/article/Istoricheska-vizita--Prezidentite-na-Sarbiya-i-Balgariya-zaedno-pri-balgarskoto-maltsinstvo/157433/7/0", "text": "Президентите на България и Сърбия заедно при българите в Западната ни съседка – Румен Радев и Александър Вучич търсят решения за проблемите на българското национално малцинство.   Срещата между двамата президенти с българската общност в Димитровград вече започна, съобщи  bTV .   По официални данни българите са около 18 хил. Те очакват нещата да се подобрят заради конкретните ангажименти, които поемат двамата президенти към тях като основните проблеми са свързани с достъп до образование и здравеопазване, българско гражданство и финансиране на местните малцинствени медии.   Александър Вучич потвърди и готовността на Сърбия да предприеме практически действия за развитието на  трансграничния  регион и да осигури финансиране на медии на роден език.   Вучич и Радев ще отдадат почит на загиналите българи и сърби при боевете на Нешков връх, от който се случва обрата в сръбско-българската война през 1885 г. при защитата на Съединението.", "date": "2018.06.22", "title": "Историческа визита: Президентите на Сърбия и България заедно при българското малцинство"}
{"url": "http://epicenter.bg/article/Turskata-opozitsiya-s-milionen-miting-v-Izmir--gotvi-po-golyam-v-Istanbul/157434/7/0", "text": "В навечерието на извънредните президентски и парламентарни избори в Турция, опозицията в южната ни съседка даде сериозна заявка за силно представяне на вота.   Мухарем Индже, основният противник на Реджеп Ердоган, събра повече от 2 млн. души вчера в Измир на митинг, съобщи  bTV .   Властите ги обявиха за „десетки хиляди”.   Индже, който има най-голям шанс за балотаж срещу държавния глава на 8 юли, нарече Ердоган „изморен и изолиран арогантен мъж, който не изпитва уважение към народа си”.   В Истанбул ще се проведе заключителният митинг на опозицията, като се очаква на него да се съберат повече от 5 млн. души.", "date": "2018.06.22", "title": "Турската опозиция с милионен митинг в Измир, готви по-голям в Истанбул (Снимки+Видео)"}
{"url": "http://epicenter.bg/article/50-000-praktikuvaha-yoga-s-indiyskiya-ministar-predsedatel/157437/7/0", "text": "Петдесет хиляди души се събраха в подножието на Хималаите, за да честват Международния ден на йогата заедно с индийския министър-председател Нарендра Моди, съобщава Дир.бг Моди, който е пламенен хиндуист и почитател на йогата, отбеляза четвъртия международен ден, посветен на древната практика, в град Дехрадун. Малко след изгрев слънце той разпъна постелката си и започна да прави упражнения заедно с около 50 000 души.    - каза в речта си Нарендра Моди. Той призова индийците да се гордеят с традициите си.  - каза Нарендра Моди   Десетки хиляди хора в Индия се включиха в масовата йога практика - от служителите на летището в Делхи до ученици от безброй училища. Международният ден на йогата е одобрен през 2014 г. с резолюция на ООН по инициатива на Нарендра Моди.", "date": "2018.06.22", "title": "50 000 практикуваха йога с индийския министър-председател"}
{"url": "http://epicenter.bg/article/Evakuiraha-katedralata-v-Kyoln-zaradi-podozritelen-mazh-ot-Iztochna-Evropa-/157438/7/0", "text": "Заради подозрителен мъж емблематичната катедрала „Свети Петър и Света Мария“ в рейнския град Кьолн бе евакуирана, съобщава германският в. Die Sueddeutsche Zeitung, цитиран от Агенция \"Фокус\".  Полицията поясни, че в сутрешните часове е получен сигнал за лице със странно поведение, което е пристигнало в района с микробус. След това мъжът е влязъл и излязъл няколко пъти от катедралата.  В резултат правоохранителните органи са разпоредили евакуация като предпазна мярка. Мъжът е задържан, но самоличността му още не е установена. Според личната му карта е източноевропеец, но не се пояснява страната на произхода му.  От редакцията допълват, че катедралата, включително куполите й, са претърсени със специално обучени кучета. Микробусът му е бил празен. Остава неясно дали лицето е успяло да пренесе нещо в катедралата.  Разследването продължава.  ", "date": "2018.06.22", "title": "Евакуираха катедралата в Кьолн заради подозрителен мъж от Източна Европа "}
{"url": "http://epicenter.bg/article/Novi-pregovori-Rusiya---SASht-prez-lyatoto-/157447/7/0", "text": "Нов рунд от диалога между Русия и САЩ за стратегическата стабилност може да се проведе през лятото на текущата година. Това разкри за TACC източник от Министерството на външните работи на Руската федерация. „Консултациите ще се проведат, когато договорим дата и място. Никога не сме прекъсвали диалога. Не изключваме рундът да се проведе през лятото, стремим се пълноформатният диалог да продължи и да върви без прекъсване“, поясни източникът на агенцията. Съгласно думите му, диалогът между Москва и Вашингтон няма алтернатива и двете страни са съгласни с това твърдение. „Това е нормалното състояние на междудържавните отношения, особено на такива като тези между САЩ и Русия, защото няма алатернатива. Другото е война, а такава никой не иска. С потенциал като нашия и този на САЩ това би означавало унищожение на цялото човечество“, коментира събеседникът на агенцията. Преговорите за стратегическа стабилност се провеждат под председателството на заместник-министъра на външните работи на Русия Сергей Рябков и първия заместник-държавен секретар на САЩ по политическите въпроси Томас Шенън. Създаването на канала бе един от резултатите от миналогодишната визита на вече бившия първи дипломат на Вашингтон Рекс Тилърсън в Москва.    ", "date": "2018.06.22", "title": "Нови преговори Русия - САЩ през лятото!"}
{"url": "http://epicenter.bg/article/Holandiya-dade-zelena-svetlina-za-pregovori-na-Makedoniya-s-ES/157451/7/0", "text": "Холандският парламент гласува \"против\" влизането на Албания в ЕС, но \"за\" членството на Македония, съобщават холандски медии, предаде БГНЕС.   Парламентът на Холандия гласува против започването на преговори за присъединяване на Албания към ЕС. Според повечето холандски депутати, резултатите, постигнати в Албания не са достатъчни за тази крачка. Депутатите поискаха от правителството да не гласува в полза на предложението на Европейската комисия за започване на преговори с Албания, казвайки, че страната не е извършила препоръките, дадени от Брюксел, като намаляването на корупцията и престъпленията като цяло.   „Албания не е изпълнила петте си приоритета, които бяха заложени в доклада по напредъка, там няма данни за законови реформи, борба против корупцията и престъпността. Основавайки се на това, ние не можем да започнем процес по преговори. Холандското правителство не трябва да гласува за започване на преговорите”, пише в изявление на холандския парламент.", "date": "2018.06.22", "title": "Холандия даде зелена светлина за преговори на Македония с ЕС"}
{"url": "http://epicenter.bg/article/Horst-Zeehofer-otreche-da-e-daval-ultimatum-na-Angela-Merkel--opredeli-tvardeniyata-kato--glupost--/157452/7/0", "text": "Федералният министър на вътрешните работи на Германия Хорст Зеехофер (ХСС) отрече да е отправял ултиматум на канцлера Ангела Меркел (ХДС) в спора за политиката в областта на убежището, съобщава националният ежедневник Die Frankfurter Allgemeine Zeitung, цитиран от Агенция \"Фокус\".  Лидерът на Християнсоциалния съюз (ХСС) определи съобщенията за ултиматума като „глупост“, като подчерта, че Меркел е била тази, която е поискала срок от две седмици от фракцията на Съюза (ХДС/ХСС), за да се опита да постигне решение на проблема на европейско ниво. Ръководният орган на политическия блок е удовлетворил молбата на канцлера, увери Зеехофер.  По-рано Der Spiegel съобщи, че продължава ескалацията на спора между „сестринските“ партии от Съюза (ХДС/ХСС). Федералният министър на вътрешните работи на Германия Хорст Зеехофер отправи нови предупреждения към канцлера Ангела Меркел: „Ако министър бъде освободен от поста си заради това, че е загрижен за сигурността и реда в страната, би било световен прецедент. Къде се намираме?!“, цитира думите му изданието.  „Аз съм председател на Християнсоциалния съюз, една от трите коалиционни партии, и преговарям с пълната подкрепа на моята партия. Ако някой в канцлерството не е доволен от работата на федералния министър на вътрешните работи, то тогава трябва да се сложи край на коалицията“, предложи баварският политик.  Зеехофер отрече обвиненията, че разпалва спора с Меркел за целите на предизборната кампания в Бавария. „ХСС се бори за убежденията си, които са по-важни от пост“, категоричен бе лидерът на ХСС, като същевременно допълни, че „в Берлин има много хора, които биха се отървали от мен“.  ", "date": "2018.06.22", "title": "Хорст Зеехофер отрече да е давал ултиматум на Ангела Меркел, определи твърденията като „глупост“ "}
{"url": "http://epicenter.bg/article/Potop-v-Belgrad--opasnost-ot-poroyni-dazhdove-za-tsyala-Sarbiya--VIDEO--/157454/7/0", "text": "Републиканският хидрометеорологичен институт на Сърбия издаде оранжев код за проливни дъждове, гръмотевици и бурен вятър в цялата страна, съобщава порталът Б92, цитиран от бТВ.  В Белград от сутринта вали пороен дъжд, съпроводен с гръмотевици. Движението по улиците е затруднено, а някои улици са напълно залети от водата.  В района на Нови Белград сутринта дъждът е преминал в градушка.  Силен дъжд, гръмотевици и бурен вятър са причинили щети на овощните градини и пътната инфраструктура и в района на Приеполе в Западна Сърбия. Наводнени са множество къщи в града.  Метеоролозите предупреждават, че се очакват опасни явления, които могат да предизвикат материални щети и представляват риск за хората и животните.  ", "date": "2018.06.22", "title": "Потоп в Белград, опасност от поройни дъждове за цяла Сърбия (ВИДЕО) "}
{"url": "http://epicenter.bg/article/Avstriyskiyat-kantsler-oshte-patuva-v-ikonomichna-klasa/157457/7/0", "text": "Докато българските министри и зам.-министри пътуват в бизнес класа или пък с Авиоотряд 28, австрийският канцлер Себастиан Курц пътува с гражданските авиолинии. И то в икономична класа, съобщи Канал 3.   Той направи впечатление с този си начин на пътуване още докато беше министър на външните работи. Оказа се обаче, че това не е само популизъм преди да бъде избран на власт и сега когато вече е министър-председател той продължава по същия начин.   Всъщност като премиер той има право да ползва правителствен самолет и съгласно протокола дори трябва да пътува с него, но въпреки това той е решил да не се съобразява с подобни изисквания и това се видя още при първото му пътуване извън граница.   То бе в Брюксел в края на миналата година, а тогава всички си спомнят как публикува снимка от самолет, с която обяви, че тръгва за белгийската столица и ще защитава проевропейския курс на Австрия. А на самия фотос ясно си личеше, че Курц се е качил на самолет на Австрийските авиолинии и е седнал в икономична класа.", "date": "2018.06.22", "title": "Австрийският канцлер още пътува в икономична класа"}
{"url": "http://epicenter.bg/article/Chehiya-na-pat-da-uzakoni-ednopolovite-brakove/157465/7/0", "text": "Правителството на Чехия подкрепи законопроект, който позволява еднополовите бракове, информира \"Ройтерс\".  Ако предложението бъде прокарано в парламента, Чехия може да се превърне в първата бивша комунистическа държава в Европа, узаконила еднополовите бракове.  От 2006 г. в Чехия еднополовите двойки имат право на регистрирано партньорство.  Законопроектът е подготвен от 46 депутати, които се аргументират, че двойките заслужават възможността да встъпват в брак.  Ответен проектозакон, представен от 37 депутати, пък призовава определението за брак между мъж и жена да бъде включено в конституцията.  За прокарването на законопроекта за еднополовите бракове ще е необходимо обикновено мнозинство в 200-местния парламент, докато за конституционна промяна ще са нужни 120 гласа.  Повечето западноевропейски държави разрешават еднополовите бракове, но единственият бивш комунистически регион, където е узаконено, е източната част на обединена Германия.  За разлика от Полша и Словакия, чешкото общество е едно от най-светските в Европа и религиозните организации имат относително слаб глас.  Проучване от май показва, че 50% от анкетираните подкрепят еднополовите бракове. 74 на сто одобряват съществуващия вариант за регистрирано партньорство.  Премиерът на Чехия Андрей Бабиш заяви, че правителството му подкрепя законодателството за узаконяване на еднополовите бракове.    ", "date": "2018.06.22", "title": "Чехия на път да узакони еднополовите бракове"}
{"url": "http://epicenter.bg/article/Armiyata-na-SASht-plashi-Evropa-s--quot-nabirashtata-sila-Rusiya-quot--/157466/7/0", "text": "Русия противодейства на разширяването на НАТО, което може да доведе до привеждане в действие на член 5 от Устава на алианса, според който неговите членове са принудени да отговорят в случай на нападение срещу някой от тях. Това пише в нов доклад на Института за стратегически изследвания на армията на САЩ, цитиран от руски медии.  \"Набиращата сили Русия се опитва да отговори на заплахата, която вижда в разширяването на НАТО чрез подривни операции, които носят предимно нисък риск. Те се провеждат в сивата зона на самия праг, отвъд който може да бъде предизвикано задействане на член 5 от Устава на НАТО\", твърдят експертите от института.  В документа се отбелязва още, че руската страна използва всяка възможност, за да застраши своите бивши съюзници.  Според експертите първоначалните споразумения между НАТО и Русия не са оправдали очакванията на Москва.  В доклада се набляга и на факта, че за последните десет години Русия е укрепнала и вече представлява заплаха за европейските страни.  \"Най-сериозната военна заплаха в Европа идва от набиращата сили Русия, за което свидетелстват цяла поредица от враждебни военни, икономически, политически и тайни действия, предприемани срещу Запада в продължение на последните 10 години\", се подчертава в доклада.   ", "date": "2018.06.22", "title": "Армията на САЩ плаши Европа с \"набиращата сила Русия\" "}
{"url": "http://epicenter.bg/article/Pochti-polovinata-germantsi-iskat-Angela-Merkel-da-podade-ostavka/157467/7/0", "text": "Според социологическо проучване, огласено от ДПА, почти половината германци искат канцлера Ангела Меркел да си ходи. В същото време влиятелният „Дер Шпигел“ излезе с информация, че Германската социалдемократическа партия (ГСДП) е започнала подготовка за избори. И прогнозира, че те може да се проведат още тази есен – през септември.   Сондаж на YouGov показва, че 43% от анкетираните германци искат Меркел да напусне канцлерския пост. Но същото изследване разкрива, че 42% от респондентите искат канцлерът да остане на поста си, докато 15% не могат да отговорят. Изненадващо Меркел е най-популярна сред избирателите, които подкрепят Зелените. 2/3 от тях смятат, че Ангела Меркел трябва да остане на поста. 63% от избирателите, поддържащи консерваторите на канцлера, искат Меркел да остане на поста, докато 27% са на мнение, че трябва да си върви. 48% от гласувалите за Левицата подкрепят Меркел да остане на лидерския пост. Тя е най-непопулярна сред избирателите, подкрепящи \"Алтернатива за Германия\" - само 6% желаят да остане. Според сондажа повечето германци не вярват, че коалицията ще се разпадне заради спора сред консерваторите по въпроса за миграцията. Само 32 на сто споделят, че коалицията ще падне. Но половината от анкетираните също така не вярват, че коалицията ще просъществува до следващите парламентарни избори през 2021 г.   На този фон дойде информацията на „Дер Шпигел“, че ГСДП, която е коалиционен партньор в новото правителство на Меркел, е сигнализирала, че започва да се подготвя за предсрочни избори. Според \"Дер Шпигел\", през миналата седмица ГСДП е провела три вътрешни заседания, след които е намекнала, че започва подготовка за евентуални нови парламентарни избори в Германия. Социалдемократите са дискутирали и възможна дата за предсрочния вот, като някои от тях са предположили, че септември е един от вариантите за вероятното провеждане на нови избори във водещата европейска икономика.        ", "date": "2018.06.22", "title": "Германците разделени: 43% искат Ангела Меркел да подаде оставка, 42% настояват да остане"}
{"url": "http://epicenter.bg/article/16-godishna-balgarka-izchezna-v-Kipar/157469/7/0", "text": "  Кипърските власти издирват 16-годишна българка на име Яница, която е изчезнала от дома си в столицата Лимасол, съобщи в. \"Български новини\".   Момичето е излязло от жилището на 19 юни и оттогава следите й се губят.   Яница, чиято фамилия не се споменава, е висока 160 сантиметра и е с дълга кестенява коса.   Умоляват се гражданите, които имат информация за местонахождението на българката да сигнализират в най-близкото полицейско управление в Кипър, на единната телефонна линия за ЕС за изчезнали деца 116 000 или в българското посолство.    ", "date": "2018.06.22", "title": "16-годишна българка изчезна в Кипър"}
{"url": "http://epicenter.bg/article/London-obyavi-pravilata-za-chuzhdentsite-na-Ostrova-sled-Brekzit--VIDEO--/157477/7/0", "text": "Лондон обяви правилата, по които българите и останалите граждани на Евросъюза ще живеят на Острова след Брекзит, предаде Нова тв.  Същите права на работа, образование и достъп до социални помощи и услуги ще получат европейците, които са живели във Великобритания поне 5 години. Към тези хора има и още едно изискване: да не са извършвали тежки престъпления.  Процедурата по получаването на този статут ще се извършва онлайн. 1500 служители ще бъдат ангажирани с нея.  Обявените днес правила са ключов момент от преговорите по излизането на Великобритания от Евросъюза и засягат близо 4 млн. чужденци, сред които над 80 000 българи.  Близо 1 млн. са британците в Евросъюза. Какъв ще бъде техният статут, още не е ясно. Преговорите по темата продължават.  ", "date": "2018.06.22", "title": "Лондон обяви правилата за чужденците на Острова след Брекзит (ВИДЕО) "}
{"url": "http://epicenter.bg/article/I-Germaniya-saglasna-za-start-na-pregovori-s-Makedoniya-za-ES-/157478/7/0", "text": "В писмо, адресирано до Бундестага, германското правителство отчита, че реформаторския баланс на македонското правителство говори в полза на започване на преговори за членство в ЕС на срещата на върха на Съвета през следващата седмица.  \"Разрешението (определянето на дата за започване на преговори) ще бъде истински положителен сигнал за македонското правителство, което фокусирано следва реформаторския курс, въпреки политическия натиск отвътре и отвън“, пише в писмото, преведено от \"Дойче Веле\" на македонски език и цитирано от Канал 3.  В частта за условията, които Македония трябва да изпълни, преди да започнат преговорите, се посочват:    Германското правителство в препоръките прави ясно разграничение между Македония и Албания. Очакваното започване на преговори за Тирана се препоръчва едва след като се изпълнят редица реформи.  Подкрепата за Македония днес бе изпратена и от най-голямата парламентарната група в германския парламент \"Християн-демократически съюз” (ХДС) на канцлера Ангела Меркел, както и от нейните коалиционни партньори в правителството - социалдемократите.  По-рано днес и холандският парламент гласува \"за\" започване на преговори за членството на Македония в ЕС, и с \"против\" за кандидатурата на Албания. Според повечето холандски депутати, резултатите, постигнати в Албания не са достатъчни за тази крачка - сред тях най-вече намаляването на корупцията и престъпленията като цяло.  ", "date": "2018.06.22", "title": "И Германия съгласна за старт на преговори с Македония за ЕС "}
{"url": "http://epicenter.bg/article/Zoran-Zaev-za-referenduma-za-imeto-na-Makedoniya--Ne-day-Bozhe--da-ne-uspee-/157482/7/51", "text": "Македонският премиер Зоран Заев заяви, че започва консултации с коалиционните партньори и опозицията за организиране на референдума за името на Македония и промените в конституцията, съобщиха македонските медии, цитирани от бТВ.  За да бъде успешен референдумът, е необходимо политическите фактори да се договорят дали той ще има консултативен или задължителен характер.  Заев изрази увереност, че референдумът ще бъде успешен. \"Не дай Боже, да не успее\", каза той пред журналисти в Скопие.  ", "date": "2018.06.22", "title": "Зоран Заев за референдума за името на Македония: Не дай Боже, да не успее "}
{"url": "http://epicenter.bg/article/The-Times--/157443/11/0", "text": "  Британските шпиони и кодоразбивачи се опитват да разшифроват игровия план на Владимир Путин в подготовката до срещата си с Доналд Тръмп през следващия месец. Ако имат късмет, ще открият нещо подобно:  От: Аналитичен отдел, президентска администрация  Уважаеми Владимир Владимирович!  Позволете ни да опресним вашата памет за най-добрия подход, който да поемете на вашата среща с президента Тръмп, в светлината на нашия план да неутрализираме алианса НАТО.  Започнете с екстравагантна възхвала за неговото лидерство във възстановяването на връзките на високо ниво с Русия, контрастиращо с неефективността на неговия предшественик. Господин Тръмп има безграничен апетит за критикуване на Барак Обама, така че направете това основна тема във вашите дискусии. Скептицизмът на американския лидер към НАТО е добре познат, затова започнете с изразяването на симпатия към бремето, което американският данъкоплатец трябва да носи в субсидирането на отбраната на европейските съюзници, които са неблагодарни и неприятелски. Споменете търговските дефицити и прекомерните европейски социални разходи в един дъх – връзката е икономически нелепа, но тя ще докосне оголен нерв. Посочете, че поддържането на американски бази в Европа е скъпо и че парите ще бъдат по-добре изхарчени за бази в САЩ. Тогава отбележете, че Русия също носи несправедливи товари. Това ще завърти разговора тънко към темата със санкциите. Посочете, че тези мерки костват на САЩ печалби, работни места и данъци. Износът към Русия се е преполовил от 2013 година, годината преди нашите доброволци да освободят части от Украйна. Може да кажете на президента, че европейските страни не последваха санкциите, така че САЩ, отново, носят несправедливо бреме. Това, разбира се, не е вярно: ЕС търгува доста с Русия, така че санкциите ще ги наранят повече, но господин Тръмп няма да забележи. Не очаквайте незабавен прогрес: президентът има малко власт да вдигне санкциите (които са наложени най-вече от Конгреса), но той може да ги подрине като ги нарече безсмислени. Това ще помогне за отслабването на Ангела Меркел. Германският канцлер намира за все по-трудно да държи ЕС в линията на санкциите, особено новото италианско правителство, което съдържа едни от най-полезните ни активи.   Тези точки ще подготвят господин Тръмп за по-важните преговори върху сигурността. Неговата администрация беше досадно стабилна в първите си 500 дена. Тя продаде смъртоносни оръжия на Украйна и подсили американското военно присъствие в Европа: Балтийските държави и Полша. Нашият първи приоритет е да контрираме тази ескалация. Предложете замразяване на военните учения (наречете ги „военни игри“) от двете страни на границата. Обяснете, че тези учения са скъпи и че рискуват да се превърнат в истински конфликт.  Нищо от това не е вярно, но ако той поеме дори един вербален ангажимент по тези линии, ползите за нашата страна ще са огромни. Способността на НАТО да защитава своите най-предни държави вече е под въпрос. Те се нуждаят от повече упражнения, не по-малко.  При това, неучастието на САЩ в планираните маневри ще вдъхне морал и дееспособност в съюзните държави. На теория, те могат да проведат ученията сами, но резултатите ще изглеждат нищожни и ще подчертаят липсата на американска подкрепа. Най-важният практичен въпрос пред НАТО е подобряването на способността за подсилване на Европа от САЩ в случай на криза. Това изисква големи инвестиции в логистика и много трениране. Замразяването на ученията ще осакати подобни усилия.  Нашата страна на сделката ще изглежда повърхностно убедителна. Можем лесно да прекратим ученията на нашата граница и да ги провеждаме другаде в Русия. Поради тази причина предложете той да натисне други членки на НАТО, основно Германия и Великобритания, да изтеглят силите си от фронтовата линия. Дори предлагането на това ще създаде несигурност, която можем да експлоатираме.   Нашата способност да местим големи въоръжени формации на дълги дистанции за кратко време означава, че можем лесно да обещаем или приложим измъкване. Може да бъдем на границата за няколко часа. На НАТО ще са нужни седмици.  Ако президентът изглежда благоразположен, извадете ласкателството. Той вече вярва, че е решил севернокорейския проблем само чрез чистата сила на своята личност. Сега той може да е човекът избегнал Трета световна война и донесъл мир на Европа. Към този момент може да се обърнете към Украйна. Наблегнете на корупцията в страната и лошото правителство и го поздравете за това че го спомена по време на срещата на Г7 в Канада. Обяснете, че милиарди долари от американска чуждестранна финансова помощ се хабят тук.   Попитайте иронично защо САЩ искат да са благосклонни към слаба държава, когато могат да бъдат приятели със силна такава. Подчертайте големината на Русия – три пъти по-голяма от Украйна като население, 30 пъти по-голяма като територия. Отбележете с насмешка, че Г7 е бил провал и предложете вместо това САЩ да присъстват на срещата с Русия и Китай в нов международните форум, Г3. Това ще сложи край на усещането на САЩ като лидери на световните демокрации и ще помогне за създаването на нов международен ред базиран върху силовите отношения, вместо върху върховенството на закона. Имайки предвид дълбоките различия между САЩ и Китай, ние ще сме в добра позиция да изискваме висока цена от двете страни в преговорите в това ново тяло. Нашата основна цел на срещата през следващия месец, и на нашата политика като цяло, е да подсилим порочния кръг на намаляващото доверие и увеличаващата се фрагментация в Запада. Това досега успя отвъд нашите най-високи очаквания и ние уверено предричаме задоволителен изход.  ", "date": "2018.06.22", "title": "The Times: Какво иска Владимир Путин от срещата си с Доналд Тръмп?"}
{"url": "http://epicenter.bg/article/Petko-Dobrev--Za-politicheskite-razlomi-v-Turtsiya-/157455/11/0", "text": "В Турция предстоят избори. Но това не са обикновени избори. Това е тектоничен политически сблъсък. Това са избори, които вероятно ще дооформят тектоничните политически разломи в Турция. Движението на тектоничните политически плочи в Турция започна с референдума за промяна на конституцията. И от сблъсъка тогава се оформиха и три ясно очертани политически разлома. Тези разломи очертаха границите на Кюрдистан, Анадола и Тракия.  Да си припомним референдума за промяна на конституцията и неговия ефект. Референдумът в Турция бе световна политическа новина. И няма как да бъде иначе. Все пак става въпрос за световна икономическа и геополитическа сила. Става въпрос и за лидер от световен мащаб- Реджеб Ердоган.  Коментарите по отношение на референдума бяха безброй. Анализите обаче са малко. Това което ми прави впечатление е, че се коментираха само посегателствата върху демокрацията и едноличната власт. Турция обаче не е обикновена държава. Тя произхожда от Османската империя. Коментарите за референдума пренебрегват историческата психология, която използва Ердоган. Той спечели на своя страна наследниците на османците, които изковаха историята на Османската империя. В последствие те същите застанаха след Ататюрк и защитиха Турция. Но е факт, че точно тази част от турците бе най-бедна. Най-бедни са били в Османската империя, най-бедни са били и в съвременна Турция. Ердоган реши да сподели своята власт именно с тези турци. И те за това му вярват. Политиката на Ердоган е политика на исторически реверанс именно към тези турци. Дали моментът е подходящ за подобна политика е друг въпрос.  Повечето коментари споделят мнението за едноличната власт на Ердоган. И пропускат факта, че той споделя именно тази власт със своите последователи. И те чувстват тази власт като историческо признание, което Турция дължи на тях и родовете им. Затова и последователите на Ердоган приемат максимата, че Ердоган е Турция. Затова и за Ердоган те са готови да прегазят всеки дръзнал да застане срещу него. Затова и за тези турци това не е еднолична власт на Ердоган. Това е тяхната власт. Има още няколко момента, които убягват в коментарите за референдума. Говорят, че Ердоган вече е султан. Но историята е наука, която лидерите трябва да познават в най-малки детайли. Имперската власт бива два вида – де юре и де факто. Сътресенията се получават, когато имперската власт е получена де факто и нейният носител иска да я превърне в де юре.   Първото условие при такъв преход е осигуряването на наследник на тази власт. Ако се предприеме преход от де факто към де юре, без да е осигурен наследник на тази власт, то империята се разпада.   Най-ярките примери в историята на човечеството за това са Цезар и Александър Македонски. Цезар първо завладял света и после станал император. Александър се родил цар и после завладял света. И двамата са създали империи. Цезар извършил прехода от де факто към де юре, но вече е бил избрал своя наследник. Затова и Римската империя просъществувала, макар Цезар да бил убит. Александър не намерил своя наследник и империята му се разпаднала.  Днес Ердоган концентрира властта в ръцете си. Но той не е подготвил своя наследник или поне ние не знаем за него. В това се крие огромния риск за Турция – в избора на наследник. Да, Ердоган може да носи товара на империята. Но ако се случи нещо с него и няма избран и подготвен наследник за империята, то тя може да рухне от тежестта на властта.  Има още един въпрос, който трябва да се анализира. Всеки един политически конфликт става опасен, когато той може да бъде картографиран. Може ли един конфликт да бъде картографиран, то винаги тази карта ще бъде повод за сътресения. Резултатите картографираха не просто подкрепата за референдума или неговото отрицание.   Резултатите картографираха непреодолимите противоречия в Турция. Кюрдистан и Тракия казаха не, Анадола каза да. Тези граници на подкрепа и отричане вече могат да станат повод за бъдещо териториално поделяне на Турция.  Днес политическият сблъсък е между последователите на Ататюрк и последователите на Ердоган. Събрала се е толкова много политическа енергия в Турция, че няма политически анализатор, който да си позволи да предвиди какви процеси ще се развият след изборите. Твърде вероятно е тази енергия да се превърне в политически вулкан.  Ердоган е доказал, че може да овладява кризисни политически ситуации. По всяка вероятност ще овладее и тази. Но дали това няма да бъде временен ефект? Дали политическия вулкан няма да превърне политическите разломи в истинско картографско прекрояване границите на Турция? Очевидно е, че противниците на Ердоган преодоляха политическата си немощ през последните години. Не трябва да се подценяват и унижените турски генерали, както и арестуваните турски интелектуалци. Това е огромна сила. Тази сила може да бъде преборена вече само с истинска война. Но подобна война ще е унищожителна за Турция. Тя ще е унищожителна и за Ердоган.  Днес най-важният въпрос е за Турция след Ердоган. Дори и да овладее сега ситуацията, Ердоган не може да бъде вечен. А той няма свой заместник, който да поеме Турция на Ердоган след него. И това е най-големия проблем за съседна Турция днес. Дали липсата на наследник на Ердоган няма да превърне политическите разломи в нови държавни граници? Бъдещето ще ни отговори на този въпрос.", "date": "2018.06.22", "title": "Петко Добрев: За политическите разломи в Турция "}
{"url": "http://epicenter.bg/article/Valeriya-Veleva--E--nema-takava-darzhava-i-takav-ministar--/157468/11/0", "text": " (  И колкото повече изброявам, толкова ми става хем смешно, хем тъжно. За държавата! За ситуацията, до която сме се докарали. За хората с пагон, които имат чест и достойнство.  Този човек е толкова откровен в глупостта си, че дори не може да му сърдиш. Каквото му е в главата, това му е и на устата.  Той толкова може.  Той не разбира системата, която му е възложено да ръководи.    А като всяка система, тя изисква първо да станеш част от нея, да я разбираш в дълбочина, да си наясно къде скърца и откъде може да дойдат проблемите, да познаваш хората и да им имаш доверието.  Нищо от това министър Валентин Радев не е постигнал досега в МВР.  Пуснете го в един космически кораб – той ще има същото отношение и към него. Със самочувствието на всезнайко ще натиска копчетата, докато се взриви. Затова и системата го отхвърля. Затова няма доверието нито на полицаите, нито на подчинените си, нито на обществото. Затова е и неспособен да извърши нищо смислено в това министерство, колкото и да се старае.  След онзи прославил се Нейчо Неев, който остана в историята с репликата „   , с пълно гърло и Валентин Радев може да извика същото. Той просто е сложен там, където никога не е е трябвало да стъпва.  И не защото е лош човек.    През вътрешното министерство са минали десетки министри – подходящи и неподходящи, професионалисти и аматьори, можещи и некадърници –  Дали ще сложи черна превръзка на окото заради ранената полицайка, или ще покани ръководство на министерството да присъства на милата сценка, докато зевзек-репортерът на „Господари на ефира“ му връчва антинаградата \"Златен скункс\", е все едно. Човекът и това не разбира – кое е резил, кое е допустимо и кое не е.   Затова рецидивистите ще бягат от затвора, бандитите ще размахват пистолети и бухалки по пътищата и кръстовищата, убийците ще шетат из държавата, мародерите ще плячкосват селата.   Ето така мисли министърът, чиието министерство е пробито отвсякъде. Какво може да искаш от него? Нищо! Какво може да очакваш? Пак нищо! Като всеки министър и Валентин Радев се моли да не се стовари върху него премиерският гняв до степен, че да му покаже вратата на кабинета.  И няма никакво значение как ще мине вотът към кабинета и дали до вторник беглецът от Ловеч ще бъде хванат. Защото ние забравихме беглеца от София, сподвижникът на Пелов, който продължава отнякъде тайничко да се смее в лицето на вътрешния министър.   Както всички в държавата!    ", "date": "2018.06.22", "title": "Валерия Велева: Е, нема такава държава с такъв министър! "}
{"url": "http://epicenter.bg/article/Politiko--Italiya-planira-da-obarka-sreshtata-na-ES-za-migrantite-i-ne-e-sama-/157479/11/0", "text": "Една италианска пеперуда се очаква скоро да предизвика ураган в Брюксел. Големите европейски сили са свикнали с опитите за сдържане на неудобната група в периферията на ЕС, включваща Унгария и Полша. Но с популистката коалиция, която застана начело на Италия, има много слаба надежда, че на Европейския съвет на 28 и 29 юни дневният ред по някои от най-належащите дилеми в Европа няма да бъде преобърнат от исканията й, пише    Новият мъж на масата на лидерите ще бъде премиерът Джузепе Конте, но вече е ясно, че истинската власт е в ръцете на вътрешния министър и лидер на крайнодясната партия Лига Матео Салвини. Именно той даде заповедта да бъдат затворени италианските пристанища за превозващия 625 мигранти, сред които около 100 деца, хуманитарен кораб \"Акуариус\". Конте е бил по-късно \"информиран\" за решението, когато е кацнал за срещата на Г-7 в Канада.  \"Конте не е много независим, той страда от Салвини, които е много по-бърз и безскрупулен\", коментира Стефано Стефанини, бивш италиански посланик.  Дипломатическата криза за това кое европейско пристанище ще позволи на кораба да акостира бе само предвестник за амбициите на Салвини. \"(Той е) представител на кризата, която последва възгледите на Тръмп за оспорване на международния ред\", смята Марко Дамилано, политически анализатор и издател на италианското списание \"Л'Еспресо\". По думите му \"миграцията е перфектна от тази гледна точка - именно там ЕС е най-крехък\".  Дълбок евроскептицизъм  . Въпреки че Брюксел леко си отдъхна, след като президентът отказа да одобри Паоло Савона, опонент на еврото и поддръжник на Брекзит, за нов финансов министър на страната, правителството е пълно с фигури, които изглеждат дори още по-заплашително за реда в ЕС.  Макар Савона да изрази подкрепа за еврото преди няколко дена, не се очаква той да бъде приятел на Брюксел начело на министерството по европейските въпроси на Италия. Външното министерство е поверено на Моаверо Миланези, опитен еврофил, който е високо ценен в Брюксел. Сред неговите подчинени обаче е Манило ди Стефано, който през 2015 г. определи санкциите срещу Кремъл като \"непохватен опит да се угоди на Барак Обама\".  Земеделският министър Джан Марко Чентинайо обяви, че Рим няма да ратифицира новото споразумение за свободна търговия с Канада (познато като CETA), защото то не защитава достатъчно италианските продукти. Не е ясно дали Италия действително може да блокира сделката, която бе ратифицирана от Европейския парламент през 2017 г., но това е знак колко различни са приоритетите на италианското правителство от тези на партньорите му в Европа.  Споразумението и търговската политика като цяло сега са голяма цел за Салвини. В интервю в неделя той обяви \"готови сме да блокираме кораби, натоварени с азиатски ориз\", за да защити италианските производители на продукта.  Промяна на съюзниците  Един от въпросите, по които новото италианско правителство иска гласът му да с чува, е Русия. И двете партии в коалицията са прокремълски настроени и искат да се сложи край на санкциите от ЕС, но най-вероятно на Европейския съвет ще бъдат внимателни по този въпрос. Евродепутат от Движение \"Пет звезди\" изключва Конте да блокира санкции този път, но намеква, че това е борба, която правителството си е запазило за друг ден.  За миграцията обаче Рим иска да има повече влияние на Европейския съвет. В момента изглежда почти невъзможно председателят на съвета Доналд Туск да намери компромис за реформата на правилата за убежище. \"Държавите членки искат да държат в ръцете си (реформата за миграцията) и да не му оставят много пространство\", коментира дипломат, запознат с разговорите.  Очаква се Рим да направи предложение за засилване на контрола по външните граници заедно с Виена и евентуално с Берлин. Централноевропейските страни като Унгария по всяка вероятност ще застанат зад предложението, обявено от външния министър Моаверо: отваряне на центрове в Африка за търсещи убежище, за да бъдат проверявани всички молби за убежище, преди мигрантите да започнат пътуването си.  Сближаването с Будапеща обаче свършва дотук. Рим иска механизъм за преразпределяне на бежанци в ЕС (нещо, срещу което се обявява Будапеща), както и други средиземноморски държави да отворят пристанищата си за неправителствени спасителни кораби.  Трудно решение  А междувременно и други държави наред с Италия започват да заемат все по-крайни позиции за миграцията. През седмицата австрийският канцлер Себастиан Курц, чиято страна на 1 юли ще поеме от България ротационното председателство на Съвета на ЕС, настоя да се действа бързо по проблема с миграцията, като заплаши, че неговата страна ще започне сама да създава центрове за кандидати за убежище извън ЕС, ако проточилата се парализа в търсенето на общоевропейско решение по въпроса не бъде преодоляна.  Германският канцлер Ангела Меркел разполага с две седмици да намери общоевропейско решение, а ултиматумът й бе поставен от собствените й коалиционни партньори, които искат да връщат от границите на Германия мигранти, чиито предишни молби за убежище са били отхвърлени или които са регистрирани като кандидати за убежище в друга страна - членка на ЕС. Италия побърза да се заяви, че няма да приема кандидати за убежище, върнати от Германия.  Като подготовка за Европейския съвет председателят на Европейската комисия свиква в неделя извънредна среща за миграцията, на която, макар съставът все още да не е напълно ясен, се очаква да присъстват поне 16 държави (според говорител на еврокомисията), сред които и България. И червените линии вероятно ще станат дори по-ярки още тогава. Рим първоначално заплаши да бойкотира срещата, защото давала твърде голям приоритет на притесненията на Меркел и нейната вътрешнополитическа криза, вместо да се фокусира върху оплакванията на Италия, че някои страни от ЕС не правят достатъчно, за да помогнат на крайбрежните държави да поемат бремето от бежанската вълна. В крайна сметка след едно телефонно обаждане на Меркел Италия се отказа от бойкота.  Човекът, който има силата да спре антиевропейския импулс на голяма част от италианското правителство, е президентът Серджо Матарела. Но, парадоксално, колкото повече държави от ЕС атакуват Рим, толкова по-малко пространство за маневри има той, защото бива принуждаван да защитава националните интереси, а следователно и правителството.  Салвини засега отблъсква атаките, а партията му дори е увеличила подкрепата си. Лигата има над 25% одобрение в сравнение със 17-те, спечелени на изборите през март. Когато преди пет години Салвини бе избран да оглави партията, Лигата имаше едва 4% подкрепа.  \"Не искаме да правим сравнение, но популярността на (фашисткия диктатор Бенито) Мусолини никога не е била толкова висока, колкото след налагането на санкциите (срещу Италия) заради войната в Етиопия\", коментира италианският журналист Стефано Фоли. Салвини не е Мусолини, но европейските лидери, слушащи неговия марионетен премиер на Европейския съвет по-късно този месец, ще се чудят какво могат да постигнат с него начело на Италия.", "date": "2018.06.22", "title": "Политико: Италия планира да обърка срещата на ЕС за мигрантите и не е сама "}
{"url": "http://epicenter.bg/article/Levon-Hampartsumyan--Vlizaneto-v-Evrozonata-e-pechat-za-kachestvo/157415/4/0", "text": "„Влизането в Еврозоната е печат за качество на българската икономика, държавата и нейните граждани”. Това коментира в ефира на Нова телевизия банкерът Левон Хампарцумян.   По думите му влизането в Еврозоната ще потиска растежа на лихвите, но има много други фактори, които ще работят в обратна насока.   Хампарцумян коментира още, че няма признаци за финансова криза в следващите 2-3 години.   „Другата добра новина е, че обикновено докато стигнат тези неща до България, минава малко повече време, отколкото в по-динамичните и развити икономики ”, заяви банкерът.   Хампарцумян коментира и новините от Гърция, че страната излиза от финансовата спасителна програма.   „Това, което се случи в Гърция за 10 години, ние го преживяхме в много по-остър вариант между 1997 – до 2000. Излязохме от кризата изключително бързо, но с цената на доста лишения”, заяви банкерът.   „Ако се сравняваме със собственото си минало, сме постигнали много. Но ние се сравняваме с останалия свят, а там има много какво да се желае”, заяви Хампарцумян.   Що се отнася до предложението да се приеме закон за личния фалит, за който настоява омбудсманът Мая Манолова, банкерът заяви, че не може да разбере мотивите за това.   „Има европейска директива, която се готви по въпроса. В България и в момента хора, които не могат да плащат, са защитени от държавата”, заяви банкерът.   „Такъв закон не може да бъде едностранчив. Трябва да има от друга страна железен кредитен регистър. Не забравяйте, че в България злоупотребата с права е национален спорт. Ако създадем условията на частните лица да правят това, което се прави във фирмения свят – прехвърляне на фирми, имущество, изпразване на фирми. Мислите, че това няма да се случи, ако законът е направен от ден за пладне?”, попита Хампарцумян.", "date": "2018.06.22", "title": "Левон Хампарцумян: Влизането в Еврозоната е печат за качество"}
{"url": "http://epicenter.bg/article/Izbyagaliyat-Boris-Ivanov-e-imal-sauchastnik--VIDEO-/157407/3/0", "text": "Осъденият за блудство Борис Ангелов Иванов, който вчера избяга от външен обект, е имал съучастник. Това става ясно от запис на охранителна камера, който излъчи bTV.   Вчера мъжът, който излежава присъдата си в общежитие към Ловешкия затвор, се „отклони” от работата си в халета близо до главния път Ловеч – Троян.   Според първоначалната информация след около 2 часа работа той тръгнал да бяга, като останалите затворници на обекта опитали да го спрат. Кадрите обаче показват, че малко след това Иванов и неустановен още мъж пресичат жп линията на 50 метра от работното място.   Двамата се движат към главния път Ловеч – Троян, където вероятно ги е чакал автомобил.   Издирването продължава. В него участва и хеликоптер.  ", "date": "2018.06.22", "title": "Избягалият Борис Иванов е имал съучастник (ВИДЕО)"}
{"url": "http://epicenter.bg/article/Tsatsarov--Za-situatsiyata-s-izbyagaliya-zatvornik-v-Lovech-sledva-da-ima-lichna-otgovornost-/157431/3/0", "text": "За конкретната ситуация следва да има лична отговорност от ръководството на затвора или от надзорно-охранителен състав. Това каза главният прокурор Сотир Цацаров пред журналисти в Народното събрание за случая с избягалия затворник в Ловеч, предаде репортер на Агенция „Фокус“.  „Тази ситуация е позволила лице, за което мисля, че е имало данни за други отклонения, не мога да го потвърдя в момента, да работи на външен обект без охрана“, заяви той.  „За общата ситуация - трябва да променим целия начин, по който се изтърпява наказанието“, обяви главният прокурор.  В отговор на въпрос трябва ли да има подадени оставки заради случая Сотир Цацаров посочи: „Оставката може да носи някаква отговорност в политически смисъл, но търся прагматичния резултат. Оставката няма да промени нищо, това ще бъде решение точно до следващото бягство на затворник, а то ще се случи, защото условията го позволяват“.   Току-що разговарях с окръжния прокурор на Ловеч. До настоящия момент издирването на лицето не е дало какъвто и да е резултат, каза още главният прокурор.  „Знакът е лош, не може да бъде добър“, посочи той в отговор на въпрос как ще коментира, че има пореден случай на избягал затворник. „Всяко бягство е отклонение, всяко отклонение е бягство. Проблемът не е в терминологията“, обясни Сотир Цацаров.  „Конкретното лице е осъдено на 13 години „лишаване от свобода“ за грабеж и изнасилване. Остатъкът от наказанието е 5 години“, уточни той.  „Другата страна е общата. Не е тайна за никого, че близо година и половина ГД „Изпълнение на наказанията“ няма постоянно ръководство. Това при всички случаи се отразява на работата“, каза още главният прокурор.  Самостоятелна работа, работа във фирми, на външни обекти, независимо колко е присъдата на затворниците и какъв е остатъкът, е недопустимо, добави Цацаров.  „В момента системата ни го позволява отвсякъде“, заяви той.  „Лишените от свобода безусловно трябва да имат право на труд. Съзнателният труд трябва да води до облекчения, в случая в размера на наказанието“, обясни Сотир Цацаров.  „Трябва да има работа, но както е в нормалните страни със затворнически режим. Под охрана, със съответни дрехи или отличителни знаци, които показват, че лицето е лишено от свобода. Това само по себе си ще затрудни отклоненията“, каза още той.   ", "date": "2018.06.22", "title": "Цацаров: За ситуацията с избягалия затворник в Ловеч следва да има лична отговорност "}
{"url": "http://epicenter.bg/article/Izborite-za-kmet-v-s--Galiche-nyama-da-badat-kasirani--reshi-Administrativniyat-sad-vav-Vratsa-/157442/3/0", "text": "С решение от днес Административен съд-Враца потвърди решението на ОИК-Бяла Слатина, с което Страхил Стоянов е избран за кмет на село Галиче. Кандидатът, издигнат от партия ГЕРБ, спечели изборите на втори тур. От БСП поискаха касиране на изборите заради различни нарушения, предаде Дарик.  Съдът във Враца подробно е обсъдил заведените в жалбата и поддържани в съдебно заседание доводи за незаконосъобразност на оспореното решение и е изложил мотиви за тяхната неоснователност.  От анализа на събраните в хода на процеса доказателства не може да се направи извод за допуснати съществени нарушения на процесуалните правила, опорочаващи крайния резултат.  Протоколите от четирите СИК са подписани от всички членове без особени мнения и възражения и данните от тях са нанесени в протокола на ОИК, като същият отново е подписан от всички членове на комисията без особени мнения и възражения. Отразените данни в него съвпадат с тези от протоколите на СИК, мотивират решението си от съда.  Като официални удостоверителни документи тези протоколи не са оспорени от жалбоподателя, с оглед на което съдът е длъжен да зачете тяхната материална доказателствена сила и да приеме, че удостовереното в тях фактическо положение относно отчетените резултати, липсата на възражение и особено мнение и обстановката в изборния ден, отговаря на действителното такова.  В хода на съдебното производство не са установени такива нарушения на Изборния кодекс, които биха довели до съществена промяна в крайния резултат, обосноваваща касиране на избора.  При проверка на оспореното решение на всички законови основания, съдът е достигнал до извода, че същото е прието от компетентен орган, в съответствие с материалния закон и неговата цел, поради което се явява законосъобразно и го е потвърдил, а жалбата като неоснователна е отхвърлена.  Решението подлежи на касационно обжалване чрез Административен съд-Враца пред Върховния административен съд в 7-дневен срок от обявяването му.  ", "date": "2018.06.22", "title": "Изборите за кмет в с. Галиче няма да бъдат касирани, реши Административният съд във Враца "}
{"url": "http://epicenter.bg/article/Mladezh-postrada-pri-sbivane-sas-sauchenik-v-Sofiya-/157462/3/0", "text": "19-годишен ученик от СУ „Ген. Владимир Стойчев“ в столичния район \"Младост\" е пострадал след сбиване с друг възпитаник на гимназията. Това съобщи Агенция „Фокус“, като се позова на СДВР.  Младежът е откаран за преглед в болница \"Света Анна\" в София. От лечебното заведение съобщиха, че той е с контузия на гръден кош и рана на горна устна.  Не се е наложило да бъде хоспитализиран и е пуснат за домашно лечение.  Служители на полицията изясняват обстоятелствата около случая.  ", "date": "2018.06.22", "title": "Младеж пострада при сбиване със съученик в София "}
{"url": "http://epicenter.bg/article/Sadat-reshi--Mazhat-ranil-politsayka-s-bombichka-ostava-v-aresta/157471/3/0", "text": "Софийският градски съд отказа да пусне от ареста 25-годишния Йордан Исаев, който рани двама полицаи на 18 април след дербито ЦСКА - \"Левски\", съобщи Dir.bg.   Инцидентът стана на 18 април, когато Исаев хвърли бомбичка по време на футболната среща ЦСКА - \"Левски\" и рани двама полицаи. По-тежко пострадалата служителка на МВР Гергана Зашева бе оперирана в ИСУЛ и имаше опасност да загуби зрението на едното си око.   Основният мотив на съдия Петя Крънчева да продължи задържането му под стража беше, че е с висока степен на обществена опасност, защото от хвърлената от него бомбичка са можели да пострадат много хора.   Крънчева препоръча на прокуратурата да назначи експертиза на окото на пострадалата служителка на МВР Гергана Зашева и ако се установи, че зрението ѝ не е трайно засегнато, да промени обвинението на Исаев на по-леко.   Йордан Исаев и адвокатът му могат да обжалват отказа за по-лека мярка за неотклонение пред Софийския апелативен съд.    След инцидента на Националния стадион \"Васил Левски\" бяха монтирани нови камери. С тях разпознаването на лицата става по-лесно. Камерите снимат във висока резолюция и така на практика всяко лице, което е на футболен мач, е разпознаваемо. Ако отново се стигне до подобни инциденти, кадрите ще улеснят и разследващите.  ", "date": "2018.06.22", "title": "Съдът реши: Мъжът, ранил полицайка с бомбичка, остава в ареста"}
{"url": "http://epicenter.bg/article/Kak-dvama-zatvornitsi-gonyat-retsidivista-v-Lovech--VIDEO--/157472/3/0", "text": "Само по NOVA – кадри как двама затворници гонят рецидивиста в Ловеч. Двамата мъже не са бегълци, а преследвачи, потвърдиха източници на NOVA от полицията.  Изчезналият Борис Иванов е успял да избегне всички охранителни камери в района и не е заснет.  Кадрите са от същото място, минути по-късно. Вижда се как двамата затворници-преследвачи се връщат след неуспешната си акция по залавяне на беглеца. Вижда се и трети затворник, който също се е включил в гонитбата. И тримата се прибират към базата с празни ръце.  Междувременно полиция, жандармерия и дори хеликоптер продължават да търсят избягалия рецидивист. Бягството, което властите нарекоха \"отклоняване\", предизвика поредната караница в парламента.  „Зам.-министърът да ни информира колко точно мъже точно ходят по улицата с намерение да блудстват”, коментира Таско Ерменков от БСП.  „От 2009 г. има една устойчива тенденция за намаляване на отклонилите се под 10 човека на година. През 2018-а са петима, разбира се досега. Дай Боже толкова и да останат”, заяви зам.-министърът на правосъдието Николай Проданов.  „Засипахте ни със статистика, но също така трябваше да кажете на народните представители, че има близо 900 осъдени, които в момента са на свобода и институциите са неспособни да ги арестуват. Този затворник е избягал, той е с присъда от 13 години”, коментира Драгомир Стойнев от БСП.  „Вероятно се касае за грешна преценка от страна на ръководството на затвора дали този човек да бъде на работа на открит външен обект. Работата на тях е сериозна алтернатива за полагане на труд от лишените от свобода. Мисля, че на този етап не бихме могли да се лишим от тази алтернатива”, каза още зам.-министърът на правосъдието.  „Каквото и да е ръководството, при тези условия и тази нормативна база, това ще се повтаря още и още. Имаме места за лишаване от свобода, в които лишени от свобода излизат, отиват на работа в място, където огромна е въпросителната дали изобщо работят, и всъщност пребивава в затворническото общежитие само вечер. Системата е на ръба”, коментира главният прокурор Сотир Цацаров.  ", "date": "2018.06.22", "title": "Вижте как двама затворници гонят рецидивиста в Ловеч (ВИДЕО) "}
{"url": "http://epicenter.bg/article/Valentin-Radev-gotov-da-podade-ostavka--No--ako-Borisov-ya-poiska-/157453/2/0", "text": "Вътрешният министър Валентин Радев намекна пред медиите, че е готов да подаде оставка, но ако загуби доверието на премиера Бойко Борисов и на лидера на ПГ на ГЕРБ Цветан Цветанов. Но смятал, че се справя.   След като отговори на депутатски въпроси в пленарната зала, Радев бе притиснат от медиите в кулоарите на парламента. Журналистите го попитаха готов ли е да поеме политическата отговорност за избягалия и все още незаловен затворник от Ловеч. \"Да, винаги\", отвърна Валентин Радев. Но веднага добави, че разчитал знаците на Бойко Борисов и Цветан Цветанов, и засега не виждал те двамата да показват недоволство от него. „Слушам премиера Борисов, Цветан Цветанов и усещам техните знаци, и тези на обществото“, каза Радев.   Когато си тръгваше премиерът Бойко Борисов ме попита: „Хванахте ли го“ и аз му казах: „Гоним го“, разказа на журналистите МВР-шефът. Попитан според него обществото дали смята, че той се справя като вътрешен министър, Валентин Радев отвърна: „В едно семейство за изневярата разбира последен този, на който му е изневерено. Последен ще разбера дали се справям или не. Аз си мисля, че се справям”.   „Откъде добивам кураж - обиколих Плевен, Ловеч, Благоевград. Срещу мен седяха всички кметове. Питах ги: „кажете ми доволни ли сте от полицаите, не ми ги хвалете, искам забележки“. От всички съм чул подкрепа“, обясни вътрешният министър. „Опитвам се да внуша, че няма значение откъде идват забележките, да се вслушваме, дали в опозиция, бивш министър или служител, да внимаваме, сигурно правим грешка след грешка. Да слушаме и да се поправяме, това можем да направим“, продължи той.   \"Всеки министър вероятно ще ви каже \"да, какво, като подам оставка, няма да се решат проблемите\". Не знам, може и да се решат, като ме сменят с някой по-добър. Тая преценка, дали се справя министър добре, или не, я прави този, който го е предложил - това е премиерът. Освен това премиерът е от тая система - той вижда дали се справям, или не\", разприказва се пред журналистите министър Радев. \"Аз докладвам постоянно какво правим без да си разказвам мечтите. И знам какво съм направил и считам, че сме в правилната посока. Трябва ни време. Колко време - всеки иска, ако може , 4 години. Аз не знам колко време имаме отредено за тая работа правителството, но се стараем максимално\", коментира МВР-шефът.   Радев предрече още, че ще има доста промени и очаква доста атаки срещу ръководството на МВР. \"Аз казах в началото - не съм революционер, опитваме се да го направим бавно и внимателно, и по правилата. Дано правим правилни неща и тези, които ни оценяват, да кажат\". По време на вота на недоверие щял да си каже аргументите. Ще чуете и на опозицията, ако те са прави - сигурно правителството ще падне, каза без опасение в гласа той. Ако не са прави - продължаваме, добави министърът.        ", "date": "2018.06.22", "title": "Валентин Радев: Оставка?! Ако Борисов ми я поиска! Аз си мисля, че се справям!"}
{"url": "http://epicenter.bg/article/Karakachanov--Votat-na-nedoverie-e-v-usluga-na-upravlyavashtite--shte-stegne-reditsite-/157458/2/0", "text": "Вотът на недоверие е в услуга на управляващото мнозинство да стегне редиците, коментира пред журналисти вицепремиерът и министър на отбраната Красимир Каракачанов по повод внесения от БСП вот на недоверие към кабинета за провал на политиката в сектор \"Сигурност\", предава Дарик.  Според него на БСП ѝ е ясно, че този вот няма да мине. На тях им трябва стабилизиране на коалицията и продължаване на управлението, за да могат да си решават вътрешните проблеми, смята Каракачанов.  \"На тях едни предсрочни избори в момента не са им изгодни и този вот според мен е една услуга на управляващото мнозинство и на правителството, за да консолидира редиците и да гарантира продължаване на управлението\", каза военният министър и лидер на ВМРО.  Каракачанов определи поредния случай на избягал затворник като \"неприятен\". Въпросното общежитие е с лек режим, там самите затворници ходят на работа, връщат се, отбеляза той. Но, разбира се, насложен този случай към предишния и трагичната развръзка в Ботевград, става много неприятно, каза Каракачанов.  Вицепремиерът коментира, че предишният случай на бягство от Софийския затвор е бил доста по-различен и многократно по-неприятен, защото става въпрос за внасяне на оръжие в затвора, с което затворникът бяга.  Законодателни промени сигурно са необходими, аз не съм специалист по темата \"затвори\", но, щом го казва главният прокурор, който е най в час с тези теми, може би се налагат, коментира Каракачанов.  ", "date": "2018.06.22", "title": "Каракачанов: Вотът на недоверие е в услуга на управляващите, ще стегне редиците "}
{"url": "http://epicenter.bg/article/Borisov-razgovarya-s-ruski-zhurnalisti-za-sreshtite-si-s-Putin-i-Medvedev-/157460/2/0", "text": "Премиерът Бойко Борисов разговаря с руски журналисти за срещите си с президента Путин и министър-председателя Медведев. Това съобщи самият Борисов на страницата си в социалната мрежа Facebook.  \"Днес се срещнах с група руски журналисти, които са в София в рамките на Българско председателство на Съвета на ЕС - Bulgarian Presidency Council of the EU, и по покана на Ministry of Foreign Affairs of the Republic of Bulgaria.  Разговаряхме по множество теми, от които те се интересуваха: политиката на ЕС за справяне с миграцията, постигнатите договорености по време на моята визита в Русия и разговорите ми с президента Владимир Путин и министър-председателя Димитрий Медведев, проектите \"Балкан\" и \"Южен поток\", както и двустранни въпроси в областта на енергетиката, културата и туризма.\"  ", "date": "2018.06.22", "title": "Борисов разговаря с руски журналисти за срещите си с Путин и Медведев "}
{"url": "http://epicenter.bg/article/Prof--Vladimir-Chukov--Makron-shte-se-nalozhi-po-temata-za-migrantite/157461/2/0", "text": "Най-вероятно ще надделеят предложенията на Макрон по отношение на мигрантите – разширяването на функциите на Фронтекс и служителите от 1500 да станат 10 000 души. Това заяви в интервю за предаването \"Хоризонт за вас\" по БНР проф. Владимир Чуков, експерт по Близкия Изток.   На 24 юни в Брюксел шефът на ЕК Жан-Клод Юнкер събира лидерите на Германия, Италия, Гърция, България, Франция, Малта, Испания, Австрия, Нидерландия и Белгия по темата за миграцията. Срещата е работна и след нея не се предвижда да има заключителна декларация. \"В неделя ще има много ожесточена дискусия. Всеки ще си представи позициите. Мисля, че това ще се повтори и следващата седмица, когато е срещата на високо равнище в Брюксел в пълен формат. Реално ще се очертаят двете групи – за старото, което беше до този момент, и респективно по-силната, по-радикалната позиция. Големият дебат ще бъде дали ще се даде право на Фронтекс да осъществява военни операции извън вече очертаните територии, тоест, ще има ли възможност освен моркова, да има и тояга, но вече с определени партньори, които са извън територията на Европейския съюз и които са пряко ангажирани с бежанския поток\", изтъкна експертът в националния ефир.   Проф. Чуков припомни \"огнените позиции\" на унгарския премиер Виктор Орбан и на Полша срещу мигрантите. Според него се е появила \"нова Вишеградска четворка\" чиито лидер е канцлерът на Австрия Себастиан Курц. Силната опозиция на Веехофер към канцлера Меркел обърна колелото, смята той.  ", "date": "2018.06.22", "title": "Проф. Чуков: Макрон ще се наложи за мигрантите. Въпросът е, освен \"морков\", ще има ли \"тояга\"!"}
{"url": "http://epicenter.bg/article/Prezidentat-Rumen-Radev-shte-udostoi-s-darzhavni-otlichiya-deytsi-na-kulturata-i-izkustvoto/157463/2/0", "text": "На 25 юни, понеделник,  14  часа,   на „Дондуков“ 2 президентът Румен Радев ще удостои с държавни отличия дейци на културата и изкуството, съобщиха от прессекретариата на президента.   На церемония в Гербовата зала режисьорът   ще бъде отличена с орден „Стара планина“ – първа степен.   Румен Радев ще удостои с орден „Св. св. Кирил и Методий“- огърлие, балетната изпълнителка, педагог и хореограф  , оперната прима  , дългогодишния директор на Националния учебен комплекс по култура с лицей за изучаване на италиански език и култура  . На церемонията актьорите  , както и композитора и педагог   също ще бъдат удостоени с орден „Св. Св. Кирил и Методий“ – огърлие.   Румен Радев ще връчи орден \"Св. Св. Кирил и Методий\" - втора степен, на писателя и преводач   и на   - директор (2000-2015) на Народната библиотека \"П. Р. Славейков\" във Велико Търново.  ", "date": "2018.06.22", "title": "Президентът Румен Радев връчва държавни отличия на дейци на културата и изкуството"}
{"url": "http://epicenter.bg/article/Nay-noviyat-balgarski-serial--Falshiv-geroy--zapochva-da-se-snima-vav-Varna/157464/2/0", "text": "Снимките на най-новия български сериал на  NOVA  – „Фалшив герой”, започват едновременно със старта на летния сезон във Варна. Основна локация на продукцията ще бъде морската столица, която ще измести София като предпочитана снимачна площадка на родните телевизионни  поредици,  съобщиха от пресцентъра на общината .   Емблематични за града места ще оживеят на екрана в рамките на 12 епизода в първия сезон. Проектът ще бъде реализиран от  NOVA  с подкрепата на Община Варна, продуцент на комедийната поредица е „DreamsIndustry“. Сериалът е част от стратегията на медийната група да подкрепя българските филми на всички платформи.   Продукцията разказва с хумор за малките и големите лъжи в живота, за фалша в човешките отношения и щастието от това да свалиш маската, която носиш. Главната роля е поверена на обичания българския актьор – Калин Врачански. В поредицата ще се включат Алекс Сърчаджиева, Доротея Толева, Станислава Николова, Ина Добрева, Любен Кънев, Пламен Великов, Христо Пъдев, Светломир Радев и още много популярни лица от киното и малкия екран. Участието на представители от варненския драматичен театър \"Стоян Бъчваров\", сред които е Стоян Радев, ще даде възможност за телевизионна изява на още десетки талантливи артисти.   „2017 беше една изключително силна година за NOVA и за българските филми и сериали. Реализирахме три нови български сериала и нов сезон на хитовата продукция \"Откраднат живот\", както и шест мащабни родни кино ленти, множество уеб сериали и риалити сериал. През 2018 продължаваме да инвестираме в нови филмови проекти. Това ще подкрепи всички творчески професии в страната, свързани с киното, и ще даде на зрителите качествени български продукции, които те търсят. Щастливи сме, че положихме една стабилна основа за развитие на българските филми у нас, която и останалите медии са готови да последват\", коментира Вики Политова, главен оперативен директор на Нова Броудкастинг Груп.   Варна се присъединява към европейската тенденция за финансиране на мероприятия, които представят конкретни градове с цел повишаване на интереса към културния и масов туризъм, инвестициите и цялостното регионално развитие.  ", "date": "2018.06.22", "title": "Най-новият български сериал - „Фалшив герой“, започва да се снима във Варна"}
{"url": "http://epicenter.bg/article/Mustafa-Karadaya--Teroristichnite-ataki-v-Evropa-nalagat-aktualizirane-na-mezhdunarodnite-standarti-/157475/2/0", "text": "Терористичните атаки в Европа налагат актуализиране на международните стандарти, на политиките, на правните процедури и практики за превенция и разследване, заяви Председателят на ДПС Мустафа Карадайъ при откриването на конференция на тема „Борба срещу финансирането на тероризма - от законодателство към практика”, съобщиха от пресцентъра на партията.  Според Карадайъ, който е член на Комисията по вътрешна сигурност и обществен ред в Народното събрание и на Комисията за контрол над службите за сигурност, прилагането и използването на специални разузнавателни средства, една от целите ни следва да бъде постигането на по-висока ефективност в превенцията на изпирането на пари, и затова трябва да се работи на национално равнище и в Европейския съюз, и чрез международно сътрудничество.  Участник в конференцията беше и евродепутатът Филиз Хюсменова - зам.-председател на групата на АЛДЕ и член на Комисията по граждански свободи, правосъдие и вътрешни работи в Европейския парламент. Тя беше и съорганизатор на конференцията от страна на АЛДЕ с колегата й Емил Радев от ЕНП, който е член на същата комисия и на специалните комисии по тероризъм и по финансови престъпления, данъчни измами и избягване на данъци. В конференцията взе участие и Йордан Цонев, зам.-председател на парламентарната група на ДПС и зам.-председател на Комисията по бюджет и финанси в Народното събрание.  Събитието беше организирано в контекста на Българското председателство на Съвета на Европейския съюз съвместно с Комисията по вътрешна сигурност и обществен ред в 44-то Народно събрание.  Ключов говорител на конференцията беше Натали Гризбек – евродепутат от АЛДЕ и председател на Специалната комисия по тероризъм на Европейския парламент. Тя определи конференцията като „форум на високо ниво”, който изпраща послание за сътрудничество. Гризбек оцени положително транспонирането на европейското законодателство в борбата с тероризма в България и практическото му прилагане. Тя направи обзор на работата на комисията, която ръководи.  ", "date": "2018.06.22", "title": "Мустафа Карадайъ: Терористичните атаки в Европа налагат актуализиране на международните стандарти "}
{"url": "http://epicenter.bg/article/Radev-prizova-balgarite-v-Sarbiya-da-pazyat-edinstvoto-pomezhdu-si/157476/2/0", "text": "Президентите Румен Радев и Александър Вучич се договориха Сърбия да утрои средствата за медиите на роден език на българското национално малцинство в страната  В Димитровград двамата президенти се срещнаха с представители на българското национално малцинство в Сърбия и символично заедно положиха венци на Нешков връх  „Съдбата на българското национално малцинство в Сърбия е от изключителна важност не само за България, а и за Сърбия, за нашите двустранни отношения и за европейската перспектива на целия регион“. Това заяви държавният глава Румен Радев след първата по рода си съвместна среща със сръбския си колега Александър Вучич с представители на Българското национално малцинство в Република Сърбия.  Българският държавен глава се обърна с думи на признателност към президента Александър Вучич за конструктивните и конкретни решения, взети по време на двудневното му официално посещение в Сърбия, за подобряване на живота на българите на територията на западната ни съседка. “С президента Вучич проведохме конструктивен и напълно откровен разговор по отношение на проблемите на българското малцинство. Има ангажираност на българската държава и личен ангажимент от държавното ръководство на Сърбия. Поздравявам Александър Вучич за неговото лидерство и политическа отговорност да работим заедно за постигане на пълно историческо помирение”, отбеляза Румен Радев.  “Поставихме въпроса за финансирането на българските медии. Девет медии на български език дадоха своите заявки за три пъти повече финансиране от настоящото. Президентът Вучич разписа три пъти по-голям бюджет за тях, който ще влезе в сила в срок от седем до десет дни”, съобщи Румен Радев пред журналисти в Димитровград.  В разговорите между двамата държавни глави е взето решение за връщане в понеделник в Босилеград на задържаната от сръбските гранични власти паметна плоча на загинали български граждани от Първата световна война. “Очаквам местният общински съвет по най-бързия начин да вземе решение за монтиране на плочата”, посочи президентът Радев.  Румен Радев и Александър Вучич отбелязаха и постигнатия напредък при осигуряването на достъп до образование на български език в районите, в които живее българското национално малцинство. “След 30 години без издаване на български учебници, от миналата година вече имаме издадени такива за основно образование, очаква се процедурата за предоставяне на крайни варианти и за средно образование скоро да приключи”, каза още българският президент.  На срещата беше поставен и въпросът за окончанията на женските фамилни имена за българите в Сърбия. Нашите сънародници настояха да имат възможност да записват женските имена според българската норма - завършващи на “-ова”, а не на “-ов”. По думите на Александър Вучич, сръбската страна има политическа воля да работи за решаването на този проблем, както и за възстановяване на наименованието на Димитровград - Цариброд.  Двете делегации потвърдиха ангажимента за увеличаване на средствата за здравеопазване в местните медицински пунктове и за създаване на възможност специалисти от ВМА-София да извършват профилактични регулярни прегледи на място.  Румен Радев отправи призив към българите в Сърбия да пазят единството помежду си, за да защитават по-ефективно своите интереси. Държавният глава добави, че да си гражданин на Сърбия с българско самосъзнание означава и да бъдеш лоялен към законите на държавата, в която живееш.  Тежкото икономическо положение на българското национално малцинство беше откроено като ключов проблем за сънародниците ни в Сърбия, което води до постепенното обезлюдяване на региона. По думите на Румен Радев демографските проблеми не зависят от еднолични решения, а от системна политика и изрази надежда правителствата на България и Сърбия да ускорят работата по общите инфраструктурни проекти, които да подобрят свързаността и да създадат по-добри възможности за бизнеса. “Призовах и местната власт, в която нашето национално малцинство е много добре представено, да върши много по-ефективна работа за привличане на инвестиции и увеличаване на заетостта”, каза още президентът. Александър Вучич изрази от своя страна готовността на Сърбия да насърчи интереса на инвеститорите към районите на българското национално малцинство и за модернизация на транспортната инфраструктура, която да улесни туризма.  “В много по-трудни времена българите в Сърбия успяха да запазят своята културна и национална идентичност. Днес времената са други, днес тук да се наречеш българин не е срамно или страшно. Това, което очакваме от съгражданите си в Сърбия, е с активната си гражданска позиция и с решенията на местната власт нашето национално малцинство тук да не ни разделя, а да ни обединява”, заяви още Румен Радев пред българите в Сърбия.  Сръбската държава няма да толерира по никакъв начин говор на омразата и действия, които водят до прояви от такъв характер, подчерта от своя страна президентът Александър Вучич. „Ние, сърбите, обичаме българите, искрено казвам, че при нас няма нито един сърбин, който не обича българите“, добави сръбският президент. По думите на Александър Вучич българите и сърбите са два братски народа и призова сънародниците ни в Сърбия да обичат и чувстват за свои както своя български род и етническа принадлежност, така и родината си Сърбия.  В двора на гимназията „Св. Св. Кирил и Методий“ в Димитровград двамата президенти направиха първа копка на паметник на славянските първоучители. По инициатива на президента Вучич от 2019 г. 24 май ще бъде включен сред официалните празници в Република Сърбия.  Символично двамата държавни глави поднесоха заедно венци на паметника на загиналите български и сръбски воини през Сръбско-българската война от 1885 г. на Нешков връх.", "date": "2018.06.22", "title": "Радев призова българите в Сърбия да пазят единството помежду си"}
{"url": "http://epicenter.bg/article/Borisov-se-obadi-na-Orban--toy-go-podkrepi-za-nezabavnoto-zatvaryane-na-granitsite-/157480/2/0", "text": " Това съобщиха от правителствената информационна служба. По-рано днес българският премиер беше изслушан по темата и от народните представители.   и строг контрол на влизащите, включително и по вътрешните граници. Това ще изисква спешна помощ за страните на първа линия чрез техника, финансови средства и засилено присъствие на ФРОНТЕКС и др. Според Бойко Борисов за тази цел е необходимо също ЕС да подпомогне финансово и технологично държавите, в които ще има такива центрове.  Българският министър-председател ще настоява да се направи и анализ на вече пристигналите и намиращите се в Европа мигрантски потоци. Необходимо е да се разграничат както нуждаещите се от закрила от икономическите мигранти, така и политиките по отношение на двете групи.  По думите на Борисов държавите членки трябва да поемат отговорност както за кандидатстващите за защита бежанци, така и за мерките, с които да гарантират, че те ще могат да се завърнат по родните си места след края на конфликтите там.  . За това са необходими политически усилия за реадмисионни споразумения с третите държави.  По време на телефонния разговор Виктор Орбан информира българския министър-председател за вчерашната среща на страните от Вишеградската четворка с австрийския канцлер Себастиан Курц. Той също увери Бойко Борисов, че напълно подкрепя позицията му за незабавно затваряне на границите и за изграждане на центрове за мигрантите. Орбан каза, че по отношение на задължителната релокация на бежанци Унгария и останалите държави от Вишеградската четворка остават на позиция „против“.  Българският премиер заяви, че   Това би утежнило ситуацията в тези страни чрез прехвърлянето им на двойни отговорности - по опазване на граници и грижи за бежанците на тяхна територия.  „Това е несправедливо и небалансирано спрямо страните на първа линия, които бяха заляти от мигрантската вълна през 2014 г., 2015 г. и 2016 г.“, каза още Бойко Борисов.   ", "date": "2018.06.22", "title": "Борисов се обади на Орбан, той го подкрепи за незабавното затваряне на границите "}
{"url": "http://epicenter.bg/article/Ekaterina-Zaharieva--Interesat-na-Balgariya-e-zashtiten--ne-priznavame-makedonska-natsiya/157481/2/0", "text": "„Националният интерес на България е напълно защитен по казуса с името на Македония.” Това заяви категорично външният министър Екатерина Захариева в предаването \"Лице в лице\" по бТВ.  По думите ѝ договорът за добросъседство между двете ни държави е дал тласък на това балканските държави да разрешават проблемите си.  „Нашият интерес наистина е Македония да отвори нова страница в историята си”, коментира още Захариева.  Тя уточни, че никой не е „натискал” страната ни да подписва договора с Македония.  Според нея ще трябва да се извърви дълъг път, докато се изгради доверие от страна на македонците към българите, но това е правилната посока, смята Захариева.  „Когато се подписа договорът за добросъседство, под 30% беше общественото одобрение за това в Македония, хората упрекваха тогава Зоран Заев, че е предал нацията. В момента одобрението е около 70%”, каза още Захариева.  Тя отрече да сме на път да признаем македонската нация и според нея такива клаузи не присъстват в договора.  Захариева обясни, че няма как България да е била поканена да подписването на договора между Гърция и Македония, защото това е двустранен акт и присъстват само страните по него и се заверява от специалния пратеник на ООН.  Добрите съседски отношения са предпоставка за една сигурна, демократична държава, с възможности за ефективни политики, смята тя.  ", "date": "2018.06.22", "title": "Екатерина Захариева: Интересът на България е защитен, не признаваме македонска нация"}
