{"url": "http://epicenter.bg/article/Gen--Kircho-Kirov--Priznavaneto-na-Kosovo-oznachava-politicheska-smart-za-vseki-srabski-politik-/164917/2/0", "text": "Сърбия се намира във водовъртеж от събития, чийто изход ще определи съдбата й за евентуално членство в ЕС. Това каза в интервю за предаването „Това е Бълагрия“ на Радио „Фокус“ ген. Кирчо Киров, началник на Националната разузнавателна служба в периода 2002-2012 г.  Според него събитийният цикъл включва уреждането на множество междусъседски отношения, като ключ към европейската перспектива на Сърбия остава Косово.  „Срещата между сръбския президент Александър Вучич и руския държавен глава Владимир Путин потвърждава неизменната линия на сръбски военен неутралитет“, допълни ген. Киров. По думите му това е важно за региона, при положение че страната се очертава като първа военна сила на Балканите.  „Балансът между „ястребите в НАТО“ и руското въоръжение ще бъде намиран все по-трудно от Сърбия не толкова във военен, колкото в политически план“, каза още Киров.  „Начинът, по който се развиват отношенията с Косово и с Великите сили, по-точно Западните Велики сили, ЕС и САЩ, не е в полза на Сърбия. Страната, независимо че има цялостната подкрепа на Русия, трудно може да намери приемливо за нея решение, за нейния народ и най-вече за нейните политици – решение на въпроса за отношения с Косово и, да го кажем директно, признаването на Косово. Защото единствено и само признаването му като независима държава е условие за приемането на Сърбия в Общността“, уточни ген. Кирчо Киров.  Той добави, че трудно се вижда как днешните сръбски политици, в това число и техният президент Алексаднър Вучич, ще решат косовския ребус.  „Признаването на Косово при настоящето политическо статукво би означало политическа смърт за тях“, поясни ген. Кирчо Киров.  ", "date": "2018.10.02", "title": "Ген. Кирчо Киров: Признаването на Косово означава политическа смърт за всеки сръбски политик "}
{"url": "http://epicenter.bg/article/Georgi-Parvanov--V-Makedoniya-se-ochertava-postoyanna-nestabilnost--Na-NATO-takava-darzhava-li-y-tryabva-/164825/2/0", "text": "В Македония се очертава постоянна нестабилност. На НАТО такава държава ли й трябва? Този въпрос постави президентът (2002 - 2012 г.) Георги Първанов в сутрешния блок на БНТ. Според него фактът, че две трети от населението на Македония не приема името Северна Македония, ще тежи на всяко следващо правителство на страната, трудно ще се взимат решения. Ситуацията в Македония е патова, е анализът на Първанов.   Бих препоръчал на нашите братя македонци, вместо да си мерят силите от избори на избори, да седнат и да се разберат, препоръча Първанов. Консенсус е необходим, за да може Македония да върви напред, посочва той.   Според него референдумът е показал, че името Северна Македония не се приема от гражданите и би било грешка да се вкарва в парламента.   България трябва да влезе в лидерската си роля и да предложи страната да бъде приета в ЕС и НАТО със сегашното си име, предлага бившият държавен глава.    ", "date": "2018.10.02", "title": "Георги Първанов: В Македония се очертава постоянна нестабилност. На НАТО такава държава ли й трябва?"}
{"url": "http://epicenter.bg/article/Premierat--Nay-dobrite-samoleti-sa-uchastvali-v-konkursa-na-Balgariya/164843/2/0", "text": " Това каза пред журналисти министър-председателят Бойко Борисов, който посети новоремонтирания Зимен дворец.   \"Спомняте си този проект в кабинета \"Орешарски\" беше за 35 млн. лв., на борците срещу корупцията го казвам\", заяви Борисов преди откриването. Ремонтът е струвал общо 5 млн. лв. на държавата. \"Да поздравим спортното министерство за световното по художествена гимнастика и волейбол. Да, ще направим това. Хубаво е за България, когато има някаква кауза, както беше волейболът, председателството на ЕС. Мисля, че едно такова нещо ще ни мобилизира. Ако заведем метрото до лифта - от метрото, на лифта и ски пистата. Възможно е да се направи\", коментира Борисов идеята София да приеме младежка Зимна олимпиада.   \"Президентът отиде на волейбол във Варна, аз не съм бил на нито един, отиде на гимнастика, аз не съм отишъл. Задавате ми този въпрос, за да може президентът да е в новините, а не спортната зала, в която щяха да потънат 50 млн., а не да я направим за 5\", ядоса се Борисов на журналистка.    \"Всеки един народ сам определя съдбата си. Ние ги подкрепяме по европейския им път. Не можем да се месим във вътрешната политика на Македония\".   \" . Ще предложа на министър Каракачанов да покани и летците от Граф Игнатиево да влязат в комисията по избора, защото те ще летят на тях, те са най-добрите“, подчерта министър-председателят на страната, цитиран от Фокус.    добро и няма да са пушечно месо, а ще могат да се сборят във въздуха, каза пред журналисти министър-председателят. „Не гледам оферти, не участвам. Това, което знам, го гледах снощи по новините.   защото това са милиарди. От това, което видях, най-добрите самолети, които поне сме чували ние, са участвали – F-16, F-18, „Грипен“, „Eurofiighter“ и не знам още други какви. Ние държим самолетите да бъдат нови, не само да могат да о , коментира Борисов. Според него, когато видиш с какво разполагат останалите държави, потенциално с които може да възникне конфликт в региона, трябва да се избере такъв изтребител, който като излети, да има реални шансове за бой, а не само да обикаля във въздуха и да прави „Еър полисинг“.    В края на краищата първо те са най-добрите експерти, защото летят на тези самолети, знаят с какво ще се бият или ако стане война, какво ще правят, и не на последно място, те ще летят на тях. Аз държа да са нови, за да може, когато му свалят найлона от седалките, да знаят, че ще карат нещо сигурно, добро и няма да са пушечно месо, а ще могат да се сборят във въздуха“, каза още Бойко Борисов.     . Така съм обещал.   Синдикатите са против, възложил съм на парламентарната група на ГЕРБ, възложил съм на социалния министър трите закона да ги вкарат и гледат заедно.   Най-лесно е да кажеш \"Бойко отговаря\". Да, Бойко отговаря. Аз съм поел ангажимент в новия бюджет да има 150 млн. лв. повече. Моята работа е да събера парите чрез НАП, ДАНС и полицията.  Разбрахме се в коалиционния съвет, че ще дадем за тези дейности 150 млн. лв. повече. Оттам нататък парламентаристите да го гласуват и приемат\", изтъкна премиерът. И допълни, че тези пари са повече от целия бюджет за култура. \"Кирил Ананиев се опитва да направи реформа, но всички са срещу тази реформа\", каза още Борисов. Разбрахме се в коалиционния съвет, че ще дадем за тези дейности 150 млн. лв. повече. Оттам нататък парламентаристите да го гласуват и приемат\", изтъкна премиерът. И допълни, че тези пари са повече от целия бюджет за култура.       Припомняме, че реконструкцията на спортната сграда започна през септември миналата година. Ремонт на съоръжението не беше правен от откриването му през 1983 г. Стойността на обновяването е 4 млн. лева. 3 млн. лева от тях гарантиран резултат за енергийна ефективност, а останалият 1 млн. лв. е предназначен за 10-годишен кредит за строително-монтажни дейности.   Ремонтът беше извършен без да се прекъсва тренировъчната и състезателна дейност на спортистите.   След приключване на ремонтните дейности залата разполага с изцяло обновени помещения, обновена голяма зала за тренировки с ново осветление, лекарски кабинет, нови съблекалки, чийто брой е увеличен двойно.  ", "date": "2018.10.02", "title": "Борисов: Най-добрите самолети участват в конкурса, летците да знаят, че не са пушечно месо! (Видео)"}
{"url": "http://epicenter.bg/article/Razhodite-na-NOI-za-nay-vazrastnite-sa-6-5--ot-BVP-prez-2017-g-/164877/2/0", "text": "Разходите на държавното обществено осигуряване (ДОО) за пенсии, обезщетения при временна неработоспособност и трудоустрояване, за майчинство и за безработица, изплатени на лица над 64-годишна възраст, през 2017 г. възлизат на над 6,3 млрд. лв. Тази сума се равнява на около 6,5% от брутния вътрешен продукт (БВП) на страната за миналата година. Това показват данните за осигурителните плащания на Националния осигурителен институт (НОИ).  Анализът сочи още, че за най-възрастната част от населението са отивали около 60% от общите разходи за пенсии и краткосрочни обезщетения, като 70% от тези пари са били за пенсии и добавките към тях.  Средно месечно около 1,5 млн. души на възраст над 64 години са получавали пенсия и парично обезщетение от ДОО през 2017 г. Над 99% от тях са били пенсионери. Това означава, че всеки шести получател на пенсия или обезщетение е бил от тази възрастова група. Тя заема най-голям дял в групата на пенсионерите (69,6%), докато сред имащите право на краткосрочни плащания процентът е доста по-нисък – между 0,2% при обезщетенията за майчинство и 3,6% при обезщетенията за временна неработоспособност и трудоустрояване.  Разпределението по пол показва, че възрастните жени преобладават в общия брой на пенсионерите и получателите на обезщетения за майчинство. От друга страна, мъжете над 64-годишна възраст преобладават сред лицата, на които се изплащат обезщетения при временна неработоспособност и трудоустрояване и безработица. Това може да бъде обяснено с по-дългия им престой на пазара на труда в сравнение с жените.  ", "date": "2018.10.02", "title": "Разходите на НОИ за най-възрастните са 6,5% от БВП през 2017 г."}
{"url": "http://epicenter.bg/article/Varna-shte-bade-domakin-na-Dnite-na-Moskva-v-Balgariya/164886/2/0", "text": "Варна ще бъде домакин на Дните на Москва в България (3-4 октомври 2018 г.). Инициативата започна на 1-ви октомври в София и продължават в Плевен и в морската столица. За целта във Варна ще пристигне делегация, водена от Сергей Черьомин, министър в Правителството на Москва и ръководител на Департамента за външноикономически и международни връзки.   . Изявления пред медиите са предвидени след това.       15.00 ч. Откриване на арт-проект \"Многоцветна Москва\" - вход на Морската градина;   15.00 ч. Изпълнение на Кадетския корпуси и на Представителния духов оркестър на ВМС - пл. \"Антон Новак\";   15.35 ч. Среща по волейбол - спортна база \"Спортпалас\", КК \"Златни пясъци\";   17.00 ч. Кръгла маса на тема „Новият живот на културните пространства в европейските столици“, зала „Дарзалас“, хотел „Рослин Димят“;   19.00 ч. Концерт с участието на Тамара Гварцители, театър „Гжел“, вокална група „Куатро“, група „Пицца“ - вход на Морската градина;     16.00 ч. Среща по волейбол - спортна база \"Спортпалас\", КК \"Златни пясъци\";   16.00 ч. Срещи по шахмат - спортна база \"Спортпалас\", КК \"Златни пясъци\";    ", "date": "2018.10.02", "title": "Дни на Москва във Варна"}
{"url": "http://epicenter.bg/article/-/164887/2/0", "text": "Швеция застана изцяло зад офертата за шведските изтребители Грипен. Това стана ясно на пресконференция за българските медии, ден след като Министерство на отбраната обяви четирите оферти, подадени за доставка за изтребители за българските ВВС.  При отварянето на офертите се разбра, че България ще избира между четири опции – САЩ предлагат нови F-18 и F-16, Швеция – нов Грипен, а Италия – употребявани „Юрофайтър“. Припомняме, че при предишния търг „Грипен“ бяха фаворити на служебното правителство на проф. Огнян Герджиков, но при кабинета Борисов той стартира отново.  Шведската оферта е подадена на 1 октомври от Агенцията за отбранително имущество на Швеция (FMV)и включва осем нови, съвместими с НАТО изтребители Gripen C/D. Бойните самолети са същите, както при предишния търг. Новото е пълната подкрепа и гаранция от шведското правителство.  В пресконференцията участваха посланичката на Кралството в София Луиз Бергхолм, Йоаким Валин, директор „Експорт и международни отношения“ в FMV и Йонас Йелм, старши вицепрезидент и директор на бизнес направление „Аеронавтика“ във фирмата Сааб.  „Отношенията между България и Швеция са отлични. Икономическото сътрудничество между двете държави е значително, като се отчита ръст в двустранната търговия. Инвестициите от шведски компании в България се увеличават като в тези фирми са заети близо 9000 служители в България“, подчерта Луиз Бергхолм.  Ново е също, че предложението на скандинавската държава включва най-новата конфигурация на софтуера MS20. Тя може да бъде осигурена за българските ВВС в кратък срок, успоредно с доставката на първия самолет, който може да пристигне 2 години след подписването на договора. Обучението на пилотите и техниците също е включено в офертата и може да започне 12 месеца след сключване на договора. „Така с предложението ще бъдат постигнати пълни способности за бойно дежурство по мисията еър полисинг (QRA) в рамките на бюджетa”, подчертаха участниците в брифинга.  „Шведската оферта отговаря на изискванията на българското правителство относно бюджета, сроковете за доставка и способностите на новия самолет“, каза Йоаким Валин.  Преди сключване на договор двете правителства ще преговарят, като от шведска страна подчертаха, че офертата може да бъде оптимизирана. „Нашата оферта е добра, но когато става дума за преговори правителство с правителство, нещата винаги могат да се подобрят“, каза Валин.  „Ако България избере Gripen, Сааб и Швеция са готови да си сътрудничат с българската отбранителна индустрия в поддръжката на изтребителите и трансфера на ноу-хау, които ще допринесат за създаването на квалифицирани работни места“,  заяви Йонас Йелм.  Програмата за промишлено сътрудничество, което предлагат шведите, предвижда участието на български фирми. Четири са на този етап фирмите, които Швеция има предвид - Авионанс, Оптикс, Терем Летец, Самел - 90.  Gripen C/D е на въоръжение във ВВС на Швеция, Южна Африка, Унгария, Чехия и Тайланд. Голяма част от въоръжението на изтребителите е произведено в САЩ, които са дали пълно съгласие за доставката.  Развитието на Gripen C/D продължава и системата ще бъде на въоръжение поне през следващите 30 години. ", "date": "2018.10.02", "title": "Шведското правителство застана изцяло зад офертата за изтребителите Грипен "}
{"url": "http://epicenter.bg/article/Prof--Boyan-Durankev--Do-kraya-na-godinata-inflatsiyata-mozhe-da-e-5--Shte-gledame-evrozonata-otdalech-/164888/2/0", "text": "До края на годината инфлацията може да стане 5 %. Това означава, че още много години ще гледаме еврозоната отдалеч, каза снощи проф. Боян Дуранкев. При такива стойности на инфлацията винаги има социални вълнения. Това е аксиома в икономиката, добави той в предаването на Васил Василев “Не се страхувай“ по Евроком .  Според проф. Дуранкев едва ли ще има благоприятен изход за кабинета на Борисов. Василев пък посочи, че най-вероятно правителството ще подготви само свалянето си преди края на годината. Така не само ще се измъкне от гнева и протестите заради ценовия шок, който се очертава, но ще насочи недоволството срещу служебния кабинет и оттам срещу президента и ще се подготви по-спокойно за следващите избори. Така с един куршум ще може да удари три заека, смята той.  Не личи правителството да има ясна стратегия какво да прави, отбеляза проф. Дуранкев. Още повече, че икономическите войни, които Тръмп започна с ЕС, с Китай, с Иран ще имат дългосрочни последствия, включително и върху България. Натрупват се много фактори, които водят до перфектната “ценова буря“, а тя ще се отрази на всички и особено на бедните слоеве.  Защо, когато тръгнахме от една точка с Полша, Чехия и Унгария, сега те са далеч пред нас, днес гълтаме прахоляка дори на Румъния, която беше много по-изостанала, запита Василев.  Виновни са боричканията за власт у нас, както и липсата на ясни идеи за икономическото развитие, отговори проф. Дуранкев. Друга причина е, че сме периферна страна за ЕС, че управлението на процесите у нас бе различно от това в Чехия, напр. Връщането на земята в реални граници бе удар по селското стопанство, приватизацията бе извършена на парче и не по най-добрия начин, допуснахме голям отлив на работна сила.  Претенциите ни към ЕС трябва да са за осигуряване на средства за догонващо развитие. Трябва да се промени и философията на управление, подчерта икономистът.  Призивът за единение, отправен в обръщението на президента Радев, бе приветстван и от двамата. Василев обаче подчерта, че това единение може да се осъществи само на основата на възрожденските идеали и на заветите на Васил Левски. Те могат да обединят нацията както нищо друго. Ако политиците и държавниците ни, по време на Княжеството, Царството, Народната република и демокрацията се бяха придържали към тези завети, днес ние щяхме да сме сред първите в света, а не последните в Европа. Ако сега хората настояват, ако политиците ги приемат за свое верую, за своя идеология, ако се облегнат на тях и ги спазват стриктно, обществото ни бързо може да реши проблемите си, каза Василев и прочете десетте основни завета на Левски, посветени на устройството на чистата и свята Република.  ", "date": "2018.10.02", "title": "Васил Василев: Правителството само ще се свали, за да избяга от народния гняв заради ценовия шок!"}
{"url": "http://epicenter.bg/article/BSP-se-sreshtna-s-Asotsiatsiyata-na-proizvoditelite-i-vnositelite-na-hranitelni-dobavki-v-Balgariya/164892/2/0", "text": "Народни представители и експерти от БСП се срещнаха с ръководството на Асоциацията на производителите и вносителите на хранителни добавки в България. На нея те обсъдиха проекта „Визия за България”.   На срещата присъстваха Атанас Зафиров, член на ИБ на БСП, зам.-председателят на ПГ на „БСП за България” Христо Проданов и народният представител Димитър Данчев, както и експерти от левицата.   На нея бяха обсъдени идеите за данъчна политика от страна на БСП. По думите на Атанас Зафиров Визията е стратегически документ и е отворен за допълване за конструктивни и полезни за страната предложения от всички експерти.   От страна на Асоциацията на производителите и вносителите на хранителни добавки в България беше проявен интерес към предложенията на левицата в данъчната политика. Те отправиха редица конкретни предложения. Беше споделен и европейският опит в тази насока.", "date": "2018.10.02", "title": "БСП се срещна с Асоциацията на производителите и вносителите на хранителни добавки в България"}
{"url": "http://epicenter.bg/article/Politsai-otkriha-mina-kray-patya-Ruse-Silistra/164832/3/0", "text": "Полицаи са открили мина край пътя Русе-Силистра късно снощи. Това съобщиха  о т МВР, предаде агенция „Фокус“. Взривното устройство е открито на една от отбивките между граничния пункт „Дунав мост” и индустриалната зона „Тегра”. От МВР уточниха, че става въпрос за учебна мина.   Устройството е намерено в близост до контейнер след подаден сигнал. Мястото се охранява от полицейски патрул.   Предстои да се предприемат мерки за нейното обезвреждане и премахване.   Почти всеки ден откриваме такива боеприпаси. Това каза министърът на вътрешните работи Младен Маринов пред журналисти във връзка с откритата късно снощи мина край пътя Русе-Силистра.   Той отбеляза, че когато става въпрос за боеприпас, компетентно е Министерство на отбраната, а когато има самоделни устройства, компетентни са служители на СОБТ.   Министърът поясни, че за случая е уведомено Министерство на отбраната. „Не мога да ви кажа какъв е резултатът, но това са процедури“, каза Маринов.", "date": "2018.10.02", "title": "Полицаи откриха мина край пътя Русе-Силистра"}
{"url": "http://epicenter.bg/article/-quot-Bulgargaz-quot--i--quot-Gazprom-Eksport-quot--podpisaha-aneksi-kam-Dogovora-za-dostavka-na-priroden-gaz/164819/4/0", "text": "\"Булгаргаз\" и \"Газпром Експорт\" са подписали анекси към Договора за доставка на природен газ, с които той вече е приведен в съответствие с одобрените от Европейската комисия ангажименти.   Това съобщиха от българската газова компания след среща с доставчика си в Санкт Петербург.   Очаква се в резултат на предоговарянето на документа, страната ни да постигне по-добри цени и условия за доставка на синьо гориво.   За да изпълни решението на Европейската комисия по антимонополното дело, \"Газпром Експорт\" изпрати до \"Булгаргаз\" предложение за изменения и допълнения в Договора за доставка на природен газ, което предвижда промяна на клауза, позволяваща всяка от страните да може да поиска преразглеждане на цената.   Едно от условията това да стане, е да има значителна промяна на икономическите обстоятелства на Европейските газови пазари, които са извън контрола на страните, или промяната на цените на синьото гориво в газоразпределителните центрове в Европа.   За какво обаче точно са се разбрали, така и не става ясно от официалното съобщение. Не става въпрос и за това дали цената на газта ще е по-ниска. Уточняваме, че предоговаряне направиха всички страни, които имат договори с „Газпром“. Заради този пропуск България продължава да плаща най-високата цена за синьото гориво в Европа.   В информацията се казва: Очаква се в резултат на предоговарянето на документа, страната ни да постигне по-добри цени и условия за доставка на синьо гориво. За да изпълни решението на Европейската комисия по антимонополното дело, \"Газпром Експорт\" изпрати до \"Булгаргаз\" предложение за изменения и допълнения в Договора за доставка на природен газ, което предвижда промяна на клауза, позволяваща всяка от страните да може да поиска преразглеждане на цената. Едно от условията това да стане, е да има значителна промяна на икономическите обстоятелства на Европейските газови пазари, които са извън контрола на страните, или промяната на цените на синьото гориво в газоразпределителните центрове в Европа.   Договорите могат да се преразглеждат веднъж на две години. Предвижда се и възможност „Булгаргаз“ да поиска промяна на точката на доставка, която в момента е Негру Вода, като поиска всички или част от договорените обеми газ да бъдат доставяни в Берегово, Украйна или Велке Капушани, Словакия.   \"Булгаргаз\" може да поиска тази промяна, ако не е в състояние самостоятелно да организира преноса на газ.   Българското дружество е поставило за обсъждане и други търговски и технически въпроси, с което започва процесът на договаряне за изменение в клаузите на Договора за доставка на природен газ. Следващата работна среща между експерти на двете дружества е планирана през месец ноември.    ", "date": "2018.10.02", "title": "\"Булгаргаз\" и \"Газпром\" подписаха анекси към Договора за природен газ, но за цени не са се разбрали "}
{"url": "http://epicenter.bg/article/Kevork-Kevorkyan--Hlyabat-na-Berbatov/164821/11/33", "text": "И Бербатов трябва да внимава повече, когато ловува в собственото си минало.  Наскоро отпечатаха негово интервю /в “Шоу“/, дадено пред сайта на Манчестър Юнайтед – в него, наред с някои любопитни подробности, има и една красива измишльотина: понеже бил „израснал в комунизма в България“, налагало се да става в 6 часа сутринта и да се реди на опашка за хляб, заедно с родителите си. „Добре, че те го направиха като игра за мен, та не осъзнавах добре какво се случва. На тези опашки първо отиваше баща ми, чакаше един час, след това майка ми го сменяше за още един час, после отивах аз, големият син, и стоях още един час и накрая идваше по-малкият ми брат.  Редувахме се на тази опашка, за да запазим реда си, а тя беше дълга сигурно километри.  И това, само за да си купим хляб! Когато дойде редът ти, ти си сам и купуваш насъщния. Ако си изпуснеш мястото, някой го взема, а ти нямаш какво да ядеш…“ /край на цитата/. Тази история не се нуждае от обширен коментар, някак си е неудобно. Митко е роден през 1981-а – до края на 1989-а със сигурност не е имал проблеми с хляба.  През осемдесетте години властите, поне в София, дори се ядосваха, че хляба жестоко се разхищава, всеки ден в столицата изхвърляли 40 тона.  Ако споменът на Митко се отнася за времето след 89-а, пак е неприлично преувеличен. Писал съм доста и все с адмирации за Бербатов.  Но ако и той, при изключителната си реализация, чете така комично Миналото, как ли го замърсяват новите Властници - примерно, Цецка Ц.?  Сетих се за нея, понеже се чу, че й търсели място като посланик – ако е така, трябва да я изпратят възможно най-далеч от тук, може би при Пимпирев в Антарктида, като открият набързо посолство там - за да се забрави, че Падишахът й даде три месеца срок, за да направи съдебната реформа.  Оттогава минаха три пъти по три месеца.  И? И! Друго е любопитно.  Как ли преживява/опознава тази жена собственото си Минало – днес, когато е „сламената кукла“ на Падишаха, която абсолютно неразбираемо е абонирана за кариерния джакпот в ГЕРБ?  И как ли изглежда настоящето през очите на такива като нея?  Противно е дори да си зададем този въпрос. Дали Цецка е успяла изобщо да проникне в мистерията на собствения си живот? Подсказал ли й е нещичко някой хороскоп?  Защото се оказа, че днес 31 % от българите подреждали живота си по хороскопите.  Какво поражда доверието на нашенци в тях - освен просперитета на държавата, вярата в политиците, а може би най-вече факта, че врачката Плевнелиев дори стана президент? Кой знае отговора? И накрая: за разлика от юношата Бербатов, който се редувал на километрични опашки за хляб, сега се оказва, че 59% от учениците пият твърд алкохол.  И хлебец има, и пияници отглеждаме.  Въпросът е, как алкохолните ни шампиони се снабдяват с гориво, кой им го продава?  Отговорът ще ни отведе към онова чудовище, което доминира над всичко – това е нашенската Ниша на Разпасаността. В нея кротко съжителстват и притворният българофил Фердинанд – с неговите налудности, и някое младо пиянде, с два хляба под мишница – той пък като възхвала на българското образование.  Всъщност, само на пияна глава то – като всичко друго у нас - може да се изтърпи…  И? И! *** Две думи за Референдума в Македония. Ние се показахме по-загрижени за него, отколкото самите македонци. Такива сме си – и за Космоса сме готови да се грижим. Наш телевизионен екип правеше анкета в деня на Референдума и един македонец рече: „Искаме да живеем като българите!“  Тези думи сигурно са били мехлем за ушите на нашите Властници – макар че прозвучаха направо иронично. Иначе, нашата файда е ясна. В ЕС ще има страна по-бедна от нашата – най-после ще се отлепим от последното място във всички злощастни анкети.  В НАТО пък ще влезе страна, по-ербап от нашата – все пак, македонците са се калили в Илинденско - Преображенското въстание. И, разбира се, това ще е страна с ясна идентичност – осигурена от цар Самуил, Гоце Делчев и останалите македонски величия… ***  ", "date": "2018.10.02", "title": "Кеворк Кеворкян: Хлябът на Бербатов"}
{"url": "http://epicenter.bg/article/Predi-Zlatnata-zala-vav-Viena--Kamdzhalov-predstavya-muzika-na-Danov-u-nas-na-rozhdeniya-si-den/164872/6/0", "text": "Йордан Камджалов поема пореден творчески риск с музика по Учителя, която ще представи в късна доба с участието на GENESIS ORCHESTRA и Музикална лаборатория за Човека – хор и ансамбъл.   На рожденият си ден (16 октомври 2018 г.,) , маестро Камджалов кани феновете на изкустовото си в нетрадиционния 21:30 ч. в зала „България“. Оказало се, че няма друго \"подходящо\" време за първата концертна изява на Оркестъра на най-популярния, модерен български диригент. Самият той определя в пост на ФБ стената си, този творчески експеримент като плод на дългогодишен размисъл и тълкуване на словото и музиката на Учителя.   Публиката ще има възможност да присъства на звуково-пространствения спектакъл „Етюди на бъдещето\" по музика на Петър Дънов, с участието на международен български GENESIS ORCHESTRA, хор и ансамбъл на Музикална лаборатория за Човека. Петър Дънов е български духовен учител и философ, създател на езотерична школа, изнесъл повече от 7000 беседи, автор на 150 музикални произведения и на хореографията на танца „Паневритмия“. Неговата музика звучи на български език в цял свят – Франция, Италия, Испания, Германия, Гърция, Белгия, Холандия, САЩ, Канада, Бразилия, Аржентина и др.   Йордан Камджалов учи диригентско майсторство в София и в Музикална академия „Ханс Айслер”, Берлин. Специализира в майсторски класове на диригенти от световна величина и има впечатляващи изяви на три континента. Лауреат е на редица международни конкурси за диригентско майсторство.   Билети на касата на Кантус Фирмус в зала България и онлайн.   За първи път в Златната зала на Музикферайн, Виена ще бъде представена изцяло българска програма. На 20 октомври 2018 година, в залата с една от най-добрите акустики в света, ще се състои световната премиера на звуково-пространствения спектакъл \"Етюди на бъдещето\" по мотиви и музика на Петър Дънов. С участието на Генезис оркестър, Хор и Ансамбъл на Музикална лаборатория за Човека, контекстуализирани и водени от Йордан Камджалов. Повече за събитието на    Звуково-пространствена режисура – Йордан Камджалов   Музикален ръководител на хора на Музикална лаборатория за Човека – Мая Василева   Музикален ръководител на ансамбъла на Музикална лаборатория за Човека – Александър Карагьозов   Оркестърът и хорът на Йордан Камджалов имат планувани концерти и през ноември. На 7-и в Стара Загора, на 8-и София, а 11-ив Мюнхен.  В програмата:   Васил Казанджиев (1934*) - „Празнична музика“ („Псалми и ритуали“) - Премиера за Германия,  Лист – Malediction, Дмитрий Шостакович (1906 – 1975) – Камерна симфония оп.110а.   Солист - Ивайла Кирова, пиано, определяна от световната критика като брилянтен изпълнител с изключително динамичен стил и техническо майсторство. Изпълнителката е едно от ярките имена на съвременната музикална сцена. Родена в България. Завършва с отличие Музикалната академия в София. Специализира при Герхард Опитц във Висшето училище за музика и театър в Мюнхен, където от 1999 е доцент по пиано. Пианист-виртуоз от най-висока класа, Ивайла концертира и преподава на студенти от целия свят. Талантът й е оценен от много бележити музиканти, особено от знаменития Алексис Вайсенберг. Има издадени 4 компактдиска в Европа и Америка.   Нейнията последен диск с българска музика е избран за „ Recording of the Year 2016“ от Musicweb International. Инициатор за създаването на Дружеството за популяризиране на българската музика в Германия и артистичен директор на концертния цикъл „Български музикални вечери в Мюнхен“, до сега тя е осъществила близо 20 премиери в Германия на творби от български композитори.   Почитателите на Йордан Камджалов могат да го видят в необичайна светлина тази неделя в „Търси се“ по Би Ти Ви.  ", "date": "2018.10.02", "title": "Преди Златната зала във Виена, Камджалов представя музика на Дънов у нас на рождения си ден"}
{"url": "http://epicenter.bg/article/Godenitsata-na-Kristiano-Ronaldo-go-podkrepi-sled-novinite-okolo-seks-skandala/164850/8/16", "text": "Годеницата на Кристиано Роналдо - Джорджина Родригес, публикува в профила си в Инстаграм послание в подкрепа на любимия си след разразилия се с нова сила секс скандал.   Майката на най-малката дъщеря на Роналдо написа в социалната мрежа:   Преди дни стана ясно, че жената, която обвини Кристиано Роналдо в изнасилване - Катрин Майорга, ще заведе дело срещу футболната суперзвезда 9 години след случая.   34-годишната Майорга е сключила извънсъдебно споразумение за сумата от 375 000 долара. Сега обаче германското списание \"Шпигел\" изважда на бял свят медицински документи от 13 юни 2009 г., в които е описано, че Катрин е била изнасилена.   Източник: Дир.бг", "date": "2018.10.02", "title": "Годеницата на Кристиано Роналдо го подкрепи след новините около секс скандала"}
{"url": "http://epicenter.bg/article/Kralitsa-Elizabet-II-maha-s-izkustvena-raka/164838/10/99", "text": "Кралицата на Великобритания Елизабет II притежава специално приспособление, с което в случай на умора може да имитира приветствие към публика, сякаш маха с ръка, предадоха британските медии, цитира \"Монитор\".  То представлява напълнена с плътни материи ръкавица, закрепена за дървен лост. С негова помощ \"фалшивата ръка\" може при необходимост да бъде задвижена чрез леко докосване, преди да започне да се движи, създавайки впечатление за приветствен жест.  В книгата \"Кралица на света\", на която се позовават медиите, дъщерята на кралицата, принцеса Ана, разказва, че преди няколко години забавното устройство било поднесено на Елизабет II като изненадваща шега от австралийски студенти, които не изключвали възможността подаръкът да й се стори прекалено дързък. Елизабет Втора обаче го харесала и го взела със себе си от Зеления континент във Великобритания. Авторът на книгата Робърт Хардман предполага, че кралицата е отнесла изкуствената ръка в замъка Балморал в Шотландия.", "date": "2018.10.02", "title": "Кралица Елизабет II маха с изкуствена ръка"}
{"url": "http://epicenter.bg/article/Supa-ot-tikva--kartofi-i-morkovi/164863/9/92", "text": "\r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n   \r\n \r\n \r\n Тиквата се почиства от семето, слага се да се вари в подсолена вода с малко олио. Когато омекне, се намачква във водата, в която се е варила. \r\n   \r\n Прибавят се нарязаните на дребно - картофи, моркови, лук и чесън. Добавят се подправките и топеното сирене и се оставя на умерен огън, докато и останалите зеленчуци се сварят. \r\n   \r\n Когато супата е готова, се прибавят разбитият жълтък с киселото мляко и сиренето. Бърка се още около 5 минути. \r\n", "date": "2018.10.02", "title": "Супа от тиква, картофи и моркови"}
{"url": "http://epicenter.bg/article/Printsovete-Uilyam-i-Hari-obyaviha-vinovnika-za-smartta-na-printsesa-Dayana-v-nov-film/164840/10/99", "text": "Принц Хари призна, че смята папараците за виновни за трагичната смърт на майка му. Той сподели това в документален филм за смъртта на принцеса Даяна, който се казва \"Даяна, 7 дни\", предаде БГНЕС. , каза Хари. Принцът добави, че след катастрофата майка му е имала тежки наранявания на главата, но е била жива.   По-големият му брат принц Уилям също проговори за смъртта на Даяна. , сподели Уилям. Принцеса Даяна загина в автомобилна катастрофа в тунела Pont de l'Alma в Париж през 2008 г. Злополуката се случи именно докато тя бягаше от папараците, които я преследваха, но съдът призна за виновен само нейният шофьор, който е бил под въздействието на алкохол.", "date": "2018.10.02", "title": "Принцовете Уилям и Хари обвиниха папараците за смъртта на принцеса Даяна "}
{"url": "http://epicenter.bg/article/Sled-obyad-vremeto-shte-se-zatopli--maksimalnite-temperaturi-shte-badat-mezhdu-20--i-25-/164824/2/0", "text": "Днес преди обяд над Източна България облачността ще е все още значителна, на места с превалявания, които до обяд ще спрат. Над останалата част от страната ще е предимно слънчево, сутринта на места в низините с ниска облачност или мъгла. Това съобщи за Агенция „Фокус“ дежурният синоптик Боряна Маркова от Националния институт по метеорология и хидрология при БАН. Атмосферното налягане ще се повишава и вечерта вече ще е малко по-високо от средното за месеца. След обяд от запад облачност, предимно висока отново ще се увеличи. Ще духа слаб западен вятър, вечерта в Дунавската равнина ще се усили. Ще се затопли и преобладаващите максимални температури ще са между 20° и 25°. По Черноморието преди обяд облачността ще е значителна и ще духа до умерен запад-северозападен вятър. На отделни места главно в северните райони ще има превалявания от дъжд. Около и след обяд облачността ще намалее, вятърът ще утихне и ще се установи предимно слънчево време. Максимални температури между 20° и 23°.   Температурата на морската вода е 19-21°. Вълнението на морето сутринта ще е 3 бала, след обяд ще отслабне до 1-2 бала. Над планините облачността ще е променлива, почти без валежи. Ще духа слаб до умерен запад-югозападен вятър. Максималната температура на височина 1200 метра ще е около 16°, на 2000 метра – около 9°.  ", "date": "2018.10.02", "title": "След обяд времето ще се затопли, максималните температури ще бъдат между 20° и 25°"}
{"url": "http://epicenter.bg/article/Manolova--Prestapno-e-da-se-kazhe--che-ima-reforma-v-Zakona-za-horata-s-uvrezhdaniya/164826/2/0", "text": "Не мога да проявявам слабост, защото съм институция. Длъжна съм да давам кураж на майките на деца с увреждания. Жените се борят, седят още на палатков лагер, участваха във всички работни групи. Това заяви омбудсманът Мая Манолова в сутрешния блок на Нова телевизия.  \"Вчера на знаковата дата 1 октомври, не беше вкаран за гласуване нито един закон. Освен малко повече пари, всички останало е същото\", каза още тя.  \"Престъпно е да се каже, че има реформа в Закона за хората с увреждания. Реформата означава хората с увреждания да реализират правата си. С плюс 15 лева нищо не се решава\", категорична бе Манолова.  \"Майките са прави да пристъпят към протестни действия. Имат пълното основание да го направят\", завърши Мая Манолова.     ", "date": "2018.10.02", "title": "Манолова: Престъпно е да се каже, че има реформа в Закона за хората с увреждания"}
{"url": "http://epicenter.bg/article/Karakachanov-za-noviya-iztrebitel-/164829/2/0", "text": "  „Винаги новото е по-хубаво, но и въпросът опира до пари. Работната група за новите изтребители ще работи 14 работни дни – до 19 октомври. Тя може да поиска уточнение от страните, пратили офертите, а след това и да пита за нова цена. Имаме 1,8 млрд. лв. за нови 8 изтребителя. След 19 октомври ще се създаде нова „политиковоенна” работна група, която да преговаря за цената. „Тя е политковоенна, защото в нея ще има експерти от министерството на икономиката например, освен от отбраната”.   „Натиск върху мен не е имало“, увери военният министър. \"Оттук нататък е важна и поддръжката на новия самолет. Много важно е колко ще струва поддръжката им на година”, посочи Каракачанов и каза, че повече от половината пари, които се харчат за самолети в 30-годишния им живот, е за поддръжка, а не покупка. „И аз искам да изляза с Наоми Кембъл на вечеря, но не мога да платя сметката”, каза министърът по повод информациите, че синдикатите искат българската „Авионамс” да ремонтира самолетите СУ-25. „Сега ги лицензират, не са извършвали подобни дейности от 2001 г.”, посочи Каракачанов.   За предложената от ВМРО потребителска кошница вицепремиерът посочи, че така се защитава потребителя. „Не е честно производителя да взема 5 стотинки печалба, а търговеца 30 стотинки”, каза Каракачанов и посочи, че през 90-те години в Италия е имало закон срещу спекулата.   „Големият въпрос е накъде ще поеме сега Македония. От 666 хил. 609 хил. са за компромис с името, за да влязат в НАТО”, посочи Каракачанов и изтъкна, че при висока избирателна активност тези гласове щяха да стигнат за успешен референдум. Той пропадна заради под 50% активност.   \"Референдумът в Македония показа, че повечето хора са склонни на компромис за името на страната си. Разбрали са, че 30 години се опитват да фалшифицират нашата и гръцката история. Дори доведоха пакистанец, за да го представят за потомък на Александър Македонски. Македонците попаднаха в собствения си капан на малоумна псевдо идентичност. Ако не подкрепим промените в Македония, ще стане страшно на Балканите. Няма да се изненадам, ако албанците започнат да си правят референдуми и да превземат общини. Това вече означава сепаратизъм\", каза още вицепремиерът.   ", "date": "2018.10.02", "title": "Каракачанов за новия изтребител: И аз искам да изляза с Наоми Кембъл на вечеря, но не мога да платя "}
{"url": "http://epicenter.bg/article/Zlaten-skunks-za-reportera-na--quot-Gospodarite-quot--Mitko-Varbanov--video-/164834/2/0", "text": "  Заради действията си, с които постави под съмнение своята достоверност и компрометира сам себе си, което доведе и до отстраняването му от екипа на предаването, Димитър Върбанов заслужи Златен скункс от \"Господари на ефира\".   Върбанов получи негативната награда и се извини на всички зрители и колеги. \"Не е имало умисъл в действията, които се случиха от моя страна след излизането от склада\", каза бившия репортер на \"Господарите\", като добави, че не е искал да подведе никой.   Той обеща, че Златния скункс ще му бъде обеца на ухото и помоли за довършване на случая.  ", "date": "2018.10.02", "title": "Златен скункс за репортера на \"Господарите\" Митко Върбанов (видео)"}
{"url": "http://epicenter.bg/article/Marinov--Balgariya-e-sred-darzhavite-v-ES-s-nay-losh-pokazatel-po-broy-raneni-i-zaginali-pri-katastrofi/164835/2/0", "text": " Това каза министърът на вътрешните работи Младен Маринов по време на конференция на тема „Да работим заедно, за да направим пътищата си по-сигурни – подобрен модел за управление на пътната безопасност и добри практики“ в НДК, предаде агенция „Фокус“.   „За мен е чест да открия днешната тематична конференция по пътна безопасност“, каза Маринов. „Пътнотранспортните произшествия и последствията от тях са сред най-актуалните проблеми не само у нас, не само в Европа, а в глобален мащаб.  “, каза Маринов.   По думите му,   „В тази връзка е важно да се отбележи, че ЕС и отделните му държави членки вече от години работят активно за повишваане на безопасността на движението по пътищата“, коментира Маринов. По думите му    , каза още министърът на вътрешните работи. Той заяви, че на практика няма семейство, което да не е пряко или косвено засегнато от войната по пътищата.   подчерта още министърът на вътрешните работи.   По думите му ако се работи с неправителствени организации, частния сектор и се намират и предлагат конкретни решения може да сме сигурни, че правим всичко, което зависи от нас.  , каза Маринов.    подчерта вътрешният министър.   По думите му макар през миналата година да е налице намаление на броя на загиналите в сравнение с предходните две години, все още сме далеч от тези данни.      заяви още Маринов.    „ , каза още Маринов. По думите му едва 0, 5 % от всички случаи причина са пътните условия, а техническата неправност е причина за 0, 07 % от произшествията.   „Тези фактори, обаче са предмет на широка обществена дискусия“, каза той и посочи, че за това е особено важно да се работи за въвеждане на транспортна система, нетолератна към грешките.   . Това каза министърът на транспорта Росен Желязков по време на конференцията.   По думите му  .   „Предстои да се уточни техният необходим брой и необходимият финансов ресурс.  “, обясни още Желязков.   По думите му ", "date": "2018.10.02", "title": "Маринов: България е сред държавите в ЕС с най-лош показател по брой ранени и загинали при катастрофи"}
{"url": "http://epicenter.bg/article/Karayancheva--Tryabvat-savmestni-usiliya-za-vnedryavane-na-inovatsii-v-turizma-v-Chernomorskiya-region/164837/2/0", "text": " Това каза председателят на Народното събрание Цвета Караянчева на откриването на 51-вото заседание на Комитета на Парламентарната асамблея на Черноморското икономическо сътрудничество (ПАЧИС) по културата, образованието и социалните въпроси, предаде агенция „Фокус“.    То привлича много туристи от цял свят“, каза още председателят на парламента.   По думите ѝ  .   „Постигането на точния баланс между тези елементи може да се окаже истинско предизвикателство“, каза още Цвета Караянчева.   , каза още Караянчева.   , коментира тя. „Присъствието на туризма в живота на съвременните граждани е все по-осезаемо. Все повече от тях пътуват по лични или професионални причини“, посочи Цвета Караянчева.   „Фактът, че туризмът има отношение към културното и природното наследство, към традициите и съвременната култура на държавите го превръща във важно средство за предоставяне на ценности и популяризиране на европейския модел“, обясни тя.    ", "date": "2018.10.02", "title": "Караянчева: Трябват съвместни усилия за внедряване на иновации в туризма в Черноморския регион"}
{"url": "http://epicenter.bg/article/Yuriy-Aslanov--Upravlyavashtoto-mnozinstvo-e-razkolebano--no-tova-oshte-ne-go-pravi-nestabilno/164839/2/48", "text": "Управляващото мнозинство е разколебано по много причини, но това още не го прави нестабилно. Това каза социологът Юрий Асланов в интервю за Агенция „Фокус“ за готвения от БСП трети вот на недоверие към кабинета „Борисов“ 3 на тема „Здравеопазване“.  Асланов заяви, че смяната на министри в кабинета не е получила очаквания ефект, с който да се намали неодобрението спрямо действията на правителството или да се потуши напрежението в обществото за разлика от предишни периоди, когато за известно време подобни смени са постигали този ефект.  „Сега не се получи, може би и заради това, защото бяха сменени тримата министри с подадени оставки след злощастния инцидент край Своге. Това не беше най-исканата от хората смяна на министри. Съвършено други са тези, които биха сменили, ако зависеше от тях. Тази неубедителност допринесе за това, че просто не се постигна желания ефект от тази смяна“, обясни Асланов.  Вотът на недоверие е естествена реакция на правителствената здравна реформа, която е обект на високо обществено неодобрение, коментира още Асланов. По думите му не вотът на недоверие е изненада, а предложенията за здравна реформа на правителството.  „Вече вотът на недоверие идва като логична и естествена реакция на това решение, защото трите идеи, които се предлагат за реформа на здравната система от правителството \"се радват\" на изключително високо обществено неодобрение“, коментира Асланов.  Той обърна внимание, че идеите, които се ползват с доминираща подкрепа на общественото мнение в България, не се предлагат.  „В този смисъл опозицията се възползва от подаръка по този начин, за да получи една трибуна, на която да се чуе по-отчетливо в какво се изразяват именно непопулярните решения, които се готвят от правителствената администрация. БСП иска да се възползва от трибуната, за да обяви своите идеи, залегнали в проекта „Визия за България“ в областта на здравната реформа и да получи повече чуваемост“, коментира още Асланов.  По думите му идеите на БСП в тази сфера се радват на много високо одобрение, за разлика от идеите, предлагани от правителството.  ", "date": "2018.10.02", "title": "Юрий Асланов: Управляващото мнозинство е разколебано, но това още не го прави нестабилно"}
{"url": "http://epicenter.bg/article/Rumyana-Kolarova--Yasno-e-absolyutnoto-protivopostavyane-mezhdu-prezident-i-premier/164842/2/0", "text": "„Ясно е абсолютното противопоставяне между президент и премиер“. Това коментира пред радио „Фокус“ политологът доц. Румяна Коларова. Според нея враждата няма как да бъде омекотена и двамата няма как да работят заедно. Искрите между държавния глава и министър-председателя ще продължат до края на мандатите им, каза още тя.   „Няма как да има каквото и да е смекчаване на позициите. Може да има смекчаване на тона, но острото противопоставяне ще бъде непрекъснато и неизбежно. Не само между двете политически алтернативи, не само между екипите и административните ресурси, които използват. Още повече, че външнополитическата ориентация на Радев е по-скоро по оста Евразия, от колкото Евроатлантизъм. Там също има разминаване“, коментира доц. Коларова.   Според политолога, президентът Румен Радев е спомагателно действие или алтернативен вариант на лидера на опозицията Корнелия Нинова. За момента обаче политиките на Нинова и Радев не се допълват. Ако правителството стабилизира управлението си и ГЕРБ спечели на европейските и на местните избори това ще бъде края на Нинова, каза още тя.  ", "date": "2018.10.02", "title": "Румяна Коларова: Ясно е абсолютното противопоставяне между президент и премиер"}
{"url": "http://epicenter.bg/article/Kardzhali-otnovo-shte-sabere-mladi-hudozhnitsi-i-fotografi-ot-tsyalata-strana/164849/2/0", "text": "За 11- та поредна година в Кърджали ще се проведе Националният празник на детското изкуство „Вълшебният свят на Родопите”, посветен на 21 октомври - Деня на Кърджали, съобщиха от пресцентъра на общинската управа.   Националната проява включва два конкурса: Национален конкурс за детска рисунка „Вълшебният свят на Родопите” и Национален конкурс по фотография   „Фотоприказки”. Организатори са Министерство на образованието и науката, Национален дворец на децата, Регионално управление на образованието, Община Кърджали и Общински детски комплекс. Проявата е включена в Националния календар на МОН за изяви по интереси на деца и ученици за учебната 2018/2019 г.   Националният празник на детското изкуство “Вълшебният свят на Родопите” има за цел да запознае участниците с разнообразието, колорита, богатата духовна култура на Източните Родопи и да  създаде подходяща творческа атмосфера за изява на талантливите деца от цяла България.   Регламент за участие:   В Националният конкурс за детска рисунка „Вълшебният свят на Родопите” могат да участват деца и ученици на възраст от 6 до 18 г. Няма ограничение в техниката на рисуване.  Всяко дете може да участва в конкурса с не повече от 2 творби.  Размерите на  рисунката трябва да са 35/50 см. Оценка и класиране на участниците  ще се извърши в три възрастови групи:  6 – 10 г.; 11 – 14 г. и 15 – 18 г.   В Националният конкурс по фотография „Фотоприказки” могат да участват  ученици от  V до ХІІ клас в  категориите Художествена фотография и Пейзаж и природа. Учениците ще се състезават в две възрастови групи: V – VІІІ кл. и  ІХ – ХІІ кл.   Участието във фотоконкурса е индивидуално. Всеки ученик може да участва с черно-бели и цветни снимки до 5 броя с формат на фотографиите – най-малко 20/30 см.   Крайният срок за получаване на рисунките и фотографиите е 19.10.2018 г. в ОДК - Кърджали. И в двата конкурса ще бъдат връчени специални награди и награди за І, ІІ и ІІІ място, които са осигурени от Община Кърджали.   Официалното откриване на Националният празник на детското изкуство “Вълшебният свят на Родопите” ще се състои на  27.10.2018 г. от 17.30 часа в  ОДК  гр. Кърджали.", "date": "2018.10.02", "title": "Кърджали отново ще събере млади художници и фотографи от цялата страна"}
{"url": "http://epicenter.bg/article/Maykata--razplakala-Borisov--za-Holandiya--Vsichko--za-koeto-sam-mechtala--video-/164856/2/0", "text": "Красимира Обретенова – майката, която разплака премира Борисов, а след това събра живота си в куфар и напусна България, заедно с дъщеря си, която е с увреждания, пред Нова телевизия, че разликата между Холандия, където емигрира, и България е като цивилизационно разминаване.   Сега детето на Красимира ходи на училище и тя за първи път от 15 години има възможност да работи. Училището е специално за деца с много тежки увреждания, предлага с водна и конна терапия. За сравнение с условията в България Красимира споделя, че в Холандия получава специалната калорийна храна на дъщеря си безплатно, докато в родината тя ѝ е струвала 2000 лв., които „като ги имам я купувам, като ги нямам – не я купувам“.   Красимира е жената, която осъди социалното министерство заради начина, по който предоставя помощни средства. „За първи път от 15 години няма да участвам физически в протест на родители на деца с увреждания”, казва тя. Въпреки това на хиляди километри от жълтите павета тя не спира да се вълнува от проблемите, които до вчера са били и нейни.   А днес родителите на деца с увреждания  в България се събират на пореден протест в 13 града в страната. Причината е, че изтече крайният срок за приемане на закон, който да доведе до реформа в системата на хората с увреждания, а законът още не е приет.   Омбудсманът Мая Манолова отново застава зад исканията на родителите и коментира пред Нова тв: „Като гражданин стоя зад майките на деца с увреждания. Бяха поети конкретни ангажименти към тях. Не стига, че не беше вкаран нито един от тези закони, а и проектът по основния за хората с увреждания на практика беше изпразнен от съдържание. В него нищо не се променя, абсолютна нула. Освен малко повече пари за хората в нужда, абсолютно всичко останало е същото.   Престъпно отношение е да се твърди, че в този проект има реформа”. По думите ѝ реформата означава хората с увреждания да могат да реализират правата си. „На тях им беше обещано, че ще бъде приет Законът за личната помощ, който да осигури асистенти, за да могат майките на деца с увреждания да работят. Да има дневни центрове, специализирани училища. В момента тези хора са извън системата. Ако се разболеят, те не са здравноосигурени и не могат да се лекуват”, поясни Манолова.   Тя коментира и поредното поскъпване на природния газ, което от своя страна доведе до по-високи цени на парното и топлата вода. „КЕВР продължава да работи в условията на пълна липса на прозрачност защо и как взима решения, които засягат джоба на българските граждани. Регулаторът не отговори на моите въпроси защо това е процентът за увеличение на природния газ”, заяви омбудсманът.   Според нея е нормално гражданите да могат да атакуват подобни решения в съда. Именно там ще има независима експертиза на разчетите на КЕВР, която ще провери сметките им, които по думите й в момента са пълна мистерия. „КЕВР се явява мощен генератор на инфлация, защото след цената на природния газ тръгват нагоре и цените на всички основни стоки и услуги. Това е проблем и на гражданите, и на бизнеса”, коментира още Мая Манолова.", "date": "2018.10.02", "title": "Майката, разплакала Борисов, за Холандия: Там намерих всичко, за което съм мечтала (видео)"}
{"url": "http://epicenter.bg/article/Borisov--Mozhe-da-se-postroi-nov-natsionalen-stadion--koyto-da-ne-blokira-stolitsata/164857/2/0", "text": "Това каза пред журналисти министър-председателят Бойко Борисов във връзка с идеята за изграждане на нов национален стадион в София, предаде агенция „Фокус“. Министър-председателя Бойко Борисов и министърът на младежта и спорта Красен Кралев откриха обновения Зимен дворец в София.   , заяви Борисов.      Ако се направи така от футболистите, че да има нужда и да се стекат и десетки хиляди желаещи да гледат футбол, така както беше, няма нищо сложно. Тук спортните футболисти могат малко да помогнат, защото от всяка една камера питат къде повече пари ще се дадат.    и го направете, за да не излезе, че някой иска да направи, знаете приказките.  , коментира Борисов.   , заяви Борисов и отбеляза, че просто дава идея.   . Има примери колко големи отбори в света имаха такива стадиони. Например, един Мюнхен, помните стадионът къде беше, той е уникален. Развалиха го, изнесоха го извън града и на място, където да няма задръствания, където отива метрото и го решиха.   Защото всеки път като има мач, хиляди хора псуват“, подчерта той.  ", "date": "2018.10.02", "title": "Борисов: Може да се построи нов национален стадион, който да не блокира столицата"}
{"url": "http://epicenter.bg/article/Britanski-ministar-vzrivi-evropeyskata-diplomatsiya---sravni-ES-sas-SSSR/164822/7/0", "text": "Британският външен министър Джереми Хънт си навлече критики от дипломатическите среди, след като сравни Европейския съюз със Съветския съюз в реч на годишната конференция на Консервативната партия, предаде Франс прес. Вчера Хънт обвини ЕС, че се стреми \"да накаже\" Великобритания заради решението й да го напусне и направи паралел с опитите на Съветския съюз да попречи на гражданите си да напускат територията му. Питър Рикетс, който от 2006 до 2010 г. е бил постоянен секретар на външното министерство, окачестви в Туитър изказването на Хънт като \"глупости, които са недостойни за британски външен министър\". \"Каквото и да е мнението ви за Брекзит, за британския външен министър е шокираща грешка в преценката да сравни ЕС със Съветския съюз\", заяви в Туитър Саймън Фрейзър, постоянен секретар във външното министерство от 2010 до 2015 г. Великобритания трябва да излезе от ЕС в края на март 2019 г., но шест месеца преди крайния срок преговорите по споразумение за раздялата буксуват. \"За всички нас, и особено за външните министри, ще е от полза да отваряме учебник по история от време на време\", заяви главният говорител на Европейската комисия Маргаритис Схинас в отговор на журналистически въпрос днес.    ", "date": "2018.10.02", "title": "Британски министър взриви европейската дипломация - сравни ЕС със СССР"}
{"url": "http://epicenter.bg/article/George-Ivanov--Tova-e-realnostta--referendumat-v-Makedoniya-ne-uspya/164823/7/0", "text": "Референдумът в Македония за договора с Гърция за преименуването на балканската страна, който се състоя в неделя, е неуспешен. Това призна не без удовлетворение в обръщение към гражданите на републиката президентът на Македония Георге Иванов, който публично заяви, че ще го бойкотира този референдум, съобщи ТАСС.  Речта на президента се предаваше по централните телевизионни канали в Македония, предава БТА.   Реалността е такава, че референдумът не успя. Не се опитвайте да променяте реалността. Не си струва да се недооценява суверенната воля на македонските граждани. Дойде време да се отговаря пред македонския народ, каза Иванов. По думите на Иванов Македония трябва да продължава да се движи по европейския път, но \"с чувство на собствено достойнство\", а не под натиск и ръководейки се от двойни стандарти.    ", "date": "2018.10.02", "title": "Георге Иванов: Това е реалността, референдумът в Македония не успя"}
{"url": "http://epicenter.bg/article/Moskva-otkrito-podkrepi-George-Ivanov-i-se-obyavi-sreshtu-Dogovora-ot-Prespa/164830/7/0", "text": "Резултатите от преговорите между Скопие и Атина за преименуването на Република Македония трябва да бъдат обсъдени в Съвета за сигурност на ООН. Това се казва в коментар на руското външно министерство по повод на референдума в Македония, който се проведе на 30 септември.   „Нашата принципна позиция остава непроменена: дългосрочно решение може да бъде намерено само от самите страни, без намеса отвън; то трябва да бъде в рамките на закона и да има широка обществена подкрепа. Договорът от Преспа явно не съответства на тези критерии. Той противоречи на международното право и на македонската конституция, което многократно е подчертавал македонският президент Георги Иванов, включително и от трибуната на Общото събрание на ООН“, заявяват от руското МВнР Русия в качеството си на постоянен член на Съвета за сигурност на ООН „внимателно следи развитието на ситуацията“. „Изхождаме от това, че в съответствие с член 3 на резолюция 845 на Съвета за сигурност на ООН резултатите от преговорите между Скопие и Атина ще бъдат разгледани в Съвета за сигурност на ООН“, подчертават от външнополитическото ведомство. Коментирайки резултатите от състоялия се в неделя референдум, от МВнР отбелязват: „Избирателната активност от 36,8% не позволява да се признае плебисцитът за състоял се /за това са необходими 50%/ и недвусмислено показва, че македонските избиратели са предпочели да бойкотират грубо наложените отвън на Скопие и Атина решения: водещите политици от страните-членки на НАТО и ЕС непосредствено участваха в разгърналата се пропагандистка кампания, без стеснения се намесваха във вътрешните работи на тази балканска държава“ „Въпреки, че две трети от населението на Македония не подкрепи Договора от Преспа, резултатите от гласуването бяха незабавно приветствани от ръководството на ЕС и НАТО, а също така от Вашингтон. Налице е стремеж да се осигури ускорено привличане на Скопие в НАТО, въпреки мнението на македонския народ“, се подчертава в изявлението на руското външно министерство. /БГНЕС и ТАСС  ", "date": "2018.10.02", "title": "Москва открито подкрепи Георге Иванов и се обяви срещу Договора от Преспа"}
{"url": "http://epicenter.bg/article/Sblasatsi-belyazaha-parvata-godishnina-ot-referenduma-za-nezavisimost-na-Kataluniya/164831/7/0", "text": "Силите за борба с безредиците се опитаха да разпръснат демонстранти, събрали се пред регионалния каталунски парламент в Барселона, за да отбележат първата годишнина от референдума за независимост, съобщава Ройтерс. Полицията използва палки и гумени куршуми срещу протестиращите, които развяваха сепаратистки флагове, крещяха лозунги „1 октомври, не сме простили, не сме забравили” и успяха да съборят металните ограждения около сградата на парламента.   БГНЕС припомня, че стотици хиляди хора излязоха по улиците на големите градове в Каталуния, за да отбележат първата годишнина от спорния референдум за независимост. Демонстранти блокираха централни пътни артерии южно от Барселона, високоскоростната железопътна линия в Жирона и централни улици в град Лейда, докато студенти, развяващи сепаратистки знамена окупираха централния площад в каталунската столица Каталуния проведе вота за независимост на 1 октомври 2017 година, а сепаратисткото правителство обяви независимост на 27 октомври. Испанският конституционен съд обаче постанови, че референдумът е незаконен и Мадрид отне автономния статут на региона и той премина под прякото му подчинение. В същото време по улиците на каталунските градове избухнаха размирици и се стигна до тежки сблъсъци с полицията, която се опита да попречи на хората да стигнат до избирателните урни.    ", "date": "2018.10.02", "title": "Сблъсъци белязаха първата годишнина от референдума за независимост на Каталуния"}
{"url": "http://epicenter.bg/article/Tramp--Ne-sam-piyach-i-chestno-kazano-nikoga-ne-sam-piyval-bira-prez-zhivota-si-/164833/7/0", "text": "Заклетият трезвеник Доналд Тръмп винаги е шумен, стремителен и провокативен, така че само си го представете след няколко питиета, отбеляза остроумно американският президент.   \"Не съм пияч и честно казано никога не съм пийвал бира през живота си - това е едно от моите единствени добри качества\", пошегува се Тръмп на пресконференция, предаде БГНЕС.   „Можете ли да си представите, ако пийвах?“, каза той, смеейки се. „Каква бъркотия щях да създавам. Бих бил най-лошият в света.“   Тръмп се самоиронизираше, докато отговаряше на въпросите за неговия кандидат за Върховен съд Брет Кавано, който е изправен пред потенциално унищожителните за неговата кариера твърдения, че злоупотребява с жени по време на тежки запои в училище и в университета.   Тръмп отново защити консервативния съдия, чието избиране ще наклони везните във Върховния съд надясно за години напред.   Стопанинът на Белия дом допълни, че познава много сенатори демократи, които „не са ангели“. На въпроса кои са те, той отказа да ги назове: \"Аз ще го запазя за книга, както всички останали\".  ", "date": "2018.10.02", "title": "Тръмп: Не съм пияч и честно казано никога не съм пийвал бира през живота си!"}
{"url": "http://epicenter.bg/article/Frenskiyat-prezident-Emanyuel-Makron-pochete-Sharl-Aznavur/164836/7/0", "text": " починалия на 94-годишна възраст певец  , заявявайки, че неговите шедьоври, тембъра на гласа му и уникалният му престиж ще останат живи за дълго време. \"Французин, привързан към арменските си корени и получил признание в целия свят, Азнавур придружаваше радостите и мъките на три поколения\", е написал Макрон на страницата си Twitter.   \"Бях го поканил да ме придружи по време на визитата ми в Ереван за срещата на върха на франкофонията, където трябваше да пее\", допълва френският президент.   Въпросната среща е планирана за 10 и 11 октомври в столицата на Армения. \"Споделяме заедно с арменския народ скръбта на французите\", уточни президентът.   Шарл Азнавур придружи бившия френски президент Никола Саркози в Армения през октомври 2011 г. По време на посещението бе открит музей, посветен на певеца.   И бившата актриса  като  .   \"Той бе нашият безсмъртен Ас, нашият Ас на поетите, нашият Ас на френския шансон, нашият Ас на популярността, нашият Ас на посланиците на таланта в света. Той ще остане нашият Ас...навур завинаги\", е написала Брижит Бардо. Шарл Азнавур почина на 94-годишна възраст в Южна Франция.   Източник: БГНЕС", "date": "2018.10.02", "title": "Еманюел Макрон: Шедьоврите, тембърът на гласът на Шарл Азнавур ще останат живи за дълго време"}
{"url": "http://epicenter.bg/article/Yunker--Britantsite-si-mislyat--che-nie-gi-napuskame-/164844/7/0", "text": "Дебатите във Великобритания по излизането й от Европейския съюз са все още много далече от реалността, каза днес председателят на Европейската комисия Жан-Клод Юнкер на публичен форум в германския град Фрайбург, предаде агенция \"Ройтерс\".   Понякога имам впечатлението, че британците мислят, че ние напускаме Великобритания, а всъщност е точно обратното\", каза Юнкер, разсмивайки публиката от няколко хиляди души. А после добави, че британското общество никога не е било правилно информирано за последствията от напускането на ЕС. \"Във Великобритания така и не се състоя реална кампания по референдума в смисъл на информационна кампания, - посочи той, когато бе запитан за възможността на втори референдум на Острова за членството в ЕС. - Британците, включително и някои министри в правителството, едва сега разбират колко много въпроси възникват във връзка с това.\" \"Ако преговорите (по въздушния транспорт), например, се провалят, британски самолети няма повече да могат да кацат на континента. Хората не знаеха това, а вероятно трябваше да им се каже\", продължи той. Юнкер добави, че Брекзит вече е \"въпрос на миналото\" и че иска да се занимава с бъдещето на ЕС, състоящ се от 27 страни. \"Ние сме в разгара на трудните преговори за Брекзит и аз съм изцяло за намиране на добър начин да сътрудничим с британците като приятели. Трябва да запазим добрия тон\", подчерта той.   Същевременно британският премиер Тереза Мей заяви, че след излизането си от Европейския съюз (ЕС) Великобритания ще отдава приоритет на висококвалифицираните имигранти, независимо от коя страна идват. \"Когато ние напуснем ЕС, ще въведем система за имиграция, която веднъж завинаги ще сложи край на свободното движение\" на европейските граждани в Обединеното кралство, заяви Мей в комюнике, цитирано от АФП и Ройтерс. \"Това ще бъде система, базирана на квалификациите на работниците, а не на произхода им. Тази система ще бъде обърната към целия свят и ще привлича хора с такива професионални умения, каквито са ни необходими\", добавя британският премиер. По думите й новата система ще позволи да се съкрати броят на нискоквалифицираните имигранти и ще помогне на Великобритания да намали имиграцията до устойчиви равнища. Тереза Мей ще опише подробно новата система в реч, която ще произнесе в сряда на конгреса на Консервативната партия в Бирмингам.  ", "date": "2018.10.02", "title": "Юнкер: Британците си мислят, че ние ги напускаме "}
{"url": "http://epicenter.bg/article/Turtsiya-shte-poluchi-ot-SASht-dva-iztrebitelya-F-35-do-mart-2019-godina-/164845/7/0", "text": "До март следващата година Турция ще получи от САЩ два изтребителя F-35, съобщава вестник Daily Sabah, като се позовава на думите на американския вицеадмирал Мат Уинтър.  „Очакваме Турция да получи още два бойни самолета F-35 до март 2019 г.\", заяви Уинтър, като същевременно увери, че няма промяна в графика за доставката на изтребителите.  Припомняйки, че Пентагонът трябва да представи доклад пред Конгреса за сделката с бойните самолети за Турция, вицеадмиралът поясни, че това ще се случи в рамките на 90 дни.  Наскоро Турция и САЩ влязоха в конфликт заради покупката от турска страна на руските зенитно-ракетни системи С-400 и заради ареста на американския пастор Андрю Брънсън, обвинен във връзки с терористи, припомнят от редакцията.  Администрацията на американския президент Доналд Тръмп реши да отложи предаването на изтребителите на Турция, а в началото на август Вашингтон потвърди временното отлагане на изпълнението на сделката. В средата на същия месец американският координатор на общата програма за F-35 обяви, че тя ще продължи да се изпълнява по план с всички партньори, в това число и с Турция.  Турция участва в тази програма от 1999 г. насам и отбранителната й индустрия има активна роля в производството на военни самолети, като е инвестирала 1.25 млрд. долара за развитието на отрасъла. Компании като Alp Aviation, AYESAŞ, Kale Aviation, Kale Pratt & Whitney и TAI са произвеждали части още за първите F-35, а AYESAŞ е единственият доставчик на два от ключовите компоненти за изтребителя.  Бойните самолети F-35, предадени на Анкара, са първите по рода си пето поколение изтребители в турските ВВС.   ", "date": "2018.10.02", "title": "Турция ще получи от САЩ два изтребителя F-35 до март 2019 година "}
{"url": "http://epicenter.bg/article/Mey--Velikobritaniya-shte-ustanovi-kontrol-varhu-imigratsionnata-politika-sled-Brekzit/164848/7/0", "text": "След Брекзит Великобритания ще установи контрол върху имиграционната политика за първи път след десетилетия наред. Това заяви премиерът Тереза Мей, цитирана от БНР. Тя посочи, че броят на нискоквалифицираните имигранти ще намалее след въвеждането на новата визова система, при която от значение са уменията, а не откъде идват работниците.  Миналата седмица правителството одобри новите имиграционни планове, но сега, по време на конгреса на Консервативната партия, Тереза Мей отново изтъкна твърдата си решимост да изпълни волята на народа от референдума през 2016 година, което включва и ограничаването на свободата на движение.  В интервю за Би Би Си Мей каза, че новата система, основаваща се на уменията на имигрантите, ще сведе значително нивото на нискоквалифицираните работници, както е обещало правителството. Тя допълни, че в същото време се полагат големи усилия за обучение на британци за висококвалифицирани постове в бъдеще.  Политическите наблюдатели заявиха, че схемата все пак предвижда временни изключения за сектори, които ще продължават да имат нужда от нискоквалифицирани работници.  В интервюто Мей отново заяви, че втори референдум за Брекзит няма да има, както и предсрочни избори, защото това не е в интерес за страната.  ", "date": "2018.10.02", "title": "Тереза Мей: След Брекзит ще има контрол върху имиграционната политика"}
{"url": "http://epicenter.bg/article/Upravlyavashtite-v-Germaniya-se-dogovoriha-po-imigratsionnata-reforma/164852/7/0", "text": "Управляващата коалиция в Германия договори приемането на закон за имиграцията на квалифицирани кадри, съобщи БНР. Това е първият такъв закон в историята на страната и с него Германия се надява да преодолее липсата на работна ръка в бъдеще.  Над 6 часа продължи заседанието на голямата коалиция в Берлин снощи. В крайна сметка управляващите успяха да се договорят по две от най-горещите теми – закон за имиграцията и правила за дизеловите автомобили.  В закона за имиграция коалиционните партньори са посочили, че Германия трябва отново да стане атрактивна за добре квалифицирани кадри и от страни, извън Европейския съюз. Години наред страната поддържаше икономическия си възход с работна сила от страни от ЕС, но този приток е намалял.  За желаещи да работят в Германия, идващи от страни извън ЕС, правителството ще приеме новия закон още днес. В него се уточнява какви кадри ще имат възможност да остават неограничено дълго време в страната. Ще се взима предвид специалността им, владеенето на език, възрастта и най-вече дали имат подсигурено работно място, с което да покриват разходите си за живот. С последното ще се избегне натоварването на социалната каса.  Коалиционните партньори успяха да намерят компромис и в спора си за съдбата на бежанци, които вече са намерили работа и се интегрират, но са с отказан бежански статут. Те също ще могат да остават неограничено дълго време, но при строги критерии. Това ще е възможно само за бежанци, които са получили така наречения \"статут на търпене в страната\" – този статут се дава на бежанци, чието експулсиране е отложено по различни причини.    ", "date": "2018.10.02", "title": "Управляващите в Германия се договориха по имиграционната реформа"}
{"url": "http://epicenter.bg/article/Zaev-i-Tsipras-sa-favoriti-za-Nobelovata-nagrada-za-mir-/164853/7/51", "text": "Заев и Ципрас са фаворитите за Нобеловата награда за мир Македонският премиер Зоран Заев и неговият гръцки колега Алексис Ципрас са сред най-сериозните кандидати за Нобеловата награда за мир за 2018 година. Това съобщи Виктор Нумелин, специалният редактор за Нобеловите награди пред шведската агенция ТТ, предава БГНЕС.  \"Трудно е да се каже кой е кандидат и кой не. Публична тайна е, че техните имена се споменават за тази награда. Всяка година има много предложения и дебати за наградата. Тази година говорим много за Корейския полуостров, за миграцията, за отношенията между Македония и Гърция и преговорите между тях\", каза още Нумелин.  Според него голяма част от членовете на комисията смятат, че \"е идеално двамата премиери да получат Нобеловата награда за мир\". Той обаче признава, че \"слабата избирателна активност на референдума в Македония усложнява нещата, но нищо не е изключено\".  ", "date": "2018.10.02", "title": "Заев и Ципрас са фаворити за Нобеловата награда за мир "}
{"url": "http://epicenter.bg/article/Atina-obvini-Turtsiya--che-e-finansirala-makedonski-partii--za-da-boykotirat-referenduma-/164859/7/51", "text": "В интервю за Гръцката държавна компания за радио и телевизия, цитирано от македонската информационна агенция „Макфакс“, първият дипломат на Атина Никос Коцияс заяви, че референдумът, който правителството в Скопие организира, не е нито условие, нито законово изискване за прилагане на договора за името, предава Агенция \"Фокус\".  Коментирайки резултатите от неделното гласуване, Коцияс подчерта, че и президентът Георги Иванов, и премиерът Зоран Заев са избрани с по-малък брой гласове от тези, които са преброени „за“ промяна на името на Македония.  „В споразумението се казва, че референдумът е избор на правителството в Скопие, но не е нито условие, нито предпоставка, нито правно искане за прилагане на споразумението, това е от голямо значение. Сега отиваме на политическата част. На пръв поглед, когато някой види процента на гласувалите и ако не познава балканската политика, политика на Скопие и тяхната реалност, той би казал, че е малък. И това е логично. Но ако знае колко гласа са тези 37-38 процента и какво се е случило на предишните избори, тогава той ще разбере някои неща\", коментира първият дипломат на Атина.  Ръководителят на гръцката дипломация обърна внимание и на факта, че избирателните списъци в Македония не са актуализирани, и че ако са гласували всички, които в действителност имат право на глас, мнозинството от 50+1% ще е по-малко от 600 000 избиратели.  Съгласно думите му, някои по-малки партии в Македония са били финансирани от Турция, за да се въздържат от кампанията за референдума. В този контекст той отбеляза, че Турция е готова да попречи на Гърция да развие своето влияние на Балканите и стабилизиращата си роля в региона. В същото време той подчерта, че Македония може да се срине, ако загуби стабилност и отново изпадне в изолация, и това би било най-лошият сценарий не само за самата страна, но и за Балканите като цяло.  На въпрос кога споразумението за името ще бъде ратифицирано в гръцкия парламент, Коцияс отбеляза, че това ще се случи седмица-две след промяна на Конституцията на Македония.  ", "date": "2018.10.02", "title": "Атина обвини Турция, че е финансирала македонски партии, за да бойкотират референдума "}
{"url": "http://epicenter.bg/article/Svekarvata-na-Nataliya-Gurkova-pusna-raztarsvashta-izpoved-sled-ubiystvoto-na-sina-si-/164864/7/0", "text": "Разтърсваща изповед направи в социалните мрежи майката на Джордже Михалевич. Свекървата на Наталия Гуркова е съкрушена, но е готова да се бори, само за да бъде до децата на сина си и снаха си.  „Скъпото ми дете, моята радост и гордост. Благодаря за всичко, благодаря, че ми остави два ангела—Джорджия и Кристиян, за които трябва да живея, както живях заради теб… Ти си жив за нас. Твоето голямо сърце и безкрайна любов ще ни водят занапред. Моля се на Бог да те заведе в рая на рая, защото знае добрите ти дела. Мъката е безкрайна, но ще продължа тежката битка без теб, да бъда утеха за двете ти деца и Наталия”, пише Мира, цитира в. „България днес”.  От думите й става ясно, че в този труден момент тя е плътно зад снаха си и децата на Джордже и Наталия. „Почивай в мир, ангел мой”, завършва тъжната си изповед Мира.  Междувременно остава неясно кога ще бъде погребението на Михалевич, както и къде. Негови приятели питат майка му дали ще има литургия в Йоханесбург, или ще бъде погребан в родната му Черна гора.  Според негови близки, погребението се бави заради аутопсия и изясняване на обстоятелствата около смъртта му. Затова е твърде вероятно да бъде транспортиран в родината си, а поклонението да е в Йоханесбург.", "date": "2018.10.02", "title": "Свекървата на Наталия Гуркова с разтърсваща изповед след убийството на сина си: Мъката е безкрайна!"}
{"url": "http://epicenter.bg/article/Biser-Petkov--Osnovnite-neshta-v-zakonoproekta-za-horata-s-uvrezhdaniya-sa-zapazeni/164861/2/0", "text": " пред bTV в отговор на майките на деца с увреждания, които днес излизат на национален протест.    „Считам, че основните неща в законопроекта, които бяха договорени през последните месеци между министерствата и хората с увреждания са запазени”, категоричен е Петков.   . Средства за тези дейности обаче били предвидени във финансовата обосновка на законопроекта.    и това също беше възразено чисто от правно-техническо естество”, добави социалният министър.   По думите му през последните няколко месеца е работено по три нови законопроекта за хората с увреждания, което досега не било правено в тези политики.     „  От една страна ние се надпреварваме с времето, бързаме, за да придвижим, от друга страна има сериозни възражения, че от това страда качеството, че е възможно да не се съобразят всички важни неща в този законопроект”, заяви Петков.", "date": "2018.10.02", "title": "Бисер Петков: Основните неща в законопроекта за хората с увреждания са запазени"}
{"url": "http://epicenter.bg/article/Boyan-Chukov--SASht-eksperimentirat-na-Balkanite--Makedoniya-shte-bade-tyahna-peshka-sreshtu-Rusiya-i-Kitay/164862/2/0", "text": "Коментарите около референдума в Македония бяха фокусирани върху интегрирането на страната в ЕС и НАТО. Остана неясен и забулен в мъгла третият акцент от въпроса на референдума – значението на промяната на името на държавата. Както писа и испанския вестник „Ел Паис“, всичко се свежда до националната култура и идентичност на македонците.   Става въпрос основно за това. А иначе, въпросът с членството на Македония в евроатлантическите структури има мощна геополитическа проекция. Ставайки член на НАТО, Скопие се превръща в сателит на САЩ и ще бъде „пешка“ на американската геостратегия в нашия регион, която е насочена срещу Китай и Русия. Балканите винаги са били експериментална лаборатория за редица геополитически инженерингови технологии.   Първоначално експерименталните стратегии и тактики се усъвършенстват. После се прилагат по света. Първоначално бе бомбардирана Сърбия. А после Афганистан, Ирак, Либия, Сирия и други. Милошевич бе свален с „цветна революция“, а после тръгна Арабската пролет. В Европа прилагането на технологията на Джийн Шарп за сваляне на правителствата, неудобни за глобалните либерали, е тясно свързана със структурите на Джордж Сорос. Проведеният на 30 септември референдум в Македония тества ново оръжие – заличаване на националната идентичност.   Затова македонци и гърци скачат така и излизат по улиците. Те показаха рефлекс за защита на националната култура и идентичност. За разлика от нас, които останахме безучастни и пасивни по въпроса с името на македонската държава. Основната мисия на Зоран Заев е да смени името на Македония, след което ще разшири обхвата на Охридското споразумение от 2001 г.   По този начин страната ще тръгне по пътя на федерализацията. А на хоризонта ще се прояви призрака на Велика Албания. Не е случайно, че и албанският премиер Еди Рама започна да агитира албанците в Македония да гласуват на референдума със „за“. Планираното заличаване на македонската национална идентичност под шумната, традиционна и клиширана пропаганда на либералните глобалисти има конкретна цел. Ако тя има успешен завършек, ще има последствия за целия европейски континент. Моделът ще бъде приложен в рамките на ЕС.   В случая смяната на името на македонската държава и нейното бъдещо федерализиране са далеч по-важни от контрола и възпрепятстването на транснационалните енергийни и икономически инфраструктурни проекти. Македонският референдум носи в себе си потенциал за реформирането на ЕС от група ясно дефинирани национални държави. Целта е европейската периферия да се превърне във федерация на регионите, населени с биомаса. Либералните глобалисти експериментират в Македония „гъвкав модел“ за размиване на националната идентичност на периферните европейски държави. В резултат на експеримента регионите ще имат по-голяма тежест от националните правителства на кретащите периферни европейски псевдодържави. Референдумът в Македония търси преформулиране на същността на европейските национални идентичности. Нима в Каталуния не върви подобен процес. Нима в Белгия няма сходство по отношение на конфликтите между валонци и фламандци. Накрая, бих искал да кажа, че не виждам никаква етническа разлика между македонец и българин. Независимо от напечатаните от трагичната ни история етикети „македонец“ или „българин“. Както много учени лингвисти от Европа, считам че македонският език е западен български диалект. Ето, това е темата.  ", "date": "2018.10.02", "title": "Боян Чуков: САЩ експериментират на Балканите, Македония ще бъде тяхна пешка срещу Русия и Китай"}
{"url": "http://epicenter.bg/article/Iliyana-Yotova-zaminava-na-poseshtenie-v-Ukrayna/164866/2/0", "text": "От 3 до 5 октомври вицепрезидентът Илияна Йотова ще бъде на посещение в Украйна, съобщиха от прессекретариата на държавния глава.  В рамките на визитата Илияна Йотова ще посети украински населени места, в които живеят компактни общности от български произход. Във водената от вицепрезидента делегация участват представители на бесарабските българи в България.  Сред основните теми на разговорите на Илияна Йотова ще са гаранциите от страна на украинската държава за изучаването на български език, създаването на бизнес контакти, осигуряването на възможност за обучение и работа в България. Илияна Йотова очаква от българската общност в Украйна да постави своите проблеми, за да може българската държава адекватно да отговори на нейните потребности.  В сряда, 3 октомври, Илияна Йотова ще бъде в селата Задунаевка и Заря, където ще разговаря с кметове, представители на български дружества и на неделни училища от региона. В късния следобед, във Всеукраинския център за българска култура, е планирана среща на вицепрезидента с българската общност в град Одеса.   В четвъртък, 4 октомври, Илияна Йотова ще посети селата Бановка, Криничное и Лошчиновка. По-късно същия ден в Измаилския държавен университет вицепрезидентът ще разговаря с представители на българската общност. В петък, 5 октомври, Илияна Йотова ще приветства ръководството, учителите и възпитаниците на Болградската гимназия „Г. С. Раковски“ по повод 160-годишнината на учебното заведение.  ", "date": "2018.10.02", "title": "Илияна Йотова заминава на посещение в Украйна"}
{"url": "http://epicenter.bg/article/Stroitelstvoto-na-novata-plenarna-zala-shte-priklyuchi-do-sredata-na-2019-godina/164867/2/0", "text": ", каза пред журналисти Николай Бациев от Дирекция „Управление на собствеността“, която пряко отговоря за изпълнението на строително-монтажните работи за новата пленарна зала „Св. София“, предаде агенция „Фокус“.   “, обясни той.   , посочи Николай Бациев и уточни, че  .    Преди това покривът беше плътна стоманено-бетонна плоча“, поясни той. „ “, коментира Бациев.   „ . Всеки момент очакваме да пристигнат стъклата“, обяви той. „Стъклопакетите ще позволят относително постоянна слънчева светлина в залата“, посочи Николай Бациев и допълни, че ще има и допълнително осветление заради камерите.   , обясни Бациев.   „ “, посочи той и уточни, че в сравнение с банките в другата сграда на парламента, в зала „Св. София“    , обясни Бациев.    поясни той.  , коментира той.  “, каза още Николай Бациев.   , обяви той и допълни, че     заяви Николай Бациев.   , поясни още той.   „  За момента се работи по възможността да има изказвания от място. Губи се адски много време при придвижване на народните представители до трибуната за изказване“, посочи той.   „ , обяви Бациев.   Той уточни, че строителството на залата се е забавило заради сложното премахване на стоманено-бетонния покрив, както и заради ремонта на бул. „Дондуков“. Попитан ще има ли санкции за изпълнителя заради забавянето Николай Бациев коментира:  “.   „Оскъпяване на ремонта няма към момента.  “, обяви той.   „Със сигурност на депутатите в тази зала ще им бъде по-удобно и по-широко“, посочи Бациев и уточни, че ", "date": "2018.10.02", "title": "Строителството на новата пленарна зала ще приключи до средата на 2019 година"}
{"url": "http://epicenter.bg/article/Velizar-Enchev--Provalat-na-referenduma-v-Makedoniya-e-v-polza-na-Balgariya-/164869/2/0", "text": "Бъдещето на Македония след референдума - тази тема коментираха в предаването \"12+3\" на програма \"Хоризонт\" на БНР журналистите Велизар Енчев и Зорница Илиева.  \"Изненадани от резултата са само тези, които не познават обстановката и настроенията сред редовите граждани\", каза Илиева. Думи като патриотизъм, чест и достойнство в Македония имат значение. Хората си ги отстояват точно по македонски.  Опозицията от ВМРО-ДПМНЕ проведе мълчалива кампания и излязоха с емоционалният призив на Мицковски да се гласува със сърцето, \"хвана дикиш\", въпреки подвеждащия въпрос за членството в ЕС и НАТО, добави Илиева.  Велизар Енчев отбеляза, че у нас почти не се чуват коментари от гледна точка на националния ни интерес.  \"Голяма грешка беше от страна на албанския премиер да призове албанците в Македония да гласуват за договора от Преспа. Външната намеса беше груба, както и на канцлера Меркел и на американския военен министър Матис. Не е само гласуване на инат. Не зсам дали има руска намеса, но е очевидно, че има западна намеса. Всеки здравомислещ, който познава българската история, а също и балканската, си дава сметка, че този договор беше крайно неизгоден за нас, българите.  Борисов под влияние на Каркачанов прие първо да подпише един неизгоден за България договор с Македония, с който признахме и македонския език, и македонската история. Останахме пасивни наблюдатели на договора от Преспа. Провалът на референдума е изцяло в полза на България. Трябва да се ревизира договорът с Македония\", смята Енчев.  Илиева отбеляза, че резултатите от референдума се тълкуват \"като дявола евангелието\" от различните страни.  \"Рефрендумът е нелегитимен - не даде морална подкрепа на Заев да се легитимира като силния човек в Македония. Сега гласовете, които не му стигат за ратификация на договора, няма откъде да дойдат. Мицковски пък има проблеми в собствената си партия. Упрекват го, че не е обявил бойкот. Само че той не можеше да призове открито за бойкот. В социалната мрежа кампанията беше много активна.\"  Велизар Енчев добави, че \"македонските социалдемократи, бившите югославски комунисти, са крайно антибългарски настроени. Трябва да гледаме на Македония като на един народ. Трябва да се включим сега в преговори за новото име. И да имаме предвид, че първо се преговаря, а после се подписва. Ние първо подписваме, а после преговаряме.\"  \"С този договор България не успя да си защити интересите. Ние не трябва да бъдем за Македония само минало, но и бъдеще,\" каза Зорница Илиева.  Тя допълни, че \"гласът на народа беше против управлението на Заев и настояването му за този Преспански договор. 36 процента са гласували. Тези, които не са гласували, също са изразили мнение. Мълчанието също е позиция.\"  \"В крайна сметка се отива на избори, но всички промени станаха под гръцки натиск. Трябва да влезем в контакт с гръцката дипломация, след като пропадна името Северна Македония. Трябва да бъдам активни участници в този диалог\", каза Енчев.  И двамата бяха единодушни, че България трябва да има по-голяма роля. Сега влиянието на Гърция е преобладаващо, България е елиминирана, смята Илиева.  ", "date": "2018.10.02", "title": "Велизар Енчев: Провалът на референдума в Македония е в полза на България "}
{"url": "http://epicenter.bg/article/Razdelyat-Balgariya-na-chetiri-regiona-bez-tsentrove/164870/2/0", "text": "Министърът на строителството Петя Аврамова представи пред кметовете проект за разделяне на България на четири района. Това стана на Годишната среща на местните власти.   В Закона за регионалното развитие няма да се определят административни центрове на районите, съобщава пресцентърът на МРРБ. Предвижда се да могат да бъдат определени градове, в които да се осъществяват функции по планиране, програмиране, ресурсно осигуряване, наблюдение и оценка на регионалното развитие. Това е един от акцентите в подготвения проект за изменение на Закона за регионалното развитие. С него се предлага нов териториален обхват и вариант с четири района – Дунавски, Черноморски, Югозападен и Тракийско-Родопски район.  В дискусията на тема „Общините и държавата в съвместно управление на територията“ участваха също началникът на Дирекцията за национален строителен контрол Иван Несторов и изпълнителният директор на Агенцията по геодезия, картография и кадастър Виолета Коритарова.  Министър Аврамова обясни, че с промените се предлага нова система от документи за стратегическо планиране на регионалното развитие. Предвижда се с нея да се въведат нов тип документи на всяко ниво, обединяващи стратегическото и пространствено планиране на регионалното развитие, като ще отпаднат стратегическите документи на областно ниво. Друго предложение е общинският план за развитие да включва и интегриран план за градско възстановяване и развитие.  Нов момент ще има и при организацията на управление на регионалното развитие, съобщи още регионалният министър. Предлага се въвеждане на двустепенен модел на управление на регионални съвети за развитие в регионите, който ще включва управленски и експертно-технически състав. Правомощията им ще бъдат разширени. Те ще изпълняват функции за изпълнението на програми, съфинансирани от ЕС, включително по отношение на съгласуване, избор и оценка на проекти в изпълнение на плана за регионално и пространствено развитие на региона при делегиране на функциите от съответните управляващи органи на оперативните програми. Предлага се отпадане на областните съвети за развитие. Конкретните механизми за осъществяване на предложените промени ще бъдат изяснени в правилника за прилагане на закона, който ще бъде готов шест месеца след публикуване на закона. Предстои предложението за изменение на закона да бъде подложено на обществени консултации и междуведомствено съгласуване.  Промяната на модела за регионална политика се изпълнява с подкрепата на Световната банка и Организацията за икономическо сътрудничество и развитие, съгласувано с Европейската комисия, каза Петя Аврамова. Тя допълни, че трябва да се промени подходът и да се опитаме да мислим в малко по-глобално, да мислим за регион и проблемите и развитието на региона. Вече всички са мобилни и при едни добри пътища в даден регион можем да планираме дейности, които да доведат до неговото икономическо развитие и то да се планира по-добре, посочи регионалният министър.  По-доброто състояние на инфраструктурата в Северна България ще даде възможност за отпушване на инвестиционния процес и търсене на работна ръка от инвеститорите, като трябва да се работи и за подобряване на професионалното образование, каза още Петя Аврамова.  В изпълнение на приоритета на Министерството на регионалното развитие и благоустройството се затяга контролът в строителството и върху фирмите за строителен надзор. Арх. Иван Несторов съобщи, че заради допуснати нарушения са отнети лицензите на три фирми за строителен надзор: „ИНЕКС КОНСУЛТ“ ООД, „Глобал Консулт 07“ ООД и „Билд Контрол“ ЕООД.  Одобрени са кадастралната карта и кадастралните регистри за над 73 000 кв. км, представляващи почти 66% от територията на страната. Набраната информация обхваща 13,6 млн. недвижими имота, съобщи инж. Виолета Коритарова. Кадастърът е покрил всички областни градове, 124 общински центрове и 671 други населени места и територии с развит пазар на имотите и инвестициите, включващи Черноморското крайбрежие и планинските курорти.    ", "date": "2018.10.02", "title": "Делят България на 4 региона без центрове: Дунавски, Черноморски, Югозападен и Тракийско-Родопски"}
{"url": "http://epicenter.bg/article/Krasen-Kralev--Sazdavaneto-na-po-dobri-usloviya-dava-tlasak-v-razvitieto-na-zimnite-sportove/164874/2/0", "text": " Това каза министърът на младежта и спорта Красен Кралев по време на представянето на обновения “Зимен дворец на спорта” в София.   Премиерът и министърът бяха посрещнати от Стоян Бъчваров, генерален секретар на Българската федерация по хокей и от Евгения Раданова, член на УС на Българската федерация по кънки, които изказаха своите благодарности към правителството за направеното за развитието на зимните спортове.    от които 3 млн. лв. по договор с гарантиран резултат (ЕСКО ДОГОВОР) за енергийна ефективност и 1 млн. лв. собствени средства на държавно дружество “Академика 2011”.   също средства на дружеството.   “ , заяви министър Кралев. По думите му,  . Това съобщиха от пресцентъра на ММС.   . Кралев посочи, че  . “През март месец ще има световно първенство по шорттрек. Това е най-успешният български зимен спорт с най-много спечелени олимпийски медали от Евгения Раданова. Сега имаме достоен наследник - Катрин Маноилова. Да се надяваме това да бъде един шанс за изява и да се популяризира този спорт сред подрастващите и сред децата. Разбира се, че ще има повече желаещи да се запишат в зимните спортове – фигурно пързаляне, шорттрек, хокей на лед”, коментира той.      “За да ни канят, значи ни имат доверие и просто трябва да се изпълнят определен брой критерии.   Следващата седмица ще бъдем заедно със Стефка Костадинова в Буенос Айрес на Летните младежки олимпийски игри. Там ще имаме възможност да се срещнем с част от екипа на МОК, който трябва да ни помогне за попълване на документите за кандидатстване”, каза той.    “Съоръженията на Витоша са ангажимент на собственика, държавата няма ангажимент с финансиране, но трябва да се направи такова законодателство, че планината да може да се използва за зимните спортове. Има воля и желание това да се реши. Бихме могли да се справим. Съоръжения в София има. Ще ползваме Арена Армеец и Зимния дворец, ако трябва още една зала ще бъде направена. За кънки бяганията можем да заледим писта на стадион”, коментира той.    Борисов бе категоричен, че  . По думите му, подготовката за Зимните младежки олимпийски игри ще мобилизира всички останали процеси, необходими за предоставяне на условия за практикуване на зимни спортове.   . Той призова спортната общественост, заедно със спортните журналисти, .   Според Бойко Борисов такова решение трябва да се вземе в диалог и с консенсус, за да няма недоволство.  ", "date": "2018.10.02", "title": "Красен Кралев: Създаването на по-добри условия дава тласък в развитието на зимните спортове"}
{"url": "http://epicenter.bg/article/Kloniranite-kucheta-na-Barbra-Streyzand-se-otlichavali-ot-originala/164855/10/100", "text": "Американската певица  заяви в телевизионното предаване \"Ентъртейнмънт тунайт\", че клонираните двойници на починалото й куче се отличават от своя първообраз. Стрейзанд стигна до извода, че е . \"Клонингите на външен вид са идеално копие на покойната Саманта, призна 76-годишната знаменитост. Но поведението им е съвършено различно!\" \r\n \r\n \r\n \r\n \r\n В края на 2017 година  . Кучката от породата котон де тулеар трябваше да бъде приспана заради проблем със здравето. Стрейзанд има . Третата питомка на актрисата от породата котон де тулеар е родственица на Саманта и отговаря на името Мис Фани.   Източник: дарик", "date": "2018.10.02", "title": "Клонираните кучета на Барбра Стрейзанд се отличавали от оригинала"}
{"url": "http://epicenter.bg/article/Balgarski-studenti-i-uchenitsi-zaminavat-sas-stipendii-v-Kitay/164860/10/0", "text": "В зала 42 на Националния дворец на културата, Huawei Technologies Bulgaria и фондация „Еврика“ отличиха със стипендии български студенти, част от програмата Seeds for the Future.   Стартирала в България през 2008 г., Seeds for the Future е водеща световна програма за корпоративна социална отговорност на Huawei, която предоставя на студентите възможността да натрупат ценен опит в сферата на световния бизнес. Стипендиантите посещават различни градове на Китай. Там те имат възможност да обогатят културата си и да натрупат нови знания, които в бъдеще да приложат в България. Глобално Seeds for the Future вече е подпомогнала над 20 000 ученици и студенти от 102 държави, 40 от които – от България.   Гости на събитието бяха г-н Ли Дзин, генерален мениджър на Huawei Technologies България, и г-н Петър Николов-Зиков, зам.-министър на образованието. Те пожелаха успех на младите участници в програмата Seeds for the Future, като в речта си г-н Ли Дзин подчерта ангажимента на Huawei към инвестициите в образованието.   „Като световен доставчик на информационни и телекомуникационни решения, Huawei винаги е вярвала във важността на образованието и не е спирала да инвестира в различни начини за развитие на младите хора. Започвайки от 2014 година, всяка година  даряваме 10 стипендии  на изявени български ученици и студенти, за които организираме двуседмичен обучителен стаж в Китай. Стипендиантите прекарват една седмица в столицата Пекин, където се запознават отблизо с китайската култура, а след това една седмица в Централата на Huawei в Шънджън. През втората седмица от своето обучение те посещават курсове по информационни технологии, включващи 5G, интернет и cloud пространството.“   Отличените студенти в програмата Seeds of the Future тази година са Алекс Муса Мекльов, Велина Тодорова Иванова, Весела Василева Георгиева, Даниел Росенов Денев, Денис Кемал Зекирия, Димитър Илиев Илиев, Иван Антонов Тонев, Мария Бориславова Пеева, Мартин Йорданов Минчев и Николай Стелиянов Николов. Техните стипендии бяха връчени от г-н Ли Дзин и председателя на фондация „Еврика“ академик Кирил Боянов.   Huawei използва събитието за демонстрация на системата HuaweiSmart Education. Връзката между успешния бизнес и образованието е недвусмислена. Устойчивият икономически растеж все повече се дължи на развитието на високотехнологичния бизнес.   Huawei се стреми да помага на предприемчивите млади хора, които имат стремеж за развитие на собствения си потенциал. В тази връзка Huawei отчита нуждата от развитие на образованието, за да бъдат учащите се в България конкурентни на своите връстници в  останалата част от Европа, Азия и Америка, като предлага цялостни системи за обучение и подпомагане на образователните и обучителни процеси. Чрез интерактивно обучение и дигитален мениджмънт, както и облачната платформа на Huawei, компанията повишава интереса на учениците и ефективността на обучението.  Huawei Smart Education променя формата на обучение от традиционната „учител-ученик“ към такава, в която ученикът сам разпределя задълженията си.   През март 2018 г. с подкрепата  на Министерството на образованието на България, Huawei започна да си сътрудничи с 20 ОУ „Тодор Минков“, като предостави оборудване за интерактивна класна стая. Учителите и учениците са изключително доволни от новия начин на обучение с помощта на Huawei Technologies България и се радват на един модерен начин на образование. На събитието бе направена демонстрация и директна връзка с училището, като преподавателите сами споделиха положителните резултати от сътрудничеството пред събралите се в НДК медии, учители, преподаватели, представители на Министерства и студенти.   Ключовата мисия на Huawei е да обогати човешкия живот чрез комуникация. За да осигури взаимосвързаност, компанията твърдо вярва, че науката, технологиите и образованието могат значително да насърчат развитието на обществото и да допринесат за развитието на България.   По време на събитието стана ясно, че за новото издание на инициативата Seeds of the Future вече е започнало набирането на кандидати.Беше демонстрирана и традиционна китайска калиграфия, с което присъстващите се запознаха с културното и духовно богатство на Китай.  ", "date": "2018.10.02", "title": "Български студенти и ученици заминават със стипендии в Китай"}
{"url": "http://epicenter.bg/article/Melaniya/164799/10/84", "text": "Вчера съпругата на президента на  замина за Африка. Визитата е първата с намерение да постави акцент върху благополучието на децата.    Първата дама е натоварена и с нелеката задача да изглади отношенията между страните и Америка, тъй като по-рано тази година съпругът й предизвика възмущение в цяла Африка, след като до журналистите стигна негово изказване от частен разговор, в което нарече африканските страни \"мръсни дупки\".  която се намира в западната част на континента. Първата дама бе посрещната от деца в традиционни облекла, които й подариха цветя, първата дама на Гана, Ребека Акуфо-Адо, много дипломати и представители на правителството. Местни ученици пък изпълниха традиционни танци под съпровода на барабанна музика. Те развяваха знаменца на САЩ и Гана.    В първите часове на обиколката си  . Тя се качи в самолета с палто в цвят охра с дължина до коляното на марката Vince. Любопитен акцент бяха обувките на първата дама, отличаващи се с леопардов принт. Дизайнът им е на любимеца на Мелания Тръмп \"Маноло Бланик\".    Първата дама бе подбрала ежедневна рокля на широки цветни ивици. Моделът е от последната колекция на \"Celine\" и се отличава с нашумялата напоследък кройка тип \"дълга риза\", пристегнаха в кръста с колан. Яката на дрехата също е интересно дизайнерско решение, тъй като завършва с дълга, свободно падаща вратовръзка.    В Акра г-жа Тръмп ще посети и един от \"робските замъци\" в град Кейп кост - един от големите търговски фортове, използвани навремето за търговия с роби. След това тя ще се срещне с Акуфо-Адо в президентския дворец на чаша чай.   Петдневната обиколка на г-жа Тръмп включва още посещения в   тъй като е фокусирана върху благополучието на децата. От Гана тя заминава за на изток и накрая ще посети   в североизточната част на континента.   Подобни визити се превърнаха в нещо подразбиращо се при първите дами на Америка, благодарение на предшественичките на Мелания ", "date": "2018.10.02", "title": "Мелания замина за Африка с леопардови обувки, в Гана смени тоалета си с дълга цветна риза (Снимки)"}
{"url": "http://epicenter.bg/article/Hertsoginya-Katrin-se-zavarna-sled-6-mesechen--otpusk-po-maychinstvo-/164891/10/99", "text": "Чудесна новина за почитателите на     -         се завърна към обществените си прояви след 6-месечен „отпуск по майчинство“.   При първата си изява   посети училище, което дава възможност на израснали в града деца да разберат повече за природата и живота извън големия град. \r\n \r\n \r\n \r\n    роди на 23 април.     е най-малкото дете на херцогинята и    . Двамата имат още двама наследници – , който сее роди на 22 юли 2013 година, и  , която се появи на бля свят на 2 май 2015 година.   Източник: Дарик", "date": "2018.10.02", "title": "Херцогиня Катрин се завърна след 6-месечен „отпуск по майчинство“"}
{"url": "http://epicenter.bg/article/Mis-Planet-Tamara-Georgieva-shte-varti-volana-s-kauza/164916/10/0", "text": "Десет млади и красиви, популярни дами ще се включат в автомобилното състезание “Овация 2018”, което ще се проведе на 7 октомври до Национален стадион “Васил Левски”.   Инициатор и организатор на проявата е тв водещата и журналист Миглена Ангелова и продуцентска къща “Зенит ТВ продукции”. Лице на кампанията е “Мис България 2018” и “Мис Планет 2018” Тамара Георгиева, като певиците Гери-Никол и Дивна също подкрепят инициативата “Отговорни млади шофьори” за повече безопасност по пътищата за нашите деца.   Освен Тамара Георгиева в състезанието ще видим зад волана още плеймейтката Ася Капчикова, тийн любимките Ева и Биляна Лазарова, младите актриси Надежда Петрова и Ралица Добрева, както и близначките от “Х Фактор” Алекс и Влади, студентката по информатика Елен Стоенчева и моделът Петя Стоянова (Пенелопе).   Водещи на събитието са Борислав Борисов, по-известен като Боби Звездния репортер и актьорът Алпер Чочев. По време на състезанието Тамара Георгиева ще постави началото на кампанията “Отговорни млади шофьори” в България. По-късно, на 18 ноември, когато е Световният ден за възпоменание на жертвите от пътно-транспортни произшествия, актуалната “Мис България 2017” съвместно с авто “Овация” и няколко НПО, свързани с безопасността на движението, ще организира събития в големите градове на България, като част от Националната кампания “Отговорни млади шофьори”.   “Ще дадем своеобразен старт чрез авто състезание, каквото досега не сте виждали. Десет млади красиви жени, разпределени в пет екипа, ще преминат с електрическа кола BMWi3, каквато до този момент не са карали, три етапа, чиито правила не познават - също като в живота”, разказва за предстоящото шоу Миглена Ангелова.   Автомобилното шествие ще се случва директно в центъра на София в рамките на няколко часа пред жива публика. Атракцията ще има и директно излъчване в Youtube и Facebook.   “Всички страдаме от новините, които информират за пострадали при ПТП-та млади хора. Мисля, че не по-малко страшно и пречупващо живота е, когато млад човек причини ПТП. Лесно е да обвиняваме, но всъщност сме наясно, че има какво да се направи, за да няма толкова много нещастия”, казва Ангелова.   Именно това я провокира да проучи защо и как, какво се прави в други страни и малко по малко стига до някои важни факти, които да постави на общественото внимание.   “Ако бях в ефир, сигурно щях да направя някаква рубрика, но не мисля, че това щеше да е достатъчно. Така постепенно се роди идеята за “Овация” - по приятен и атрактивен за младите хора начин да привлечем вниманието им към Отговорността на всеки един от нас пред Живота. Идеята постепенно се разви и се превърна в кампанията \"Овация за отговорни млади шофьори\", споделя Ангелова. Затова целта е състезанието да продължи да се организира за в бъдеще два пъти годишно. “Овация 2018” ще се проведе на 7 октомври 2018 г до Национален стадион “Васил Левски”.   Партньори на събитието са “Сейфти драйвинг академи”, “Академия за отговорни шофьори” на “Петрол” АД, Столична община, Българска федерация по автомобилен спорт, Национална спортна база.", "date": "2018.10.02", "title": "Мис Планет Тамара Георгиева ще върти волана с кауза"}
{"url": "http://epicenter.bg/article/Grigor-Dimitrov-se-klasira-za-vtoriya-krag-na-turnira-v-Pekin-/164851/8/0", "text": "Григор Димитров започна с победа участието си на турнира в Пекин. Българинът се наложи със 7:5, 6:3 над американеца Тенис Сандгрен в двубой от първи кръг, продължил час и 22 минути, предаде Агенция \"Фокус\".  Съперникът на Григор Димитров бе сменен в последния момент, след като Райън Харисън се контузи, а Сандгрен влезе на негово място като „щастлив губещ\".  В следващия кръг българинът ще играе срещу сърбина Душан Лайович, който победи Вашек Поспишил с 2:6, 6:4, 6:4.  До този момент двамата имат един мач помежду си – преди две години, отново на турнир в Китай. Тогава Димитров победи Лайович със 7:6, 6:4.  ", "date": "2018.10.02", "title": "Григор Димитров се класира за втория кръг на турнира в Пекин "}
{"url": "http://epicenter.bg/article/Trenyorat-Plamen-Konstantinov-aut-ot-natsionalniya-po-voleybol-/164875/8/0", "text": "След завършване на световното първенство по волейбол президентът на БФВ инж. Данчо Лазаров се срещна с треньора на националния отбор Пламен Константинов. Двете страни обсъдиха представянето на националния отбор и за да бъдат свободни в своята преценка за евентуална бъдеща съвместна работа решиха да финализират договорните си взаимоотношения към този момент. Това съобщиха от федерацията на официалната си страница.  Окончателните изводи и оценки ще бъдат направени на по-късен етап, когато Управителния съвет на БФВ ще разгледа отчетите на Пламен Константинов и неговия щаб, и на треньора на женския национален отбор Иван Петков, след приключването на световното първенство по волейбол за жени в Япония.  Президентът на БФВ инж. Данчо Лазаров пожела успех на Пламен Константинов в работата му в Русия.  ", "date": "2018.10.02", "title": "Треньорът Пламен Константинов аут от националния по волейбол "}
{"url": "http://epicenter.bg/article/Vuchich-v-Moskva---na-fokus-e-naprezhenieto-v-Kosovo-/164841/7/0", "text": "Президентът на Сърбия Александър Вучич пристига в Москва за разговор с държавния глава Владимир Путин – една от най-важните срещи, които двамата са имали през последните години, твърдят в редакцията на водещия белградски ежедневник Danas, цитирани от Агенция \"Фокус\".  „Ситуацията в нашия регион е много сложна, необходимо е да се мери всяка дума и политически ход. В момент, в който можем да се похвалим с икономически напредък, имаме значителни политически проблеми в региона и – бих казал, не е ясен изходът от тях, дали ще се стигне до нарушаване на мира и стабилността“, предупреди Вучич в изявление пред медиите преди отпътуването си за Москва.  Държавният глава на западната ни съседка поясни, че с Путин ще обсъдят двустранните отношения, които от политическа и икономическа гледна точка са добри. Във фокуса на разговорите в руската столица обаче ще бъде ситуацията в регионален и международен план. Белград ще търси съветите на Москва как да постигне политическите и националните си цели, поясни сръбският президент.  „Ще говорим и за много конкретни проекти. Те са важни за подобряването на живота на нашите граждани, за стандарта на сръбското общество“, допълни Вучич.  По отношение на обсъжданията за региона, президентът на Сърбия поясни: „От Скопие до това, което се случва в Косово от миналата седмица насам, провокациите на (президента Хашим) Тачи и всичко останало. Ние се опитваме да намерим най-доброто решение за нашите граждани, преди всичко как да запазим живота, мира, стабилността и сигурността“.  Вучич съобщи, че визитата му ще започне с разговори с Путин на четири очи, а след това ще продължи с преговори между делегациите на двете страни.  Общоизвестно е, че посещението в Москва е с цел да търси подкрепа за Сърбия, конкретно политическа, допълни самият Вучич.  ", "date": "2018.10.02", "title": "Вучич в Москва – на фокус е напрежението в Косово "}
{"url": "http://epicenter.bg/article/Britanski-zhurnalist--Skripal-ne-vyarvashe--che-Rusiya-se-e-opitala-da-go-ubie-/164854/7/0", "text": "Отровеният бивш шпионин Сергей Скрипал първоначално не вярвал, че руското правителство се е опитало да го убие. Това твърди в нова книга журналистът от Би Би Си Марк Ърбън, предава британският в. \"Гардиън\".  Скрипал, който е продавал тайни на на MI6, е \"непоколебим руски националист\", твърди авторът.  Според него след опита за отравяне с \"Новичок\" Скрипал не искал да признае, че той и дъщеря му Юлия са били нарочени за убийство от Кремъл.  Книгата на Ърбън, The Skripal Files, е публикувана тази седмица. В нея авторът припомня серия от срещи с бившия шпионин през лятото на 2017 г., когато той живее спокойно и очевидно безопасно в къща, купена от MI6 в Солсбъри.  Според Ърбън Скрипал каза, че не желае да бъде цитиран директно, като обяснява: \"Виждате ли, ние се страхуваме от Путин\". Той не вярваше, че лично е в опасност, но искаше да избегне публични изявления, така че Юлия Скрипал и неговият син, Саша, да могат да го посетят без проблеми, идвайки от Москва.  Според автора бившият шпионин е приемал линията на Кремъл \"в много отношения\".  Скрипал, бивш парашутист, подкрепя присъединяването на Крим към Русия през 2014 г. се изказва пренебрежително за украинците - \"просто овце, които имат нужда от добър пастир\". Той съко така отказва да повярва, че Москва е пратила тайно войски в Източна Украйна, като заявява, че ако е имало такива, те бързо са щели да стигнат до столицата Киев.  Книгата не отговаря на ключовия въпрос защо бившата организация на Скрипал - ГРУ, се е опитала да го убие малко преди президентския вот Русия. Двамата му бивши убийци - полк. Анатолий Чепига и \"Александър Петров\" (псевдоним) - са офицери от военното разузнаване, смята британското правителство.  Няма и обяснение защо Москва се е опитала да убие Скрипал с \"Новичок\", нервен агент от съветската епоха.  В книгата се дават и някои нови подробности относно кариерата на Сергей Срипал в руското военно разузнаване, както и около вербуването му като агент на MI6.  Понастоящем местонахождението на Скрипал не е известно, отбелязва \"Гардиън\". И въпреки че дъщеря му Юлия посочи, че възнамерява да се върне в Русия на някакъв етап, до сега изглежда не е направила това.   ", "date": "2018.10.02", "title": "Британски журналист: Скрипал не вярваше, че Русия се е опитала да го убие "}
{"url": "http://epicenter.bg/article/Darzhavniyat-dalg-na-SASht-dostigna-rekordni-stoynosti-/164873/7/96", "text": "Държавният дълг на САЩ се е увеличил с над 1,2 трилиона долара за финансовата 2018 г., която завърши на 30 септември. Така общата му сума превишава рекордните 21,5 трилиона долара, пише The Washington Examiner.  По данни на изданието в последния работен ден на финансовата 2017 г. държавният дълг е бил 20,245 трилиона долара, а в същия ден на 2018 г. (28 септември) сумата вече е 21,516 трилиона долара.  През август в Конгреса на САЩ бе съобщено, че за 11 месеца от текущата финансова година дправителствените заеми са достигнали сумата от 895 милиарда долара, което е с 222 милиарда повече, отколкото за същия преиод за предишната финансова година.  Консерваторите в Конгреса отбелязват, че разходите на правителството са неконтролируеми, което означава, че в следващите години дефицитът ще се увеличава, пише вестникът.  Според изчисления на експертите за осем години при президентството на Барак Обама държавният дълг е нараснал с над 9 трилиона долара.   ", "date": "2018.10.02", "title": "Държавният дълг на САЩ достигна рекордни стойности "}
{"url": "http://epicenter.bg/article/Nay-malko-13-zaginali-pri-samoubiystven-atentat-v-Afganistan/164883/7/0", "text": "Представител на афганистанските власти заяви, че атентатор самоубиец е атакувал днес предизборен митинг в източната афганистанска провинция Нангархар. Загинали са най-малко 13 души, а над 30 са ранени, предадоха БТА и Новини.бг, цитирайки АП.  По думите на говорителя на губернатора на провинцията някои от ранените са в критично състояние, което засилва опасенията, че броят на жертвите може да се увеличи. Нападението е било извършено в окръг Кама, където се били събрали привърженици на Абдул Насер Мохманд, за да подкрепят кампанията му като независим кандидат на парламентарните избори в Афганистан на 20 октомври. Засега никой не е поел отговорност за нападението в Нангархар, където са активни и талибаните, и клон на \"Ислямска държава\".  ", "date": "2018.10.02", "title": "Най-малко 13 загинали при самоубийствен атентат в Афганистан"}
{"url": "http://epicenter.bg/article/Yens-Stoltenberg--Makedoniya-mozhe-da-e-v-NATO-prez-2019-g-/164884/7/0", "text": "Македония може да стане член на НАТО през 2019 г., но за това трябва да приеме Договора от Преспа, заяви генералният секретар на пакта Йенс Столтенберг. Според него преговорите за приемането на балканската държава в Северноатлантическия алианс могат да приключат през януари догодина и в началото на 2019 г. Скопие да бъде член на НАТО. „Всички внимателно следяхме хода на гласуването на референдума в Македония. Приветствам постигнатото одобряване на Договора от Преспа. Скопие трябва да определи следващите стъпки“, заяви Столтенберг. НАТО е готово да поздрави Македония като 30-ти член на северноатлантическото семейство, каза той.   „Това може да се случи след одобряване на Договора от Преспа. Преговорите за членство започнаха и очакваме да завършат през януари догодина. Когато завърши приемането на Договора от Преспа, ще можем да подпишем протокол с Македония. В началото на годината държавата може да се присъедини към алианса. Призовавам всички да проявят отговорност и да използват тази възможност.“    ", "date": "2018.10.02", "title": "Йенс Столтенберг: Македония може да е в НАТО през 2019 г."}
{"url": "http://epicenter.bg/article/Turtsiya-arestuva-280-dushi-za-prane-na-pari/164885/7/0", "text": "Турската полиция е задържала 280 заподозрени във връзка с разследване за пране на пари и прехвърляне на чуждестранна валута за около 2,5 млрд. лири (около 419 млн. щатски долара) към банкови сметки в чужбина, съобщиха във вторник турски медии, цитирани от Ройтерс.   Според изявление на главния прокурор на Истанбул по-голямата част от получателите на трансферираните средства са били ирански граждани, живеещи в Съединените щати. Полицейски екипи са осъществили внезапни операции в 40 турски области и са разполагали със заповеди за арест за общо 417 заподозрени, съобщи държавната Анадолска агенция. CNN Turk пък излъчи видео с маскирани полицейски спецчасти в пълна бойна екипировка и въоръжени с автоматични пушки, влизащи в жилищен блок по време на една от проведените акции.   На този етап от полицията, прокуратурата и от другите правораздавателни органи отказаха да коментират хода на разследването за пране на пари. CNN Turk все пак цитира изказване на главния прокурор на Истанбул, според което разследването е насочено към онези, които \"се прицелиха в икономическата и финансовата сигурност на Турската република\".   Трябва да се има предвид, че въпросът за прехвърлянето на чуждестранни средства се превърна в политически силно чувствителен за Турция на фона на валутната криза в страната. През тази година турската лира се обезцени с близо 40% спрямо американския долар, което накара президента Реджеп Ердоган да предупреди турските граждани да не изпращат пари в чужбина, ако не става въпрос за инвестиции.   На този етап все още няма някакви признаци за пряка връзка между настоящото разследване и призивите на Ердоган, целящи да насърчат турците да държат парите си в страната. \"Текущите операции не се отнасят за валутните преводи в чужбина от страна на местни жители. Операцията е свързана с финансирането на тероризма и прехвърлянето на валута на членове на терористична група, базирана в чужбина\", написа в туитър Кемил Ертем, съветник на Реджеп Ердоган.   Заподозрените бяха обвинени в пране на пари, \"формирането на банда с цел извършване на престъпление и нарушаване на закона, целящ предотвратяване на финансирането на тероризма\", се посочва в прокурорското изявление. Самата операция се провежда от полицията за финансови престъпления.   На своя уебсайт турският официоз \"Хюриет\" съобщи, че сред хората, които са изправени пред арест, са лица, имащи връзки с кюрдски, леви и ислямистки групировки, а някои от тях също така са разследвани за контрабанда на наркотици.   Ройтерс цитира неназован банков източник, според когото транзакциите, които са обект на разследването, са били извършвани от трети лица, изпращали пари в сметки в чужбина в замяна на комисионни. \"Парите, които са изпращали, не са били техни собствени. Те се са опитвали да не бъдат забелязвани, като винаги са правили трансфери в малки количества и са правили печалби от това\", посочва банковият източник и допълва: \"Хората, които са обект на ограничения при прехвърлянето на средства в чужбина, са използвали такъв метод, като са карали други да осъществяват такива сделки в замяна на комисионни. Но тъй като парите отново са се предавали на несвързани трети лица, това представлява нарушение на правилата за борба с прането на пари\".   В изявлението на истанбулската прокуратура се посочва, че заподозрените са обвинени в получаване на комисионна за изпращане на пари до общо 28 088 сметки в чужбина. Преводите са били правени от различни банкови клонове и банкомати от 1-ви януари 2017 година насам със суми от 5000 лири и повече.   Трябва да се има предвид, че днешната мащабна полицейска операция идва месеци след като американски съд осъди изпълнителен директор на турската държавна банка Halkbank на 32 месеца затвор за нарушаване на санкциите спрямо Иран. Банката отрече всякакви нарушения, а властите в Турция заяви, че тази присъда е политически мотивирана.", "date": "2018.10.02", "title": "Турция арестува 280 души за пране на пари"}
{"url": "http://epicenter.bg/article/Vuchich-obeshta-na-Putin-Sarbiya-da-zapazi-voenen-neutralitet-/164889/7/0", "text": "Сърбия остава привързана към неутралитета си във военната сфера. Това увери държаният глава на западната ни съседка на срещата с руския президент Владимир Путин в Москва, предават TACC и Агенция \"Фокус\".  „Като независима и свободна държава, Сърбия ще запази военния си неутралитет. Мисля, че тя е единствената държава в Западните Балкани с подобна политика“, отбеляза Вучич. Сърбският президент изказа признателност към Русия за подкрепата ѝ в условия, в които Белград ежедневно е изправен пред множество провокации.  Коментирайки Западните Балкани, Вучич определи ситуацията като „много сложна“, а по отношение на преговорите между Белград и Прищина за нормализиране на двустранните отношения, сръбският президент отбеляза, че „независимо от нашите стремежи да постигнем компромис и да поддържаме мира и стабилността, сме много далеч от каквото и да било решение за Косово и Метохия“.  На срещата Вучич отправи покана към Путин да посети Белград в близко бъдеще, като увери, че за сръбския народ посещението му би била голяма чест.  Вучич пристигна в Кремъл само дни, след като обяви повишена бойна готовност на армията заради пограничния инцидент с Косово. Преди отпътуването си за Москва Вучич поясни, че в разговорите между двамата президенти е включено и влизането на косовските командоси в северната, предимно населена със сърби част на Косово, докато Кремъл изтъква, че визитата е планирана преди доста месеци и няма пряка връзка с напрежението на Балканите, предава RT.  Инцидентът от събота заплаши споразуменията между Белград и Прищина, но от косовска страна бе оправдан с мерките за сигурност, които трябва да се предприемат при пътуване на държавния глава. Сърбия реагира, като обяви повишена бойност готовност на армията си.  „Конфликтът около този инцидент вероятно ще затихне, но потенциалната опасност от нов не е за подценяване“, коментира Александър Павич, политически анализатор на RT. „Случилото се става по средата на опитите на Вучич да преговаря с Косово, което не е признато за суверенна нация нито от Сърбия, нито от Русия“, припомня анализаторът.  Според политолога, ако бъде постигнато споразумение, „Сърбия ще се парализира отвътре и обществото й ще раздели, защото по-голяма част от гражданите са против (предложението за) разделяне. Темата е изключително деликатна и за двамата президенти“. Ако статутът на Косово като суверенна държава се укрепи благодарение на признаването му от Сърбия, най-вероятно е Косово да стане част от Албания, която е член на НАТО, а за Москва НАТО е враждебна на Русия организация, припомни Павич.  Според Павел Кандел, експерт по етническите конфликти към Института за Европа при Руската Академия на науките (РАН), това кръстосване на шпаги не е нещо повече от пиар упражнение и за двете страни: „Тачи, чиято позиция е отслабена, наистина има нужда да демонстрира колко е твърд, как може да контролира ситуацията и да прокара път към Северно Косово, като вземе военни със себе си. Същото важи за Вучич и за бойната готовност на армията му. И той трябва да обяви, че е твърдо момче”, коментира Кандел пред RT.  Той смята, че споразумението между Косово и Сърбия е твърде неясно заради липсата на гъвкавост от страна на Прищина, но вярва, че „Вучич ще се окаже подготвен да признае независимостта на Косово в замяна на сръбското членство в ЕС. Това обаче ще трябва да го приеме като компромис. Албанците [в Косово] нямат желание да отстъпват нищо, за да спасяват имиджа на Вучич” .   ", "date": "2018.10.02", "title": "Вучич обеща на Путин Сърбия да запази военен неутралитет "}
{"url": "http://epicenter.bg/article/Moshtna-eksploziya-i-pozhar-na-feribot-s-330-patnitsi-na-borda/164890/7/0", "text": "Мощна експлозия на ферибот в Балтийско море с 330 пътници на борда. Експлозия, последвана от пожар, избухна на пътнически ферибот, плаващ под флага на Литва в международни води на 135 км от Калининград, предаде РИА Новости и Нова телевизия.   \"Получена е информация за експлозия и пожар на пътнически ферибот, който се намира в международни води на около 135 километра от Калининград\", съобщава източникът.   Според предварителните данни, на борда на кораба е имало над 330 души.   По-късно бе съобщено, че пожарът на борда на пътническия ферибот \"Regina Seaways\" е потушен. Агенция ТАСС цитира ръководителя на координационния център за спасителни морски дейности в Калининград Андрей Пермяков, който координира операцията по търсене и спасяване.   \"Пожарът в машинното отделение е изгасен, според предварителните данни няма жертви\", посочи той.     Изясняват се обстоятелствата около инцидента.", "date": "2018.10.02", "title": "Мощна експлозия и пожар на литовски  ферибот с 330 пътници на борда"}
{"url": "http://epicenter.bg/article/Tereza-Mey-skastri-vanshniya-si-ministar--Evropeyskiyat-sayuz-ne-bil-kato-SSSR-/164893/7/0", "text": "Британският премиер Тереза Мей се разграничи днес от своя външен министър Джереми Хънт, който в реч пред годишния конгрес на Консервативната партия направи паралел между Европейския съюз и бившия Съветски съюз, предават Ройтерс и БТА.  Хънт каза в неделя, че ЕС е бил създаден да защитава свободите, но съветската история учи, че ако един съюз бъде превърнат в затвор, то желанието да се избяга от него ще се засили.  Запитана по радио Би Би Си какво мисли за коментара на външния си министър, Мей отговори: \"Докато седя около масата в ЕС, виждам страни, които са били част от Съветския съюз, а сега са демократични страни. Мога да ви кажа, че двете организации не са еднакви\".  Коментарите на Хънт предизвикаха недоволство в Европа, особено сред източните членове на ЕС, допълни Ройтерс. Еврокомисарят от Литва Витенис Андрюкайтис каза по повод изявлението на Хънт, че той е роден в съветски лагер от системата ГУЛаг и е лежал в затвор на КГБ. \"Щастлив съм да ви уведомя за основната разлика между ЕС и Съветския съюз\", заяви той, обръщайки се към Хънт.  Запитан дали ЕС прилича на СССР, Хънт каза пред Си Ен Би Си: \"Не, но те трябва да бъдат много внимателни, така че начинът, по който се държат на тези преговори [за Брекзита], да бъде съвместим с европейските идеал, но не мисля, че виждаме това\".  Заместник-председателят на Европейската комисия Франк Тимерманс каза, че сравнението между ЕС и СССР е обидно. \"Андрюкайтис е роден в Сибир. Защо? Защото литовските му родители са били вкарани от съветския режим в ГУЛаг. Витенис не е виждал слънчева светлина, не е знаел какво значи тя, не е знаел каква е продължителността на деня, не е виждал портокал като дете\", заяви Тимерманс.  Бивши британски дипломати казаха, че думите на Хънт са неуместни. Но Найджъл Фараж, един от главните радетели за напускането на ЕС, заяви: \"Джереми Хънт използва моя език. ЕС е новият СССР.\"  ", "date": "2018.10.02", "title": "Тереза Мей скастри външния си министър, Европейският съюз не бил като СССР "}
{"url": "http://epicenter.bg/article/Sharl-Aznavur-predskazal-smartta-si--Shte-si-otida-zaobikolen-ot-blizkite-si-i-vkashti/164896/7/0", "text": "Ще си отида заобиколен от близките си и вкъщи. Това е казал френският певец Шарл Азнавур в едно от последните си интервюта, предаде Скайнюз, цитиран от Новини.бг Според британската медия с тези думи 94-годишният Азнавур е предрекъл смъртта си. Изпълнителят почина в нощта срещу понеделник в своя вила в южното френско селце Муриес. В дома му е имало редица негови роднини. Скайнюз допълни, че преди време покойният си е пожелал да доживее до стогодишна възраст. \"Това е моята мечта\", е казал той пред медия в родината си.  Междувременно приятел на певеца разказа, че се видял с Азнавур ден преди звездата да почине. \"Шарл изглеждаше добре. Той бе бодър и се шегуваше\", разказа комикът Мишел Либ.  Издателят на звездата Жерар Даву посочи, че Азнавур е работил до късно върху най-новата си книга. \"Певецът имаше планове да запише нов албум с най-добрите си изпълнения\", посочи приятелят на покойния.  Съдебни медици от френския град Ним обявиха причината за смъртта на Азнавур. \"Той е починал във ваната заради инфаркт\", заяви патоанатом.", "date": "2018.10.02", "title": "Шарл Азнавур предсказал смъртта си: Ще си отида заобиколен от близките си и вкъщи"}
{"url": "http://epicenter.bg/article/Do-12-godini-zatvor-grozyat-balgarin-v-Chehiya--zaplashval-s-teroristichen-akt/164898/7/0", "text": "Живеещият в Чешката република 21-годишен българин Николай Иванов може да получи до 12 години затвор за заплаха с терористичен акт, съобщава чешкият вестник „Лидове новини“, цитира БНР.   Иванов, който работи в завод в град Пилзен, е изпратил от телефона си писмено съобщение, а също и имейл до две пакистански медии, в което заплашва с терористични действия, ако не бъде освободена чехкиня, задържана на международното летище в Лахор с 9 килограма хероин през януари.   На днешното гледане на делото му в съда в Пилзен Иванов е заявил, че просто е искал да помогне на чехкинята, която е познавал, и не е мислел на сериозно това, което е написал.   Иванов е допълнил, че се е запознал по интернет с Тереза, която медиите наричат чехкинята, и се е виждал с нея три пъти.", "date": "2018.10.02", "title": "До 12 години затвор грозят българин в Чехия, заплашвал с терористичен акт"}
{"url": "http://epicenter.bg/article/The-Guardian--Provalat-na-referenduma-v-Makedoniya-e-uspeh-za-Rusiya-/164899/7/51", "text": "На пръв поглед отказът на гласоподавателите в Македония да подкрепят промяна в името на страната им изглежда като въпрос от чисто местен интерес. Но резултатът от референдума може да се разгледа като значителна победа за държавния глава на Руската федерация Владимир Путин, тъй като провалът му създава пречки за евроатлантическата интеграция на Македония. Това коментира британският вестник The Guardian, като същевременно допълва, че фиаското с гласуването вероятно е „друг смущаващ пример за способността и желанието на Русия да влияе на демократичния процес в западните страни“, предава Агенция \"Фокус\".  Преди референдума западните официални лица предупредиха, че Москва се опитва да ограничи участието на гражданите в референдума, за да обезсили резултата му, в случай, че повече от 90% от гласувалите подкрепят промяната на името.  Избирателната активност обаче бе около 36%, което е по-малко от необходимите 50%, за да бъде решението внесено за обсъждане в парламента. Зоран Заев, премиерът на Македония, обеща да продължи напред, но ще се изправи срещу твърдата опозиция на националистите.  Планът на Русия изглежда прост: увеличаване на нестабилността и разделението. Ако референдумът беше успешен, щеше да се разреши спора с Гърция, който блокира пътя на Македония за членство в Европейския съюз и НАТО. Както и в други страни от Западните Балкани – като Сърбия, Косово и Черна гора, Москва е решена да предотврати по-нататъшното разширяване на западното влияние.  За научилите урока си от президентските избори в САЩ през 2016 г. руските методи в Македония изглеждат много познати. Кампаниите за дезинформация и „фалшиви новини\", кибератаките и хакерството, фалшивите профили в социалните медии „Фейсбук“ и „Туитър“ и задкулисните дотации, вероятно са били използвани, за да се осуети успеха на референдума за името.  Русия отрича намеса. Но още миналия месец западните дипломати предупредиха, че само във „Фейсбук“ се появяват 40 нови публикации на ден, които насърчават бойкота на референдума.  „Ще позволите ли албанците да ви променят името?\", е най-честият въпрос, който се съдържаше в тях - очевиден опит да се предизвика напрежение между етническото албанско малцинство и доминиращото македонското мнозинство.  ", "date": "2018.10.02", "title": "The Guardian: Провалът на референдума в Македония е успех за Русия "}
{"url": "http://epicenter.bg/article/Ima-li-tayni-pregovori-v-Skopie-za-mnozinstvo-v-parlamenta--/164904/7/0", "text": "В Македония са в очакване на началото на преговорите между управляващи и опозиция за събиране на парламентарно мнозинство от две трети, за да бъде утвърдена промяната на името на страната в Конституцията. В продължение на целия ден обаче така и не съобщена информация за стартирането им, отбелязват от местната редакция на Радио „Свободна Европа“ в статия, озаглавена „Има ли тайни преговори за мнозинство в парламента?“, предава \"Фокус\". От ВМРО-ДПМНЕ очакват покана за среща, след като премиерът Зоран Заев обяви, че започват преговори за квалифицирано мнозинство за конституционните промени. Но от опозиционната партия, цитирайки на резултатите от референдума, твърдят, че волята на гражданите на Македония е името на страната да не се променя. В краткия срок до десет дни, определен от правителството като ключов за осигуряването на квалифицирано мнозинство (в противен случай ще бъдат организирани предсрочни избори следващия месец), партиите не разкриват много подробности за евентуални преговори. От СДСМ заявиха, че преговорите за осигуряване на мнозинство от две трети в парламента за конституционните промени могат да се водят и с депутати, а ако има нужда - и с лидера на ВМРО-ДПМНЕ Християн Мицковски.  Началото на преговорите обяви премиерът Зоран Заев, а вицепремиерът Радмила Шекеринска уточни, че следващите седем до десет дни ще бъдат решаващи за страната. Сега има предпазливост в изказванията на представителите както на управляващото мнозинство, така и на опозицията. Първите казват, че искат да дадат време на процеса на преговори с опозицията за промени в Конституцията, а от опозицията очакват официална покана за среща, но същевременно отхвърлят възможността да подкрепят промените в Основния закон.  На въпрос дали биха участвали в преговорите за конституционните промени, говорителят на ВМРО-ДПМНЕ Димче Арсовски отговори, че това е запитване в стил „какво би било, ако би било\". „Засега няма никакви преговори, а резултатът от референдума показва ясно волята на гражданите да няма никакви конституционни промени по отношение на споразумението, подписано с Република Гърция\", заяви Арсовски за Радио „Свободна Европа“. В интервю за „Алфа ТВ“ Християн Мицкоски подчерта, че парламентарната група на ВМРО-ДПМНЕ е монолитна. Но сред 42-мата депутати от опозиционната партия имаше различно позициониране и около самия референдум. Така например бе публикувана снимка от координатора на парламентарната група Драган Данев, на която гласува. Твърди се, че фотографията е от деня на провеждане на референдума. Подобна ситуация се повтори и в самото партийно ръководство - Мицкоски каза, че ще се въздържи от гласуване, а негов заместник в партията, вицепредседателят Митко Янчев, се разходи до избирателната секция. Правителството има 71 депутати, а за конституционните промени се нуждае от още най-малко девет гласа. Кои са другите членове на Парламента: ВМРО-ДПМНЕ има 42 депутати, Социалистическата партия на Македония - трима, Демократическата партия на сърбите в Македония един, ГРОМ и АВАЗ – по един. Несигурна остава и подкрепата на Ферид Мухич, който стана депутат от списъка на СДСМ, но досега вече няколко пъти е гласувал по различен начин от този на неговата група.  И докато в парламента продължават изчисленията за вота, за западните политици изглежда няма дилема, че трябва да се продължи с прилагането на Договора от Преспа чрез прокарването на конституционните промени. Генералният секретар на НАТО Йенс Столтенберг и председателят на Европейския съвет Доналд Туск чрез съвместно изявление прецениха, че сега всичко е в ръцете на политиците в Скопие, които трябва да изберат пътя напред.  „Решенията, които ще приемат в следващите дни и седмици, ще определят съдбата на страната и народа за много поколения. Насърчаваме ги да сграбчат тази историческа възможност \", бе призивът на двамата дипломати. За разлика от тях обаче, лидерът ВМРО-ДПМНЕ Мицкоски смята, че с процеса за по-нататъшното прилагане на споразумението с Гърция е свършено след референдума. Президентът на Македония Георги Иванов заяви, че народът ясно е изразил несъгласието си с прибързани и вредни решения, взети без предварително постигнат национален консенсус. Той добави, че решението на гражданите задължава политиците, и че парламентът в Скопие трябва да уважи това. Иванов допълни, че очаква от управляващото мнозинство да поеме отговорност за неуспешния референдум.", "date": "2018.10.02", "title": "Има ли тайни преговори в Скопие за мнозинство в парламента? "}
{"url": "http://epicenter.bg/article/Vuchich--S-Putin-razgovaryahme-za-Kosovo-50-minuti--sreshtnah-razbirane-/164903/7/0", "text": "Президентът на Сърбия Александър Вучич заяви, че той е срещнал разбиране, искрено и приятелско отношение от страна на държавния глава на Руската федерация Владимир Путин във връзка с косовския въпрос, предава B92, цитирано от Агенция \"Фокус\".  След срещата си с руския лидер в Москва, Вучич поясни пред журналисти, че е разговарял с Путин за цялостната ситуация в Косово и за интересите на големите играчи на международната сцена, за ролята на Русия и за помощта, която Сърбия очаква от нея.  Запитан дали Путин одобрява плана за корекция на границата между Сърбия и Косово, Вучич отговори, че няма нищо за обсъждане по темата, след като предложението бе отхвърлено както от ЕС, така и от албанци и сърби.  „Говорихме за ситуацията, за страховете, в случай че провокациите продължат и ако има посегателства срещу живота и имуществото на нашите хора в Косово и Метохия. От два часа разговори поне 45-50 минути говорихме за Косово и Метохия\", поясни Вучич.  Той добави, че не може да предостави повече информация, защото, съгласно думите му, това не би било справедливо нито за президента Путин, нито за обществеността. Сръбският президент обаче подчерта, че с Путин не само са обсъдили регионалните теми, но и са ги анализирали задълбочено.  ", "date": "2018.10.02", "title": "Вучич: С Путин разговаряхме за Косово 50 минути, срещнах разбиране "}
{"url": "http://epicenter.bg/article/Sharl-Aznavur-e-pochinal-ot-estestvena-smart/164905/7/0", "text": "Легендата на френския шансон Шарл Азнавур е починал на 94-годишна възраст от естествена смърт вследствие на остър белодробен оток, довел до спирането на сърдечно-дихателната функция. \r\n \r\n На Азнавур била направена аутопсия в болничния център в град Ним. Специалистите изключват хипотезата певецът да се е удавил неволно, след като се е почувствал зле на 1 октомври в имението си в Муриес.   Безжизненото тяло на Шарл Азнавур беше открито в понеделник по обяд във ваната на банята до неговата спалня. Специалистите констатираха оток на белите дробове, които са се напълнили с течност и са довели до неговата смърт.   Тялото на покойника беше предадено на семейството му. Неговите близки се обявиха срещу провеждането на общонационална церемония във връзка с прощаването с него. Тези церемонии са със строг протокол и с тях се изпращат видни френски политически, обществени и културни дейци в двора на Дома на инвалидите в Париж. На тях задължително произнася прощално слово президентът на Франция, съобщава Франс прес.   Източник: Дир.бг", "date": "2018.10.02", "title": "Шарл Азнавур е починал от естествена смърт"}
{"url": "http://epicenter.bg/article/Tramp-obidi-reporterki-na-preskonferentsiya--zayavi--che-tya-nikoga-ne-misli/164911/7/0", "text": "Президентът Доналд Тръмп обиди репортерка от новинарския корпус, отразяващ събитията в Белия дом. Той заяви, че тя никога не мисли. Острото изказване дойде по време на пресконференция в понеделник сутринта.   , каза Тръмп в Розовата градина на Белия дом, където беше обкръжен от високопоставени членове на администрацията му, включително и зет му Джаред Къшнър. Думите му бяха отправени към кореспондента на Ей Би Си в Белия дом Сесилия Вега, която след това се опита да коригира президента, но беше подложена на нови обиди.   каза Вега , каза тогава Тръмп   Изказването му беше разкритикувано в социалните медии, а според някои анализатори словесният дуел е показателен за женомразството в Белия дом. На същата пресконференция Тръмп отказа да отговори на въпрос на Кейтлин Колинс от Си Ен Ен за твърденията за сексуално насилие, извършвано от номинирания от президента за върховен съдия Брет Кавано. Когато Колинс опита да зададе този въпрос, президентът я прекъсна и нареди на служител на Белия дом да й отнеме микрофона.   Източник: Нова.тв", "date": "2018.10.02", "title": "Тръмп обиди репортерка на пресконференция, заяви, че тя никога не мисли"}
{"url": "http://epicenter.bg/article/Ruskoto-posolstvo-v-Skopie--Zapadnite-medii-podtsenyavat-makedonskiya-narod-/164914/7/51", "text": "Посолството на Руската федерация в Скопие реагира на статията на британския вестник The Guardian, в която провалът на референдума за името на Македония бе определен като победа за Москва, отбелязва скопското електронно издание „НОВА“, цитирано от Агенция \"Фокус\".  „Уважаеми The Guardian (и други западни медии), да обвинявате Русия за неуспеха на референдума в Македония, означава или че Ви липсва професионален опит, или че преднамерено подценявате македонския народ. Както и да е, нито едното, нито другото е хубаво за Вашата репутация“, се казва в съобщение от руската дипломатическа мисия в Скопие, публикувано в социалната мрежа „Туитър“.  На пръв поглед отказът на гласоподавателите в Македония да подкрепят промяна в името на страната им изглежда като въпрос от чисто местен интерес. Но резултатът от референдума може да се разгледа като значителна победа за държавния глава на Руската федерация Владимир Путин, тъй като провалът му създава пречки за евроатлантическата интеграция на Македония, написаха по-рано от редакцията на британския вестник The Guardian, като допълниха, че фиаското с гласуването вероятно е „друг смущаващ пример за способността и желанието на Русия да влияе на демократичния процес в западните страни“.  ", "date": "2018.10.02", "title": "Руското посолство в Скопие: Западните медии подценяват македонския народ "}
{"url": "http://epicenter.bg/article/Naprezhenie--Vashington-plashi-da-unishtozhava-ruski-raketi-/164918/7/0", "text": "Русия трябва да спре тайните разработки на крилата ракета, забранена от двустранен договор от 1987 г., или САЩ ще потърсят начин за унищожаване на новата ракета, преди да стане оперативна. Това заяви днес американският посланик в НАТО Кей Бейли Хътчисън, цитирана от Ройтерс и Асошиейтед прес, предава БТА.  По думите ѝ Вашингтон желае въпросът да бъде решен по дипломатически път, но е готов да обмисли и нанасянето на въздушен удар, ако руснаците продължат разработката.  Съединените щати смятат, че Русия разработва ракетните системи с наземно базиране 9M729 в нарушение на подписания през 1987 г. между САЩ и СССР Договор за ликвидиране на ракетите със среден и малък обсег. Тези ракети могат да поразяват мишени на разстояние от 500 до 5500 километра.  Москва твърди, че не нарушава договора. По думите на говорителя на външното министерство Мария Захарова твърденията на американската страна, че обхватът на ракетите 9М729 превишава позволеното в договора от 1987 г., не са съпроводени с никакви доказателства, припомня ТАСС.  \"Време е Русия да дойде на масата и да спре нарушенията\", каза Хътчисън на пресконференция в Брюксел днес, ден преди срещата на министрите на отбраната на страните от НАТО. Според нея, ако тази ракетни системи \"станат готови за изстрелване\", тогава САЩ ще потърсят \"потенциал за отстраняване на ракета, която може да порази всяка от страните в Европа, както и Америка\".  \"Контрамерките ще бъдат за отстраняване на ракетите, разработвани от Русия в нарушение на договора\", каза тя и подчерта: \"Руснаците са предупредени\".  Министърът на отбраната на САЩ Джим Матис заяви, че ще обсъди въпроса с колегите си министри на започващата утре в Брюксел среща.  \"Не мога да прогнозирам докъде може да стигнем - това е решение на президента. Но мога да ви кажа, че и на Капитолия, и в Държавния департамент има големи опасения заради ситуацията. Аз ще се върна със съветите на нашите съюзници и ще се ангажирам в дискусия да определим пътя нататък\", заяви Матис пред репортери в Париж, където е на посещение днес.  Американските обвинения вероятно ще влошат още повече отношенията между Москва и Запада, обтегнати силно заради анексирането на Крим към Русия през 2014 г., руските бомбардировки в Сирия и обвиненията за намеса на Русия в избори на Запад, отбелязват агенциите.  ", "date": "2018.10.02", "title": "Напрежение! Вашингтон плаши да унищожава руски ракети "}
{"url": "http://epicenter.bg/article/Ivan-Granitski--Dimitar-Talev---krepitel-na-natsionalnoto-samosaznanie/164879/6/0", "text": "            По повод 120-годишнината от рождението на Димитър Талев издателство „Захарий Стоянов“, БАН, Съюза на българските писатели и Столичната община организират тържествено честване на 4 октомври 2018 г., четвъртък, от 18 ч. в големия салон на БАН.   Ще бъде представено и новото пълно събрание на съчиненията на великия писател в 15 тома.   В историята на българската литература от Освобождението насам има две колосални духовни фигури, които Провидението е натоварило с изключително важна историческа мисия – Иван Вазов и Димитър Талев.   Неслучайно и двамата живеят във време на драматични социални сътресения, преломи и трансформации. Време на рязък преход от едно към друго обществено устройство.   Подемът на българския възрожденски дух в навечерието на Освобождението от османско робство подготвя раждането на Иван Вазов, който не само най-цялостно и най-ярко изявява събуждащата се национална енергия, но и за едно десетилетие се превръща в патриарх на българската литература – ненадминат ковач на българския език, извел го до шеметни висини като лексикално многообразие, образност, метафоричност и епическа широта.   Иван Вазов създава и развива до съвършенство почти всички литературни жанрове – романи, повести, разкази, поеми, лирика, драма, пътеписи, публицистика и т.н. Бурната епоха на Възраждането и на национално-освободителните борби имаше необходимост от титани, които да отразят талантливо и задълбочено предосвобожденската и следосвобожденската действителност. И роди тези титани - Иван Вазов с „Под игото“ и Захарий Стоянов със „Записки по българските въстания“.   Но именно на Иван Вазов бе съдено да сътвори първия роман в новата ни история. „Под игото“ е зареден с такава огромна енергия на възраждащия се национален дух, че повече от век след написването му се убеждаваме колко силни са неговите внушения. Читателите са все така завладявани от прелестта, непринудеността на извайваните образи, от увлекателността на фабулата и преди всичко от великолепието на цветистия, мускулест и зареден с вътрешна светлина български език…   Времето възложи и на Димитър Талев съдбоносна мисия - с двете романови епопеи (четирилогията: „Железният светилник“, „Преспанските камбани“, „Илинден“ и „Гласовете ви чувам“ и трилогията „ Самуил, цар български“), подобно на Иван Вазов да отрази неподправения дух на времето в две реалности – поробената и свободната България – през XIX-XX век. И да го превъплъти в образи, завладяващи със своята тънка типологизация, психологическа нюансировка на персонажите и пластическо майсторство.   Димитър Талев в своите романи разгръща философията на българската национална история. През 20-те и 30-те години на миналия век перото му се калява в редица разкази, повести и новели, художественото му съзнание постепенно укрепва, разширява и обогатява от упоритото и задълбочено изследване на отечествената история, народопсихология, национален манталитет и характер, за да придобие качеството на действително епически мащаби.   Повече от десетилетие се подготвя Димитър Талев за своите легендарни епопеи. В ранните му разкази преобладава романтичният подход, идеализирането и поетизирането на героичното минало на българите в борбата им за противопоставянето срещу верските и етническите асимилаторски бури. Достатъчно е тук да споменем разкази като: „Трескавец“, „Майстор майстора надвива“, „Хайдушка майка“, „Гълъби“, „Старата къща“, които ни очароват с прелестните си етюдни зарисовки, с леко и естествено разгръщащата се фабула и с поетично-романтичните нюанси.   Историческата тема, която е любима на писателя, естествено го води и към по-мащабни жанрове – новелата, повестта и романа. В сянката на великите романови епопеи остават повести като „Хилендарският монах“ , „Кипровец въстана“, „Братята от Струга“ и др., които според замисъла на писателя изпълняват важната задача да държат постоянно буден родолюбивия дух на българите. Трябва да добавим и важни историографски съчинения като „Биографията на Гоце Делчев“, която се родее с гениалната книга на Пейо Яворов, и „Град Прилеп – борби за род и свобода“, хвърлящи друга светлина върху многостранния талант на писателя. Не трябва да пропускаме и способността на Димитър Талев да намира подход към отделните възрастови групи, различните прослойки от българското общество – добра илюстрация в това отношение са юношеския роман „Илинденци“, новелите „Последно пътуване“ и „Два милиона, и драмата „Под мрачно небе“.   Писателят пресъздава атмосферата не само на родния си град Прилеп, но и на цялата Македония, която все още пъшка под ярема на варварското османско владичество. Злодейският Берлински конгрес разпокъсва многострадалното Отечество и оставя извън пределите на свободна България значителни територии, в които българския етнически елемент е не само преобладаващ, но и основен – Източна Тракия, Западна Тракия, Поморавието и пр.   Най-силна е болката на Димитър Талев по поробената Македония. Неговата велика четирилогия показва бавния, но и неотвратим процес, при който общественото съзнание се отърсва от фрагментарното мислене, от регионалното, от местническото и търси цялостност, завършеност. Димитър Талев продължава традицията на великия Иван Вазов, чрез реалистичен рисунък да извайва епически картини, именно защото пресъздава конкретния дух на историята. Писателят сътворява не само великолепни романи - образци на художественото майсторство, които представляват връх в развитието на българския роман, уви, ненадминат след него. Но той разкрива пред читателите и световния смисъл на събитията, невидимите пружини на историческите процеси и явления. И показва бавното, но неотвратимо израстване на съзнанието на един народ, който е решен да извоюва свободата си на всяка цена. И ние виждаме как се натрупва и узрява националната енергия, за да се подготви за спасителното избухване.   В своето фундаментално изследване „Българският ум. Непрочетеният Димитър Талев“ литературният критик и философ Панко Анчев анализира процесите на узряването на епическото мислене у писателя и неслучайно акцентира върху факта, че именно Димитър Талев, а не друг, е избран: „.. да бъде писателят, който да пресъздаде историческата трагедия и неутешимите лични драми на хората, потърпевши и осъзнали поверената им от Господа и историята роля в националната история. Можем ли да си представим колко поколения писатели-романисти, а и не само романисти, е трябвало да се родят, да натрупат този опит, да обгледат сюжета, докато се изпълни времето, в което ще се появи Димитър Талев, за да осъществи този сюжет и го превърне във велика литература? Не е случайно, че писателят осъществява своя и на историята замисъл едва в края на 40-те и през 50-те години на ХХ век. Точно тогава, когато върху му се стоварват тежки житейски изпитания. Сега именно става възможно литературата да обгледа проблема за Македония в историческата съдба на отечеството и да формулира художествено в четирилогията и романовата епопея за цар Самуил. Димитър Талев се подготвя за своята задача още от 30-те години, но тогава е още невъзможно да напише великите си книги. Те са все още непосилни за него, а и за българската литература. Тогава тя не е обладана от епическо съзнание, но уверено върви към него.”   Силата и въздействието на Талевата четирилогия се коренят именно в тази уникална способност на писателя да улови и пресъздаде великолепно спецификата на времето, духът на конкретната епоха. Зреещото в българското общество напрежение и в същото време очакване, тревога, смут и колебания, но и надежда и внезапни пориви на безумна смелост, храброст, желание за жертвоготовност в очакване на скорошното избавление от теглилата на робството. Всъщност със своята четирилогия Димитър Талев издига най-яркия неръкотворен духовен паметник на героизма и себеотрицанието на българите от Македония, които в продължение на десетилетия се борят за постигането на своята велика кауза – присъединяването към братята българи от освободената вече територия и събирането на сънародниците под обща национална стряха.   Когато говорим за романовите епопеи на този писател специално трябва да изтъкнем неговото категорично убеждение и вяра в ролята на писателя като обществена фигура, изстраданото му разбиране, че мисията на истинския творец е да се отдаде на безкористното обществено служение. Димитър Талев е приел това като своя ръководна философия и я следва през целия си живот неотклонно, въпреки сътресенията и в личния живот. Той е искрен патриот, до болка обичащ своето Отечество. И служи на тази идея и с разказите и новелите си, и с романите си, и с историографските си изследвания.   Нека отбележим колко ярко и задълбочено разглежда писателят в епопеята си за Цар Самуил въпроса за държавността, за ролята на истинския владетел, който не трябва да бъде единствено самодържец, а и народен водач, баща на нацията, душеприказчик на богохраняемото паство. Тъкмо такъв образ извайва Талев за Цар Самуил – една героична и същевременно трагична фигура. Впрочем нашата критика е в дълг към тази трилогия – все още недооценена и недостатъчно подробно анализирана. Не до край е разбрана дълбочината на авторовите внушения, не е откроено умението на писателя така увлекателно да разгръща фабулата и да извайва детайлизирано типажите и образите.   Но Димитър Талев воюва самоотвержено за постигането на националните идеали и каузи и чрез своята темпераментна публицистика. И в това отношение той следва велики традиции – тези на Георги Раковски и Любен Каравелов, на Христо Ботев и Захарий Стоянов, за които публицистичното слово е във висша степен и художествено слово.   Стотиците статии, антрефилета, есета и публицистични етюди, които Димитър Талев публикува на страниците на вестник „Македония“, (чийто сътрудник и главен редактор е през периода 1926 – 1934 г.), както и във вестник „Зора“ са заредени с вътрешен огън и възрожденски плам, често пъти са полемични, но духът на тази полемика е насочен преди всичко към борбата за съхраняване на българската национална идентичност и защитата на фундаменталните отечествени каузи, цели и идеали. В публицистиката си той постоянно насочва вниманието ни към личности и събития от близкото или далечно минало, които трябва да бъдат ярък пример и за младите поколения със своето родолюбие и жертвоготовност.   След новата социална промяна на 9 септември 1944 година редица от тези статии дават основание писателят да бъде атакуван и упрекван в национализъм и шовинизъм. Да припомним размишленията на Панко Анчев в посоченото изследване по този сложен и предполагащ нееднозначни оценки казус: „Димитър Талев обяснява застоя в разрешаването на т. нар. „македонски въпрос” с несправедливия Ньойски договор, съгласно който България е силно ощетена и унизена. Този договор обрече Македония на чуждо робство. Затова е необходима неговата ревизия и премахване на несправедливостите в установения ред в Европа и света. Победените в Първата световна война са поставени в неизгодно положение и народите им плащат прекалено висока цена за поражението си. Това спъва тяхното развитие, разделя ги, наранява териториите им, ощетява ги и фактически ги обрича на гибел.   Стремежът за ревизията на резултатите от войната роди и една нова идеология, която проникна в България и бе възприета охотно от кръговете на македонската емиграция. Тази идеология е националсоциализмът. На нея симпатизира и Димитър Талев.”   Но годините отсяха политическите конюнктури и дребните пристрастия и сега ние виждаме как пред нас се възправя величавата фигура на Димитър Талев като най-важен за националното самосъзнание, гордост, чест и достойнство български писател след Иван Вазов. При великия творец всичко е велико, дори и заблужденията му.   И нека отново се върнем към началото на нашите разсъждения за уникалната мисия, която съдбата възлага на Иван Вазов и Димитър Талев. И двамата са не само големи писатели, но и духовни водачи на своята нация, които осветяват с неугасимата светлина на своето родолюбие драматичното и бурно време, в което живеят. Иван Вазов създава иконографията на българските национално-революционни борби. Без романа „Под игото“ и особено без „Епопея на забравените“ нямаше да имаме канонизирането в народната памет на образите на опълченците от Шипка, поборниците за национално освобождение, величавите ликове на Васил Левски, Тодор Каблешков, Георги Бенковски, Хаджи Димитър, Кочо Честименски, Братя Жекови и пр.   Половин век по-късно същото прави и Димитър Талев. Образите на Султана, Стоян Глаушев, Лазар Глаушев, Борис Глаушев, Ния, Дона, Вардарски, Таки Брашнаров, Рафе Клинче, Самуил, Катерина Глаушева, Иван Гончев, Яков Рун са така ярко и релефно изваяни, защото чрез тях писателят разсъждава за преображението на българския свят, отбелязва и фиксира процесите на зараждането и утвърждаването на националната идея. И най-после – поддържа националното самосъзнание живо и устойчиво от поколение в поколение. Затова и Иван Вазов, и Димитър Талев представляват цели завършени епохи не само в развитието на българската литература, но и на обществената мисъл, на разгръщането на българския дух и интелект, на саморазвитието на отечествения характер, каляван в бури и сътресения и галваназиран чрез непомерно страдание, кръв и жертви, но и чрез възземания на духа, възторг и свещен родолюбив трепет.   Трябва да посочим още една съществена прилика между Иван Вазов и Димитър Талев. Става дума за грижата за младите писатели, която полага Димитър Талев в редица срещи, беседи и дискусии с начеващи белетристи през първата половина на 60-те години на миналия век, както и за важни негови статии, посветени на трудния и дълъг път за постигане на художественото майсторство.   Ето защо както младите български творци гледат с преклонение и любов към вече обявения за патриарх на българската литература Иван Вазов след края на Първата световна война, със също такъв респект и обожание се отнасят към Димитър Талев и начеващите белетристи след появата на неговата прочута романова четирилогия и епопеята „Самуил, цар български“ през 60-те години на XX век.   Две гигантски фигури – Иван Вазов и Димитър Талев. Двама духовни водачи на своя народ, двама будители на народната свяст, двама хроникьори на своите епохи и самите те епохи в изпъстрената с трагични превратности, но и величави мигове следосвобожденска действителност.    ", "date": "2018.10.02", "title": "Иван Гранитски:  Болката на Димитър Талев по поробената Македония"}
{"url": "http://epicenter.bg/article/120-godini-ot-rozhdenieto-na-Dimitar-Talev/164880/6/0", "text": "Национално честване на 120 години от рождението му – на 4 октомври т.г. , четвъртък, от 18 часа в големия салон на БАН   Навършиха се 120 години от рождението на Димитър Талев. И след толкова години все повече се убеждаваме, че той не е просто разказвач, романист, публицист и драматург, а и дълбок и проникновен мислител. Творчеството му посветено на Македония и националноосвободителните борби на народа ни е завършена философия на историята. Героите му са живи и истински, словото му - изящно и покоряващо, повествованието – увлекателно, родолюбието – неповторимо. Всичко е като у действително велик писател. Това величие ще почувстваме на тържественото честване на годишнината, което организират БАН,  Столичната община, Съюзът на българските писатели и издателство „Захарий Стоянов“. То ще е под патронажа на министъра на образованието и науката Красимир Вълчев.   До величието на Димитър Талев ще се докосне и всеки читател чрез съчиненията му в петнайсет тома, които издаде „Захарий Стоянов“ и които ще бъдат представени на 4 октомври. За първи път в това истинско книжовно съкровище творчеството на Димитър Талев е обхванато най-цялостно.   Съчиненията са под общата редакция на Иван Гранитски и Панко Анчев. Те включват: „Железният светилник“ (том 1), „Преспанските камбани“ (том 2), „Илинден“ (том 3), „Гласовете ви чувам“ (том 4), „Усилни години“ и „На завой“ са в том 5; трите книги на „Самуил, цар български“ са в 6, 7 и 8 том; „Гоце Делчев“- биография, „Град Прилеп – борби за род и свобода“, „Под мрачно небе“- драма, и „Илинденци“ - роман за юноши, са в том 9; том 10 съдържа „Хилендарският монах“, „Кипровец въстана“ и „Братята от Струга“; том 11 е с повести и разкази, том 12 „Спасение или гибел!“ и том 13 „Вярата е щит“ представят публицистиката на Димитър Талев; том 14 „Един хубав сън“ е със спомени, очерци и анкети, а последният том 15 „Свободно сърце“ е със спомени за Димитър Талев и литературна критика. Във всички томове има анализи и коментари на писатели и учени – литературоведи и историци, както и документални свидетелства за живота и творчеството на писателя. ", "date": "2018.10.02", "title": "Най-пълното издание на творчеството на Димитър Талев излиза в 15 тома"}
{"url": "http://epicenter.bg/article/Zhorzheta-Pehlivanova-/164827/11/0", "text": "                  Силно бях впечатлена от публикацията на снимката - „разговор на чистоту” между двамата световни великани-дипломати: 95-годишният, Хенри Кисинджър, бивш държавен секретар на САЩ и Сергей Лавров, руският външен министър в Ню Йорк по време на 73-та сесия на ОС на ООН. Това ме накара да се замисля, че колелото на световната политика отново се завъртва с много неизвестни, но се върти в името на мира и разбирателство с тежки думи в преговорите между двете супер сили,  но ограничавайки военното си надмощие.  Двамата асове в международните отношения си свериха часовника по  световната дипломация и конфликти, както и по двустранните проблеми, които тегнат над отношенията им.               Ако прелистим дипломатическите анали на България, забравени на прашната лавица във Външно министерство, ще изскочат личности-дипломати,  които са запечатали световни събития през годините, на които са били мълчаливи участници, било то в коридорите на Генералната асамблея на ООН или на “ ”срещи.   Българският дипломат не е лишен нито от усет към събития, нито от бърза и обмислена реакция. Личностите в тази деликатна материя, наречена дипломация, са хора с висок интелект и морал, скромни и дори често притеснителни.   Дипломатите са хора на задълбочения анализ, вникване в подробностите на проблемите, за да извлекат най-уместното и обмислено решение, което да е в полза на България. Но тук идва проблемът с фактора ВРЕМЕ в дипломацията, а на България този фактор дълги години не й отреждаше голям шанс.   Според някои международни наблюдатели в последните 10-15 години българската външна политика навлезе в епохата на хроничен провинциализъм. Провинциализмът е тежка стигма, защото обръща гръб на професионално подготвените кадри в дипломацията.   .                      Дали факторът време работеше за България през 2016г.? Или правителство Борисов-2 се люшкаше без да напипа точната посока в световната игра?     генерален директор на ЮНЕСКО, едно от българските имена във висшата световна дипломация на финала на едногодишна кампания, селекция и публични изяви в ООН до последното сито – Съвета за сигурност на ООН, когато изведнъж кандидатурата правителството повери на еврокомисар Кристалина Георгиева. България загуби на финала състезанието за генерален секретар на ООН пред очите  на 15-те посланици в Съвета за сигурност, които от десет години познаваха и работеха с Бокова в Организацията.  Българското правителство не съумя да разчете тънките дипломатическите ходове на Съвета за сигурност на ООН и подцени в дипломацията   “професионалната солидарност”, която Съветът демонстрира. Новата кандидатка на България К.Георгиева втрещи опитните дипломати на изслушването й с нахални изявления /според „Гардиън“/, като това че: “за една седмица ще направя това, което другите дипломатки-кандидатки направиха за една година. Аз ще спечеля поста, аз ще бъда новият генерален секретар...“ К.Георгиева подцени кастата в  световната дипломация. Това криво огледало показа за жалост пред света нивото на управлението в България. Дотам, че в „Сега“, 28.09.2016 г. оприличи “българската дипломация вече прилича на дълбоко провинциална кръчма... имаме правителство от сервитьори на чужди маси.“ Октомври 2016г. Съветът за сигурност остави Бокова втора /без подкрепата на България/ и избра португалския политик Антонио Гутериш за генерален секретар от 1 януари 2017г. на ООН.    България тррябвааше да се съпротиви и да отстоява на законното си право. България може да кандидатства за това място чак през 2038-2039 година.    Това даде шанс държавата ни да се чуе отчетливо като сериозен и действащ член на Европейското семейство и да покаже, че е надежден  организатор на форуми и срещи на върха, третиращи европейски и световни проблеми и политики. България се показа и като инициатор за срещата на върха във Варна между турския президент Р. Ердоган и ръководителите на Евросъюза, на лидерската среща в София Европейски съюз - Западни Балкани, за които  оценките към България не закъсняха. Затова и акцентът от изказването на премиера Бойко Борисов от трибуната на ООН беше именно - България в помощ на региона. Това влезе и в изказванията на някои евролидери пред ООН, както и на лидерите на Балканските страни като цяло, отчитайки приноса на България за региона.    По протокол практиката на ООН е навреме  да бъдат оповестени имената на лидерите, които участват в този отговорен дебат. Затова по време на Българското Европредседателството европейските държавници са определили своите оратори, ръководители на делегациите на ЕС. Да се впише България в тазгодишните анали на ООН означава, че е в световната политика. Въпросната реч, дали я чете президент, премиер или външен министър няма особено значение, защото има значение нейното съдържание, а не четецът, защото документът остава в архива като авторитетен документ на държавата България.               Светът очакваше по време на тазгодишната есенна сесия директен сблъсък от трибуната на Обединените нации между Тръмп и Путин и между Тръмп и  Си Цзинпин, но  двамата лидери на двете Велики сили Русия и Китай и постоянни членки на Съвета за сигурност на ООН отсъстваха от форума, а делегациите им се водеха от техните външни министри.               Общият дебат е уникална световна сцена, в която всеки лидер се опитва да изложи пред останалия свят каква е политиката на страната му и какво е постигнал за региона, в който живее. И тази година той започна по протокол. Генералният секретар Антонио Гутериш откри най-високия световен форум  с „добре дошли“ към всичките лидери на 193 страни-членки. Новото в тазгодишната снимка  е, че председател на Общото събрание е жена, Мария Фернанда Еспиноса, еквадорска поетеса и дипломат, което е за първи път в историята на Генералната асамблея на Обединените нации.               На тазгодишния дебат в ООН горещите теми в света не бяха забравени, нито подминати без внимание от високата трибуна от световните лидери: мирът и войната, сигурността и ядреното оръжие, военните конфликти в Близкия изток и Сирия, климатичните промени, проблемите в Иран, Палестина и Израел, проблемът Северна Корея, проблемите в Латинска Америка - Куба, Венецуела, Никарагуа, миграцията, устойчивото развитие по програмата 2030, мултилатерализма, глобализма, национализма, расизма и т.н. …               Френският външен министър Жан Ив льо Дриан очерта пред “Монд” позицията на Франция и донякъде тази на Европейския съюз на този висш световен форум: “Дипломацията преживява сериозна криза. Първият фундаментален принцип е да зачитаме нейната дума и нейния подпис. Вторият принцип е да се съгласуват фактите, да търсим и да намерим компромис, което напоследък е трудно,  защото фактите са манипулирани. Трябва да намерим общата истина. Защото, ако няма повече обща истина, която да е споделена между всички държави, как ще водим диалог? Ето защо трябва да се намесим, да реагираме, за да възстановим диалога и да спасим тази съществена част от системата, която се установи в света след Втората световна война. Франция ще бъде първа сред инициаторите...”               Ще припомня някои   и   в изказвания на световни оратори от тази трибуна, които са останали в историята на Организацията, било то заради тяхната непремерена агресивност, дълги речи или за необичайни за този форум поведения: 2006г.  2009 г. Либийският президент Муамар Кадафи се разположи в своя шатра до ООН и на дебата се разпростря до 96 минути; 1960 г. рекордът по най-дълга реч е на кубинския лидер Фидел Кастро, който говори цели 269 минути. 1960г.-Съветският лидер Никита Хрущов произнася нервно своята “емоционална” реч, останала в историята, че ползвал обувката си, за да удря по банката да наложи мнението си… 1974г. Палестинският лидер Ясер Арафат застава на банката пред Общото събрание и заявява: „Нося в едната ръка маслинова клонка, а в другата – пушка. Не позволявайте маслиновата клонка да падне!“ През 2012 г. Премиерът на Израел Бенямин Нетаняху пък влезе в историята на Общото събрание с  „рисунка на бомба с червена линия“. Говорейки пред Асамблеята за предполагаема заплаха от Иран  и червената линия на Израел, която не позволява да бъде прекосена, за аргументация Нетаняху донесъл рисунка, която влиза в комиксите на Интернет. /бомбата и червената линия/.    Така той напомни на много от присъстващите за своята  друга снимка - бомбата и червената линия. Реакцията към Натаняху бе светкавична от външния министър на Иран Мохамад Джавад Зариф, който я нарече “фалшива новина” и поясни: “Време е Израел да разкрие своята ядрена програма с международни инспектори...”                :             В първия ден на Общия дебат президентът на САЩ и домакин на сесията, Доналд Тръмп, кокетирайки тържествено като на митинг, застана пред всички световни лидери, поздрави ги и започна направо речта си в негов стил. Сякаш Тръмп предполагаше, че както с речта си 2016 в щата Охайо, така и сега ще покори и света от тази трибуна.  за отбрана, национална сигурност, решението му да изолира  Иран, остра критика към Китай, ЕС, Германия, Русия, към страните от Близкия Изток и Сирия, към режимите в Латинска Америка – Венецуела, Никарагуа и Куба.               Тръмп похвали само четири страни в света и защити специално тяхната политика: Индия, Саудитска Арабия, където бе преизбран принцът-престолонаследник Мохамед Бин Салман, Израел и Полша /единствената от Европейския съюз, което не бе случайно. Президентът на Полша А.Дуда преди дни бе в Белия дом във Вашингтон и поиска от Тръмп американска военна база на полска територия, предлагайки да носи името „Форт Тръмп“, която база да защити Полша от Русия./  Генералната Асамблея не се смя заедно с Тръмп,  а  вкупом се смя на Тръмп. Малка е разликата.. Защото тук в тази зала всичките 193 държави са с един глас и имат едно място.               На тази „МАГНА“ сцена речта на Тръмп сякаш се превърна в хумористичен монолог: „В по-малко от две години моето правителство постигна повече от всяко друго правителство в историята на Съединените щати“ - залата избухна в смях. „Да, истина е“ продължи Тръмп и последва още повече смях. „Не очаквах това, но нищо.“ реагира с усмивка. Речта му не бе лишена от лозунгите „Америка най-напред“, „Да направим велик САЩ още веднъж!“ и отново смях в залата.               Президентът Тръмп не забрави имигрантите - „да си останат у дома, за да направят велики своите страни...“ и се спря на трафик на малолетни, изнасилване на деца и т.н. Речта трая повече от 45 минути.  предава AFP. „ , подчерта американският президент в рамките на речта си на 73-ото Общо събрание на ООН в Ню Йорк.             Тръмп насочи остри стрели и към съда в Хага. \" “. „ увери Тръмп.   проявен в усилията за постигане на трайно помирение на Корейския полуостров, но допълни, че  , тъй като предприетите до този момент стъпки за премахване на севернокорейската ядрена програма са недостатъчни. Ако на дебата миналата година пред Общото събрание Тръмп заплаши с „огън и разрушения Северна Корея като никой друг“, една година по-късно Тръмп вече говори за своя приятел Kim Jong Un като негов колега от цял живот.      “.               Атаката към Венецуела и към президента Мадуро Тръмп мотивира с миграционната двумилионна вълна от граждани, които напускат Венецуела към съседните страни Колумбия, Бразилия и Еквадор.  „Венецуелците напускат страната си, защото там, където социализмът търси властта, идва бедността.“ Прибързаната реакция и съждение на Тръмп дори можеше да засегне самия генерален секретар на ООН, Антонио Гутериш, известен дългогодишен португалски социлист-премиер и председател на Социалистическия интернационал, който седеше до него, а да не говоря за лидери и страни, които провеждат лява политика в света и са в ООН.               Патриот е - душа дава...но не свойта душа, братя, а душата на народа!“ Патриотизъм или шовинизъм? Накратко - едното е любов към Отечеството, а другото – сляпо поддържане на своята страна и омраза към страни-съперници и към техните народи.               Френският посланик  пък в ООН Франсоа Делатр отива по-далеч: „С Тръмп се ускори новият световен безпорядък, който започна през 90-те години на ХХв. и се задълбочи с военните интервенции през първото десетилетие на този век...“                               : \"Растежът на радикалния национализъм и неофашизма в Украйна, където за герои са обявени престъпници, които са се борили под знамето на СС – е един от основните фактори на продължителния вътрешен украинския конфликт. Единственият начин да бъде преодолян този конфликт е пълно и последователно прилагане на Минският пакет от мерки, който беше единодушно одобрен от Съвета за сигурност на ООН\", каза Сергей Лавров пред Общото събрание на ООН.                В момента Турция осигурява подслон на 3,56 милиона сирийски бежанци. И докато ние тук се грижим за тези над 3 млн., ЕС е длъжен да ни подпомага. Ако тези бежанци потеглят към Европа, тя какво ще прави, ще се обърка. Сега не иска да приеме 100 или 500 души. Беше ни обещана помощ от 3 млрд. евро през юни и втори транш със същата сума, но нищо от това не е изпълнено... В Турция сме похарчили близо 27 млрд. долара, само разходът на държавата е в размер  на 13 млрд. долара. Никоя друга държава не се е нагърбила с толкова голяма отговорност, както Турция направи в сирийската криза, започнала преди седем години\".                , председател на Европейския съвет в речта си на 27 септември заяви: „Желанието на Европейския съюз е в днешния нестабилен и непредвидим свят Евросъюзът да играе водещата роля в една по-ефективна ООН, изграждайки мостове в подкрепа на многостранното сътрудничество...“                 успокои  лидерите в дебюта си на световната сцена с фразата: „Аз ще бъда продължител на политиката на двамата Кастро“ и  поиска край на ембаргото, наложено на Куба от САЩ. За новата конституция на Куба Канел съобщи, че няма промени свързани с държавното устройство на карибската държава и отправи критика към капитализма като обществен строй  и съобщи, че той продължава кубинската революция. Държавникът осъди опитите на САЩ за интервенция и санкции срещу Венецуела, както и осъди агресивността към Иран.    пристигна в последния момент в Ню Йорк, малко  преди речта си в ООН, за да защити венецуелския народ: „Венецуела е жертва на постоянна агресия  и чужди интереси се опитват да задържат курса на един революционен процес, който се базира на социални справедливи искания и тази агресия идва от САЩ и правителството му, които наложиха крути санкции, бе за виждат кризите в Централна Америка, Африка и Европа – нито за мигрантите на мексиканската граница, нито за тези от Либия, Ирак, Сирия – разрушителната политика на САЩ. Аз съм предразположен за среща с президента Тръмп, чрез, а не чрез налагане на сила. За международна солидарност: Венецуела подкрепя Иран.“                    То се проведе в прочутия голям салон на Съвета за сигурност с великолепния стенопис, символизиращ „Обещание за бъдеще на мир и индивидуална свобода“ на Източната стена на залата, дело на прочутия норвежки художник Per Krohg. Заедно на общата маса седнаха всички 15 лидери на страните-членки на СС на ООН, заедно с генералния секретар на ООН, Антонио Гутериш. \"Касапницата, която върши сирийският режим, е възможна благодарение на Русия и Иран. Иранският режим изнася насилие, тероризъм и вълнения. Той тайно развива програмата си за балистични ракети и ги разпространява из целия Близък Изток\". Успоредно с нападките срещу Сирия, Иран и Русия, американският президент изрази готовност да подкрепи посредническите усилия на Турция за спасяването на стотици хиляди цивилни в сирийската област Идлиб. \"Хванете терористите, но се надявам, че ще продължите да се сдържате! Светът ви наблюдава!“.                 Китайският външен министър Wang Yi протестира: “Нито сме намесвали досега, нито ще се намесваме във вътрешните работи на някоя страна“.             Тръмп предупреди също, че за да има траен мир на Корейския полуостров и за да бъдат премахнати ядрените оръжия на Северна Корея трябва всички държави да спазват икономическите санкции срещу Пхенян: \"Но най-важното е, че президентът Ким Чен Ун - мъж, който опознах и харесах - иска мир и просперитет за Северна Корея.“                  \"Тереза Мей не за първи път прави такива обвинения и всеки път доста високомерно заявява, че те имат стопроцентови доказателства. Но те нищо на никого не представят, нарушавайки разпоредбите на минимум три или дори четири конвенции - двустранни и многостранни в рамките на Съвета на Европа за необходимостта в такъв род случаи да се встъпи направо в диалог и да се обсъжда създалата се ситуация\", каза Лавров.  ", "date": "2018.10.02", "title": "Жоржета Пехливанова: Българската външна политика навлезе в епохата на хроничен провинциализъм"}
{"url": "http://epicenter.bg/article/-Vzglyad--Angela-Merkel-iska-Evropa-da-se-upravlyava-ot-Berlin-i-Parizh/164846/11/0", "text": "Ангела Меркел не посети тазгодишната сесия на Общото събрание на ООН, на която в едно от централните събития се превърна заседанието на Съвета за сигурност под председателството на американския президент Доналд Тръмп. Тя не чу и речта на президента на Франция Еманюел Макрон, който от трибуната на Общото събрание предложи реформирането на Съвета за сигурност, разширяването на неговия състав и ограничаването на възможностите за използването на правото на вето от постоянните му членове. В момента Меркел е пълна с вътрешни проблеми – както чисто германски, така и европейски, защото Евросъюзът се явява и въпрос на германската вътрешна политика. Проблемите в широката коалиция, на която се опира правителството на Меркел, само се влошават: социалдемократите са недоволни от баварския ХСС, баварците са недоволни от Меркел, и нейните позиции в собствената ѝ партия са отслабени след скорошното поражение на нейния кандидат за поста на ръководител на парламентарната фракция на ХДС.   Канцлерът вече открито се нарича „смотаната патица“ както в самата Германия, така и в Европа. Шансовете Меркел да продължи да седи в своето кресло също намаляват, защото популярността на всички партии от управляващата коалиция падат стремително, докато симпатията за опозиционната „Алтернатива за Германия“ и левите нараства. Изборите за местния парламент на Бавария, насрочени за 14 октомври, може да се превърнат в „деня Хикс“ за началото на нова вътрешнокоалиционна и, съответно, правителствена криза в Германия. Говорейки в неделя в баварския Отобойрен, Меркел говори в полза на създаване на Съвет за сигурност на Европейския съюз с цел „укрепване на капацитета и създаването на нов ред във въпросите на външната политика“. По думите ѝ външната политика, постоянно основана на единно мнение, не може да бъде разумно решение в бъдеще. Като пример тя посочи трудностите във взимането на решения за санкциите по отношение на Русия. Тук, обаче, не е ясно какво Меркел има предвид – дали е сложно да удължат санкциите или, точно обратното, да се отменят. Тъй като и в двата случая ще е нужно съгласието на всички 28 страни-членки на ЕС. Но за момента Берлин успява да се сдобие с единна позиция от всички за продължаване на санкциите. Въпреки факта, че редица страни – от Австрия до Гърция – нееднократно изразиха своето желание за премахване на поне част от санкциите, техните ръце бяха внимателно извити и принудени към „солидарност“. Впрочем, сега ситуацията се променя. И не само защото Евросъюзът трябва да подхожда все повече и повече остро към САЩ и като цяло да се подготви за предстоящите американски санкции върху търговията с Иран. Много по-важно е, например, че новото италианско правителство вече нееднократно даде ясно да се разбере, че ще продължи да настоява на отслабени санкции против Русия. Но тук не става въпрос за Русия. Или по-точно, не само Русия се явява като главната причина за инициативата на Меркел. Берлин отдавна очаква да премине на следващия етап от евроинтеграцията – политически, финансов, външнополитически. Понастоящем Германия се нуждае от единна Европа под нейно ръководство. Е, или с някакво френско участие в управлението на Стария свят. Процесът на евроинтеграция не е просто заступорен в последните години – евроскептиците започнаха да набират сили, тоест поддръжници на отслабването на ЕС чрез реформиране на Евросъюза в съюз на националните правителства. На този фон са всички европейски интегратори – а към тях се отнасят не само чиновниците в Брюксел, но и Меркел и Макрон – търсят начин за реверанс, тоест прехода към ускорената евроинтеграция. Дори излизането на Великобритания се възприема не като проблем, а като предизвикателство – което означава нуждата от центростремителен процес, излъчващ още много. Общ бюджет, обща отбранителна политика – все теми, които напоследък постоянно звучат от устите на Меркел и Макрон. Германия и Франция ще определят външната политика на Евросъюза, а представените в Съвета за Сигурност страни в качеството си на непостоянни членове на останалите страни ще решават кое да подкрепят. Нито Италия, нито Испания не могат да разчитат на своето постоянно членство в Съвета за сигурност. Тъй като имат дългове и нямат политическата тежест като Франция и Германия. Вярва ли Меркел в реалистичността на своята инициатива? Разбира се, все пак Берлин действа еднозначно по въпроса за усилване на евроинтеграцията, подбирайки различни варианти по пътя. Идеята за Съвет за сигурност ще бъде опитана и обсъдена, но проблемът е в това, че към момента ЕС встъпва в предизборния период. През май ще бъдат проведени избори за Европейски парламент – на които всеки предрича относителния успех на евроскептиците. След това, думата „безопасност“ ще звучи в Европа не в съчетания с думата „съвет“. Трябва да се бори за съхранение поне на настоящето ниво на евроинтеграция. И съвсем не е факт, че германският канцлер, който ще се занимава с това, ще носи името Ангела.  ", "date": "2018.10.02", "title": "„Взгляд“: Ангела Меркел иска Европа да се управлява от Берлин и Париж"}
{"url": "http://epicenter.bg/article/Prof--Volfgang-Ishinger--Ima-Tuitar--no-ima-i-fakti-/164858/11/0", "text": "През последните месеци се наблюдава увеличаване на разногласията между американския президент Доналд Тръмп и лидерите на Европейския съюз.   Някои анализатори предупреждават, че стопанинът на Белия дом може да разруши със своите изказвания трансатлантическото сътрудничество. Има съобщения в Туитър, но има и факти. Имайте предвид, че ние не оставяме без внимание фактите, когато отделяме внимание на съобщенията в Туитър. Фактите са, че администрацията на Тръмп прави много за НАТО. Днес има повече натовска военна техника в Полша, балтийските страни, това е презастраховка и е добре за Украйна.   Администрацията на Тръмп всъщност прави това, на което сме се надявали. За съжаление външната политика не е само факти, но и възприятия. В тази плоскост Тръмп нанесе много пакости, когато повдигна въпроса за доверието към алианса, неговата възможност да оцелее.   Как европейците трябва да реагираме на това?   Трябва да знаем, че макар президентът да е най-могъщият човек в системата на управлението в САЩ, той не е единственият, който има власт. Има 50 губернатори, има 100 сенатори. Моят съвет към европейците е: ако не можем да работим по определен въпрос с Белия дом, провеждайте интензивен диалог със сенаторите.   Дори не всички членове на администрацията на Тръмп споделят неговите възгледи. Не всичко е загубено, сега е труден период, защото Тръмп е непредсказуем и това му харесва, но това не е краят на НАТО. Днешният конфликт между САЩ и техните съюзници се различава от противопоставянето срещу войната в Ирак през 2002-2003 г. Тогава спорът в трансатлантическите отношения предизвикваше въпроса дали трябва да използваме военни сили против Саддам Хюсеин. САЩ казаха „да“, Германия и Франция – „не“. По много други въпроси нямаше проблеми. Тогава канцлер беше Герхард Шрьодер и той многократно ми е заявявал: ако иракският проблем не съществуваше, ние щяхме да имаме прекрасни отношения.   А с администрацията на Тръмп споровете са по много въпроси – търговията, климатичните промени, НАТО, Русия. Изглежда, че настоящият стопанин на Белия дом не харесва идеята за европейска интеграция. Той подкрепя по-националистическите движения. Това е много по-дълбок конфликт, отколкото при администрацията на Джордж Буш-младши (2001-2009 г.   Искането на Вашингтон европейските страни-членки да отделят 2% от БВП за отбрана е насочено преди всичко към Германия. Сред германските избиратели съществуват сериозни съмнения относно увеличаването на разходите за отбрана. Исканията на Тръмп са тревожен сигнал. Той ни казва: пораснете, станете по-отговорни. Ние вече започваме да разбираме, че не е добре в течение на няколко поколения да предаваме отговорността за своята сигурност от другата страна на Атлантика.   Защо фермерът от Айдахо трябва да плаща да отбраната на Европа?   Трябва да разберем, че това е закономерен въпрос. Но въпросът не е само в това, колко отделяме за нашата отбрана, но как организираме нашата отбрана и външна политика, за да направим така, че ЕС да заговори на един глас за Русия, Сирия, Китай. Ерата Тръмп ще подтикне Европа към по-голяма самодостатъчност и отговорност. И в края на този период Вашингтон ще гледа на нас като на по-важен партньор, защото ще сме по-силни.   Германия трябва да постави своята сила и благополучие на служба на ЕС, да го направи по-силен и ефективен. Всички заедно трябва да усилим Европа. Трябва да използваме мощта на Германия, за да направим Европа отново велика. ", "date": "2018.10.02", "title": "Проф. Волфганг Ишингер за разногласията между Тръмп и лидерите на ЕС: Има Туитър, но има и факти!"}
{"url": "http://epicenter.bg/article/AFIS--S-predlozheniyata-za-zdravna-reforma-upravlyavashtite-vbivat-klin-mezhdu-sebe-si-i-izbiratelite-/164878/11/33", "text": "В средата на септември министърът на здравеопазването Ананиев изнесе на публично обсъждане няколко идеи за промяна на финансирането на здравното дело в България. Интересно е да се види мнението не само на политици, експерти и лекари, но и на публиката, защото тя е, която плаща и ще плаща. Това сочат данните от национално представително проучване на общественото мнение,    Данните показват, че още в началния си вид предложенията крачат в ауфтакт с ритъма на общественото мнение.         През годините, едно от обичайните обяснения за отрицателното мнение относно „реформените“ идеи на управляващите е, че „манталитетът на българина“ по принцип се отличава със скептицизъм, консерватизъм и даже деструктивност. Данните обаче показват, че като цяло, населението не само знае, против какво е, но и за какво е.    Да обобщим:  . Докато предложението за нови реформи е в обратна посока – въвежда още повече комерсиализация на здравеопазването. Негативната оценка към идеите на министъра и позитивната – към алтернативите, се споделя и от привържениците на ГЕРБ.    Общоизвестно е, че населението плаща все повече и от джоба си, и чрез данъците за здравеопазване. В свой доклад от 2015 г. Световната банка, която беше идеолог на сегашната институционална система, (въведена през 2000 г.), призна, че в хода на нейното прилагане България е станала уникална сред индустриализираните общества с това, че осигурените пряко плащат половината от разходите за здравеопазване    В почти всички европейски държави този дял е под 20%. Това значи, че у нас, в случай на болест, пациентът поема половината от цялостния финансов риск, въпреки, че си е плащал осигурителна вноска. Също така, че постоянно растящият дял от БВП, заделян за медицина, не е придружен от подобрение на основни здравни показатели. Зад тези констатации стои личен опит на онези хора, които са боледували. Което напълно обяснява преобладаващото мнение, че медицината и фармацията би трябвало да оздравят начините на разходване, преди да изземват още повече ресурс от населението.   Този дял систематично расте през годините. Медицината вече влезе в челната тройка на тревогите на хората, редом с бедността (27%) и неясните перспективи (23%).   Помолени да дадат цялостна оценка на здравеопазването в България, 39% го оценяват като „Лошо“, 11% като „Добро“ и 47% като „Задоволително“. Съотношението между категорично негативно и категорично позитивно мнение е 4 към 1.   В нея 61% имат средно 1.9 хронически заболявания. Оценката в тази група е още по-негативна: 43% смятат, че здравните грижи в страната са лоши, докато на обратното мнение са само 8%.  Още по-силно влияе факторът „доходи“. Сравнително най-приемлива изглежда системата за хората със среден семеен доход над 1000 лв. на човек. При тях негативната оценка надделява над позитивната с 3%. Но те са само 1 от всеки десет граждани и затова балансираното им мнение не натежава, колкото недоволството на останалите.  Една от главните цели на здравната политика през годините беше догонване на останалите европейски страни в профилактиката.   Десетилетие по-късно бихме очаквали число от поне 90%, тъй като това е официален приоритет в управленски програми и здравни стратегии на поредица правителства от поне 15 г. насам.  Незадоволителната профилактика отличава България от страните-членки на ЕС и води до рекордна смъртност, предимно от сърдечно-съдови и онкологични заболявания. Здравният министър съобщи по-малко число – около 35%, които не са преминали прегледи. Той предложи нови наказателни мерки спрямо осигурените, въпреки че и сега предвидените санкции не се прилагат.   Останалите посочват причината, че „Личният лекар не настоява“ (26%). 12% съобщават, че „Личният лекар не издава нужните направления“. Има и други причини –„Изследванията и прегледите са скъпи“ (17%), „Най-близките медицински лаборатории се намират в друго населено място“ (9%). Тези данни насочват към хипотезата, че сегашната система парично стимулира анти-профилактиката (т.е. „пести от триците“).  В медиите битува мнението, че бюджетният недостиг на НЗОК се дължи на хора, които не си плащат здравните вноски.   Безработните представляват 54% от неосигурените, докато делът им в населението е само 8%. 81% от безработните не са преминали годишния преглед.  С годините все по-остър става проблемът с достъпа до здравеопазване, независимо дали обществено или частно. На въпрос, „Там, където живеете, колко часове са нужни, за да ползвате спешна помощ?“, 21% от населението посочва число над 1 час. Т.е. за всеки пети здравноосигурен в България т. нар. „златни 40 минути“, в които инфаркт може да бъде овладян без тежки увреждания, са априори пропуснати. Постъпването в болница изисква над 3 часа пътуване за 18% от осигурените.  Т.е., това е сериозен логистично-финансов проблем , най-често съпътстван с откъсване от населеното място и от помощта на роднините.   Там, където живеят над една десета (11%) от пациентите, дори достъпът до аптека изисква болният или негов близък да измине над 3 часа път. По такъв начин здравната политика е позволила деформация в районирането, при което онези, които имат най-много средства, защото са в големи градове и имат по-големи доходи, реално ползват повече от обществените фондове за здравни грижи.   Неин член 52(1) гласи: Гражданите имат право на здравно осигуряване, гарантиращо им достъпна медицинска помощ, и на безплатно ползване на медицинско обслужване при условия и по ред, определени със закон. Виждаме, че законите и създадените от тях обществени отношения не гарантират достъпа на осигурените до здравеопазване. Обяснението е просто: от 2000 г. насам здравните заведения, следвайки пазарната логика, все повече се съсредоточават в големите градове, където има повече платежоспособни «клиенти». Пазарната медицина следва парите, а не пациента.   Въпреки това правителството предписва лечението на раните от бизнес-медицината с още повече комерсиализация. Изводът е, че на диагностициране, в т.ч. и със средствата на социологията, подлежи по-скоро правителството, отколкото обществото.   ", "date": "2018.10.02", "title": "АФИС: С предложенията за здравна реформа управляващите вбиват клин между себе си и избирателите "}
{"url": "http://epicenter.bg/article/Analizat-na-ISA-/164871/11/0", "text": "      - БОРИСОВ ПАЗИ ВСЕ ПО-ТРУДНИ БАЛАНСИ В СТРАНАТА И ЧУЖБИНА - ПРЕЗИДЕНТЪТ ВЛЕЗЕ В ОТКРИТ КОНФЛИКТ С ПРЕМИЕРА - ГЕРБ УСКОРЯВА ТЕМПОТО ЗА ЕВРОПЕЙСКИТЕ И МЕСТНИ ИЗБОРИ - БОЙКОТЪТ НА БСП В ПАРЛАМЕНТА СЕРИОЗНО ПРИТИСКА ВЛАСТТА - ДПС СЕ ВЪРНА КАТО БАЛАНСЬОР В НС, - ДОГАН ДАДЕ ЯСЕН ПУБЛИЧЕН СИГНАЛ - СЪРБИЯ И КОСОВО - ТЕАТЪР ИЛИ РЕАЛЕН СБЛЪСЪК   Предлагаме ви резюме от      Той не е феномен на младите, а прониза всички възрасти. Това е централен социално-политически проблем в страната.     През изминалия месец за първи път социолозите единогласно повториха   (Медиана, Алфа Рисърч, Галъп, Афис). Ясно е отчетена загубата на обществена подкрепа заради скандали във и около правителството. Тенденцията е негативна и няма изгледи за позитивен изход от ситуацията.    Такъв де факто отсъства от публичното през изминалия месец. Доминират теми за бизнес и политически обвързаности, кадрови назначения, олигарси, икономически интереси и спорадичните скандали.  трудно осъществената смяна на трима министри, нескопосаното задържане на двамата журналисти и тяхното разследване. И трите въпроса са с продължение, което ще се развива в новия политически сезон.    нито доведе до появата на позитивни настроения. Някои от министрите не се приемат еднозначно, като дори президентската институция изрази резерви към качествата на новия министър на вътрешните работи. Смените могат да се определят като недостатъчни, закъснели и кризисни. Ремонтът на кабинета трябваше да е мащабен и да се извърши през юли, когато имаше условия за рестарт на мандата.   Президентът рязко излезе напред, като ангажираше общественото внимание непрекъснато и последователно.      Вече не може да говорим за обикновена делегитимация. Независимо дали това е заслужено или не, сатанизацията на Народното събрание е отчетлив социален факт. Ако това „пропадане“ продължи, в страната може да се заговори за управление чрез декрети като по-добър вариант. И тук не се шегуваме. Всичко изложено води до неизбежната необходимост от качествена промяна на институцията с оглед на нейния рестарт.    на опозицията, анализатори, социолози, политически коментатори. Вече се лансират сценарии, обсъждат се варианти, анализират се възможностите за 2019 година. Управляващите категорично настояват, че ще изкарат мандата си, макар и вече да го определят като трудно постижимо. При растящите цени и очертаващата се тежка социална зима евентуалното формиране на нов кабинет ще е много трудно и натоварено с кризисни очаквания.     Вътрешната ситуация в България предполага тотална концентрация върху решаване на серията от натрупани проблеми и кризисни сфери. Когато си в криза, ти сам си приоритет. Унгария има показатели в пъти по-добри от българските във всяка една сфера. Въпросът е за позицията на България около казуса с Унгария. Отвсякъде се състезаваха да се бият в гърдите като борци „за“ и „против“ Орбан. Това не е сериозна позиция на политически елит, който трябва да мисли и действа в парадигмата на здравия разум и националния интерес. Унгарският премиер има добри идеи за спиране на мигрантския поток и запечатването на европейските граници за нелегален трафик, той е ярък политик, който балансира между Берлин, Москва и Вашингтон, донесе милиардни чужди инвестиции в страната си, поддържа добри икономически и социални показатели, прекрати чуждите намеси във вътрешните си работи. По отношение на България у нас се забравя, че относно „мигрантския въпрос“ ние сме на една черта с Гърция, Италия и Испания – южният фланг на ЕС.   Салвини и Орбан се сближиха неимоверно, но по този въпрос са на различно мнение. Интересите на България и Унгария, например, в момента не съвпадат в Македония. Унгарското правителство изпрати граничари на сръбската граница да спират потока от България. Тоест, нещата не са черно-бели.     България не е член на Вишеградската четворка, нито има сериозна тежест в рамките на ЕС, за да налага собствени позиции или политики.   и институциите да влизат в чужди външнополитически битки заради спасяване на собствения си рейтинг.    Целта на визитата бе среща с Тръмп, но в крайна сметка се отвори ситуация за още проблеми – дълго отсъствие от страната, сблъсък с президента, кампания заради снимката с американския президент и нейната режисура. След цялата серия международни срещи на българските топ политици - Председателството на ЕС, посещения в САЩ и Русия, може да се направи изводът, че   Там ни гледат с пренебрежение.    Ние нямаме нито искрени приятели, нито съюзници, на които може да разчитаме, нито стабилни партньори. . По принцип държавни мъже ходят в чужбина, за да подписват договори, да докарват пари и да повдигат авторитета на страната. Като правило това следва да се прави обмислено, целево и с подобаващо достолепие. В последните години нито едно от посещенията навън на български държавник не е донесло на страната нови инвестиции. Нивото на българските контакти в чужбина е прегръдки, потупвания по рамото и снимки.   Борисов се концентрира върху международното положение и глобалните проблеми (тероризъм, борба с наркотиците, Донбас, мира, Западни Балкани, Сирия, Либия), докато Радев с добре премерен ход използва дългото му отсъствие и акцентира изцяло върху вътрешната политика (единение, национален интерес, законност, разделение, развитие). Мнозина видяха в думите му категорична политическа заявка за нов проект и рестарт на българската политика.   . С това си предимство те имат възможност да маневрират в сложната ситуация около управлението, която реално се изнася от партията. Тежък проблем е дефицитът на публични лица около формацията.    Битката с управляващите върви по всички политически линии – институционално, медийно, местно. Особено важна за партийната легитимация на Нинова бе работната среща с посланиците на страните членки на ЕС, на която тя представи идеите си за управление на страната. Тези срещи на Нинова с посланиците от ЕС вече стават регулярни. Интересът им към лидера на опозицията е сигнал за отношение като към бъдещ властови фактор.    застанал между американския посланик в София Ерик Рубин и председателя на партията Мустафа Карадайъ. С нея Доган изпрати ясен публичен сигнал, че не се е оттеглил от реалната политика, че е в курса на събитията и продължава да държи контрола в партията.   По отношение на изтичащия в края на 2019 година договор за доставка на руски газ през Украйна правителството трябва да намери начин да обезпечи непрекъснатост на доставките и да предоговори цените, защото сме последната страна в ЕС, която още не го е направила. От Съединените щати Борисов заговори за диверсификация чрез доставки през Гърция, включително на втечнен газ.   Скачащите цени на енергоносителите (от 1 октомври – газ с 14%, парно – 8 %, топла вода) и последващото увеличение на стоки и услуги в навечерието на есента и зимата, ще има негативен ефект върху правителството. .   Най-бедната държава в ЕС вече има множество стоки с цени, които са по-високи от Западна Европа. Обяснението, че сме малък пазар е спекулативно и в противоречие с идеята за Общия пазар и четирите свободи в Евросъюза. Алчността е един от седемте смъртни гряха и, независимо дали става въпрос за пазарна логика или личен интерес, носи тежки политически и социални последствия.      (къщи, коли, дворове), която ще нарасне и то най-вече по отношение на обикновените хора. Това е много голям тормоз за широки маси от населението и със сигурност ще генерира обществено негодувание.    Всичко е подложено на недоверие, съмнение и съпътстващ нихилизъм. Идеализмът бе последователно изличаван до степен на геноцидно преследване и етикетиран като маргинално проявление. Това, което Вебер нарича политика заради самата политика, се приема с присмех, насмешка, подигравка. Закономерно тя стана дефицитна стока на политическия пазар.    Не може този стереотип, дори когато е истинен, да потапя целите на реалната политика - обществено развитие, сигурност, справедливост, богатство, ред, свобода, достойнство и т.н. Това не са смешни думи за наивници, а базата на развитите и проспериращи държави. Маскарите може да са формирали „елит“ или поне доминираща група в политиката, но не може всички да са маскари, защото това ще сложи точка на самата държава и общество.     Анализът е изготвен от авторски колектив:  политолог,  Изпълнителен директор на Институт за стратегии и анализи,  -Институт за стратегии и анализи. Международни наблюдатели:   (Русия),   (Гърция),   (Македония),  (Сърбия и Косово)    Съдържание:     ПРАВИТЕЛСТВОТО – ТРУДНИ РОКАДИ, БЛОКАЖ НА РАБОТНИЯ РИТЪМ, РИСК ОТ СОЦИАЛЕН ВЗРИВ ПРЕЗИДЕНТЪТ В ОТКРИТ КОНФЛИКТ С УПРАВЛЯВАЩИТЕ ПАРЛАМЕНТЪТ ПОТЪВА В ОЧИТЕ НА ИЗБИРАТЕЛИТЕ   ГЕРБ ПОДДЪРЖА ВИСОКО ТЕМПО СЪС СРЕЩИ И ИНИЦИАТИВИ БСП МОБИЛИЗИРА СТРУКТУРИТЕ ПРИ ЗАСИЛЕН ЕВРОПЕЙСКИ ИНТЕРЕС ОБЕДИНЕНИ ПАТРИОТИ В ТЪРСЕНЕ НА СЛАМКИ - ОТ ОРБАН ПРЕЗ РЕГУЛИРАНЕ НА ЦЕНИТЕ ДПС – ДОГАН ИЗПРАТИ ЯСЕН ПУБЛИЧЕН СИГНАЛ ИЗВЪНПАРЛАМЕНТАРНИ ПАРТИИ   ЦАРСКИТЕ ИМОТИ – ТЕСТ ЗА ЦИВИЛИЗОВАНОСТ И ЗАГУБА НА ИМИДЖ ЗА БЪЛГАРИЯ АРАБАДЖИЕВИ И МИНЮ СТАЙКОВ – МЕДИЙНИЯТ ИМ ИМИДЖ СЕ СРУТИ СЛУЧАЯТ БИВОЛЪ – ПОЛИТИЧЕСКИ ЗНАК И ИНСТИТУЦИОНАЛЕН ТЕСТ   УЛТРАЛИБЕРАЛНА ШВЕЦИЯ ЩЕ ТРЯБВА ДА ПРЕОСМИСЛИ ПОЛИТИКАТА СИ РУСИЯ СЕ ВЪРНА АКТИВНО КЪМ ПРОБЛЕМА ЗА СИРИЯ РЕФЕРЕНДУМЪТ В МАКЕДОНИЯ - ОЧАКВАНИЯ И ПОСЛЕДИЦИ ГЪРЦИЯ – ФИНАНСОВА СТАБИЛИЗАЦИЯ И ПРОБЛЕМИ С МОСКВА КИПЪР - ОТНОШЕНИЯТА С ТУРЦИЯ, ГАЗОВИТЕ НАХОДИЩА И „ОЛИМПИК“   ПРЕГОВОРИТЕ МЕЖДУ КОСОВО И СЪРБИЯ - ЦЕЛИ, ЗАЛОЗИ, ПЕРСПЕКТИВИ    ", "date": "2018.10.02", "title": "Анализът на ИСА: Борисов с негативи от визитата в САЩ, Радев с открит фронт срещу кабинета"}
{"url": "http://epicenter.bg/article/Ferdinand-izvarshi-pet-tezhki-prestapleniya-kam-Balgariya/164894/11/0", "text": "Цялата историческа и мемоарна литература оценява управлението на Фердинанд като изключително пагубно и разрушително за България, а политиката му по време на трите войни - Балканската, Междусъюзническата и Първата световна война, като некадърна, хазартна, престъпна и предателска.   Тези констатации са потвърдени и в мотивите на съда, разследващ причините и виновниците за националните катастрофи. Само монархическият имунитет, наложен с неписан закон от епохата на абсолютните монархии, го спасява от най-тежката наказателна санкция. Фердинанд не успя да стане „император на „Нова Византия, нито да помогне на Германия в крайно агресивните й амбиции да стане първа сила на планетата.   А с неговото оттегляне от престола „настъпва края на една епоха, нравствено най-мизерна и политически най-ужасна“, твърди големият изследовател Петър Тодоров в двутомника си „ Погромите на България“.         Единодушна крайно отрицателна оценка на неговото управление дават най-видни историци, политици, близкото до него обкръжение, както и целият български народ.  Затова всякакви усилия на неговите наследници да оспорят престъпното му поведение по време на войната 1912-1918 г. са не само напразни, но и абсурдни.   Никой и с нищо не може да заличи, пренебрегне или фалшифицира  през този съдбовен период.  Според чл. 4 от тайната конвенция между България и Сърбия, подписана на 9 юни 1912 г. във Варна, изрично се казва: „Ако България и Сърбия ….обявят война на Турция, то всяка от тях трябва да изпрати 100 000 човека на Вардар….“ В навечерието на войната – 15 септември, се случва нещо невероятно. Подписва се ново споразумение, според което „ цялата сръбска армия ще действа на македонския военен театър, а целокупната българска армия ще действа в долината на Марица.“ Смайващо и недопустимо военно и политическо късогледство!   Освен това  Грубата намеса на Фердинанд при съгласуване на съюзните договори и военни съглашения със Сърбия и Гърция е маниакалната му амбиция за величие и слава. Лаврите от една победоносна война ще бъдат приписани единствено на българския цар. Той се страхува, че чуждо военно присъствие би осуетило плановете му за завладяването на Цариград и провъзгласяването му за император на „Нова Византия“. В резултат на това „престъпно безумие“, както го наричат съвременниците, България дава пет пъти повече жертви от трите й съюзника, но получава седем пъти по-малко територии от Македония.    Армията на Османската империя е сразена само за 28 дни и Високата порта моли за мир. В резултат на безпримерния героизъм в краката на българския войник е най-мракобесната империя, от която столетия трепери континента. Европа е смаяна от подвига и воинските качества на българската армия. Европейските столици са доволни от българските победи, защото Балканската война няма да предизвика по-голям военен конфликт, за който великите сили не са готови. Българското правителство е във възторг.   Той дори е гневен на турската молба за мир, защото той иска война, за да завладее Цариград и да се провъзгласи за император. Само 12 дни след тежка кръвопролитна битка българската армия е хвърлена в нова, още по-страшна, и то по изричното нареждане на Фердинанд. „Да се нападнат час по-скоро турците при Чаталджа“ е категоричен той, грубо и безцеремонно пренебрегвайки мнението на щаба на армията, според който: - Духът на войниците, поради лоша прехрана и болести, е сериозно понижен; - Липсва тежка артилерия, крайно необходима срещу силно укрепените позиции на Чаталджа; - Санитарното състояние е лошо; - Трета армия все още не е пристигнала от фронта; - Българската армия няма план за водене на бойните действия и не разполага със сведения за неприятелските позиции. Фердинанд не желае и да чуе за изложените аргументи. Обсебен от грандомания и налудничави амбиции, той лично разпорежда на един от неговите генерали - зам.-главнокомандващия ген. М. Савов, да се атакува Чаталджа. Бутонът на поредния безумен акт е натиснат. Генералите Радко Димитриев и Иван Фичев са единодушни: „Нашият цар е луд“.  Резултатите са очаквани.  Поведението на Фердинанд в тази фаза на Балканската война, според основни разпоредби на наказателното право, трябва да се квалифицират като изключително тежко престъпление срещу българската държава.  По настояване на великите сили в Лондон започват преговори с участието на четирите балкански съюзници и Турция. Европа полага усилия да ограничи ескалирането на конфликта, което е в интерес на целия континент.   Въпреки новите десетки хиляди нови жертви на фронта, българската страна не само не получава нищо повече от това, което й бе предложено от големите европейски държави, но е изправена пред реалната заплаха да загуби всичко. Тази поредна недопустима и крайно некомпетентна намеса на Кобурга при воденето на военните операции и преговорите за мир не може да има друга правна квалификация освен пореден престъпен акт.  Високомерието, злобата и чувството за мъст окончателно замътняват съзнанието на Фердинанд, който с дадената на 16 юни 1913 г. заповед за нападение на съюзниците, хвърля България във война на четири фронта - безпрецедентен случай в световната история. България е разгромена, унижена и разпокъсана. Както винаги, победителите не страдат от сантиментални чувства и най-малко изпитват състрадание към победените. Алчността им е задоволена на сто процента, а грабежът „ узаконен“ от Букурещкия договор. Фердинанд проиграва всичко, което може да се проиграе с поредното престъпно деяние.  Лицемерието и митът, че Фердинанд служел на българските национални интереси рухва, когато той предлага България за съюзник на Австро-Унгария и Германия. А в началото на войната вече е съгласуван лично от него договора с Германия.   Това му деяние не може да има друга квалификация от юридическа гледна точка освен престъпление срещу държавата и то при крайно отежняващи вината обстоятелства. Тъй като тази престъпна дейност се извършва многократно от едно и също лице, тоест Фердинанд, то той трябва да бъде третиран като престъпник – рецидивист.  , а му бе дадена възможност да доунищожи докрай плодовете на българското оръжие и да погребе завинаги националните идеали на българския народ? Блестящ  отговор на този въпрос дава Добри Ганчев, негов учител по български език. „Не зная за какво ще го споменават (Фердинанд) грядущите поколения, ала ние, които преживяхме погрома, доживяхме туй страшно падение – ние няма да го забравим.  Смразяваща констатация, която не се нуждае от коментар. Тя потвърждава обаче, че   както твърдят някои днешни фалшификатори на историята. Неоспорим факт е, че благодарение на българската армия и нейното командване бе спасена, дори в последните дни на Първата световна война, не само честта на България, но и нейното съществуване.   ", "date": "2018.10.02", "title": "Фердинанд извърши пет тежки престъпления към България"}
{"url": "http://epicenter.bg/article/Krasimir-Uzunov--V-Makedoniya-boykotat-pobedi-ideyata-za-evrointegratsiya--a-albantsite-sa-pechelivshi-ot-r/164900/11/0", "text": "    - Ако започнем с това, че не е чак толкова трудно да се прогнозират резултати в Македония, още повече, че като се следи политическият живот, все пак той е 25 години – четвърт век съществува Македония, ядрата на политическите партии са около 300 хиляди души, било ВМРО-ДПМНЕ, било Социалдемократически съюз за Македония. Тук станахме свидетели на две неща. Първо, ако трябва да бъдем откровени, има две измами. Едната е, че Македония има милион 806 хиляди гласоподаватели. Това е наследството на Груевски. Значи, няма как на първия референдум за независима Македония преди 27 години Македония да има милион 485 хиляди гласоподаватели, а сега да има милион 806 при два милиона население. Има нещо тотално сбъркано, или, както се казва, мъртви души в избирателните списъци. Македония няма квалитетно и качествено преброяване. И втората измама, това е вече от страна на управляващите, защото 14% се вдигнаха само за три часа. Това, ако го направим по български вариант и беше жив политически Яне Янев, щеше да отиде да смята колко човека трябва да гласуват за тези три часа, за да могат от 355 хиляди души, после 455, в един момент да изгласуват 200 хиляди души в тази Македония. Който не е бил в Македония, може да повярва. Тоест чакахме да се мръкне и в албанските региони, затова е много интересно как Рачиново, Сарай вече са влезли в Европа, малките албански общини, станахме свидетели на т.нар. пълнене на кутии. Аз съм го гледал по време на изборите 1990-та година, първите демократични избори в Македония, когато в Тетовско, Гостиварско, Дебърско, Стружко, в селата се гласуваше или за ВМРО, ако си така наречен македонец, а от друга страна, се гласуваше за ПДП (Партия за демократичен просперитет) и НДП (Народнодемократичната партия ), които са бабите на сегашните четири албански политически партии, тоест партии на етническите албанци в Македония. Така че, като ги калкулираме двете измами, реално за мен около 30% е реалният резултат от гласуването, който е точно 600 хиляди, при тези милион 800 заложени. Трябва да извадим от това количество 5,9% гласували „против“, трябва да извадим 2,9% недействителни бюлетини, тоест 10% от резултата са против. Какво показва като изводи? Първият извод, колкото и да си обясняваме сега, че демокрацията е победила в Македония, Заев загуби референдума. Референдумът е неуспешен. Това го каза и председателят на избирателната комисия, който каза – референдумът не може да взима решения. С всичките условности, че това е референдум, който е без политическа тежест, той е с информационен характер. Тоест Заев сбърка, като насрочи този референдум, който му беше завещан от 10-годишното управление на Груевски. На второ място, това е до голяма степен вот на недоверие на Заев, колкото и да се опитват да ни обясняват тук, че на Балканите има едва ли не двама лидери – Борисов в България и Заев, които бутали зидове и т.н. Заев не стои така, както стоеше миналата година октомври или както стоеше на парламентарните избори 2016-та година. Има ред причини за това. За този изборен резултат, ако се проследят изявите на Заев – да, правени като западна кампания за Заев и т.н., Заев няма постоянни изказвания. Тоест това, което говори в началото на кампанията, по средата и в края на кампанията. Тоест можем да ти направим кампания по западен тип, но няма как да ти внушим, какво да говориш. И оттук нататък се стига до тези превъртания. Средният македонски гласоподавател трябва да се има предвид, че е уплашен. Той не вярва на лидерите си, включително и на управляващите в момента, какво те ще направят като се отвори Конституцията, как ще се промени. Обясненията за договора с Гърция не са добри или, бих казал, са слаби. Този договор за голяма част от населението в Македония има празноти, не може да гарантира идентичността и езика на Македония. Да не говорим, че през последните 25 години там беше инвестирано в теза от типа на гьобелсовата политика – ти си античен, ти си македонец, на теб дядо ти е Александър Македонски, чичо ти е Самуил, а братовчед ти е изгонил българските окупатори. Тази работа е ясна. Към това трябва да прибавим един масиран десант от политически лидери – то е подкрепа на Меркел, то е подкрепа на Курц, то е писмо на Макрон, то е прием на Зоран Заев и на външния министър от вицепрезидента. Има две големи особености. Едното е външната намеса и външният западен играч – Западът плаши, от една страна, а от друга страна води до т.нар. възгордяване. Мисля, че в събота го говорихме тук в студиото – Антон Страшимиров – „Книга за българите“: Хората, които са родени в Македония, някъде там в ъгъла на нашите земи, между Охрид, Битоля, Ресен, Скопие, смятат, че са гении. Те са солта на българизма, така пише той преди сто години, и за тях всички останали българи са просто шопи. Сега го видяхме – щом идват толкова, значи ние сме много важни, ние сме пъпът на света. Преди две години, като беше Груевски на власт, се въртеше една реклама по радиото, даже някой, нямам идея по каква линия, я беше пуснал и по нашето национално радио – Господ слиза на земята и започва да говори на македонски. Ето за това става въпрос. Оттук нататък това, което се плашим да напишем масово, това е бойкот. Бойкотът победи идеята за евроинтеграция. И остава големият въпрос кой е печелившият от този референдум? Лично за мен са албанците. Въпреки че албанците, трябва да имаме предвид нещо друго – албанците не покриха очакванията, че могат да осигурят толкова гласове. Което означава, че при липсата на преброяване, митичната стойност на албанския процент като присъствие може би не отговаря на действителната. Защото няма кой да отиде да направи в Мала речица преброяване, Тетово – там, където е централата на партия Демократичен съюз за интеграция, няма кой да влезе по селата, и там както се гласува, така се и брои – казваме, че сме толкова и сме толкова. И в един момент се оказа, че в малките албански общини може да се извади голям резултат, където може да се изгласува и този, който е в Германия. Но в големите общини резултатът на подкрепата на Заев не беше толкова голям. И сега, когато говорим за варианта, че можем да стигнем до едни предсрочни избори, защото очевидно имаше хора, договорени може би от ВМРО-ДПМНЕ, които излязоха да гласуват, макар и с „не“, но се включиха и по този начин вдигнаха процента на участвалите в изборите, за да помагат на Заев. Това бяха хора, които бяха склонни до голяма степен да вземат в името на евроинтеграцията да гласуват вътре в парламента. При този резултат сега в момента и цената става друга на тези гласове, и склонността да се гласува за мен става различна. Така че Заев, дето плаши, че може да се отиде на избори, според мен той направи две грешки. В четири и половина пусна един пост в „Туитър“, в който каза, че очаква събранието на Македония да уважи волята на по-голямата част от гражданите. Значи, волята на по-голямата част от гражданите е да не се подписва договорът с Гърция. След това той го изтри. Много е интересно, че тази информация преди да излезе в опозиционните македонски медии, заради предизборното мълчание, излезе в гръцката телевизия „Скай“, които казаха: „Премиерът на бившата югославска република написа един пост, после сам си го махна“. Не очакваше този резултат. Очевидно, както и в България, така и на запад, Заев беше обяснил, че печели референдума, че интеграцията е много силна, че европейската перспектива, начинът на сложното задаване на въпроса ще накара македонският гласоподавател да гласува. Затова – втората грешка – той отказа да отговаря на въпроси и направи само изявление, в което каза, че може да отидат на избори. Да, обаче, за да се отиде на избори, той казва: „Ние, заедно с албанците, можем да спечелим 84 места“. Няма как да ги спечели 84, ако трябва да правим прогнози. Още повече, при този натиск, който го има, абсолютно спокойно е да се формира и нова политическа сила на базата на бойкотиращото движение – Движението за бойкот. Тогава третата политическа сила ще премахне част от гласовете, които биха отишли за СДСМ и които биха отишли за ВМРО-ДПМНЕ. Защото сега, ако се заблуждаваме, че тяхната държавна администрация и общинска власт, значи ние констатирахме тук във ваше предаване, че 433 хиляди чиновника контролират 405 хиляди фирми, ако не се лъжа, значи в Македония процентното съотношение – най-големият работодател е държавата. Значи, тези са проверени, без да съм ходил мога да го гарантирам, че тези са проверени, дали са отишли да гласуват. Сега, как са гласували, кой е бил „за“, кой „против“, кой е пуснал недействителна, няма никакво значение. Но те са отишли там да гласуват и за това е извършена проверка. Да, обаче, на едни нови избори, при това, което се случва, при страха от албанска експанзия, защото вторият вариант на Балканите е да се работи през албанската карта, предстоящо евентуално отваряне на граници между Косово и Албания поставя въпрос, какво ще стане в Западна Македония. Тоест триумф на национализма при едни такива избори. И тогава не съм сигурен, че резултатът на СДСМ ще бъде по-добър от този на ВМРО или на едно ново движение, и това е отваряне на кутията на Пандора. Това, което се случва, със сигурност е, че Македония върви към нестабилност. А сега, дали албанците ще се изкушат да реализират Велика Албания посредством този Anschluss с отваряне на граници между Косово и Албания, и какво правим в тази периферия – като започнем от Охридското езеро, западния му бряг, и стигнем до Куманово – никой не може да каже.   - Вчера БЕСА има едно друго изявление – нова Конституция, в която да бъдат абсолютно равни. Той, апетитът, идва с яденето. Когато 2001-ва година се подписа Охридският договор, всички празнуваха. Тогава като си говорих с тогавашните лидери – Любчо Георгиевски, Бранко Цървенковски, те не вярваха, че 20 години по-късно ще израсне едно друго поколение албанци, за които кройката на Охридския договор ще бъде тясна. Ето, това време дойде. Първо, имаш четири албански партии, тоест четири албански, две македонски. Двете македонски, каквото и правителство да направят, те би трябвало да вземат някои от албанците, ако не и четирите, веднъж. Широка коалиция вариант, това беше между другото първата идея за размяна на територии, точно по време на войната 2001-ва година, когато трябваше да направят един широк кабинет, четирите партии да участват, и когато се пусна еретичната мисъл да се размени районът на Тетово за този на Пустец-Голо бърдо, тоест там покрай езерата. Тоест тези идеи, които са страшни за Балканите, не са нови. Но при всички положения Западните Балкани, виждаме реакцията на Русия – руският играч сега ще се възползва от всичко това, което се случва, той казва: трябва да се уважава волята на гласоподавателите – виждаме и натиска, който стои върху тях, за да може държавата да бъде приета експресно в НАТО. Значи, няма какво да се заблуждаваме, натискът да се приеме Македония експресно в НАТО е само един – Македония да не се разпадне. Значи, същите са центробежните сили, виждаме, че и политическите играчи са едни и същи, с тази разлика, че някога бяха по-класни. Тоест албанците не могат да стигнат нивото на един Арбен Джафери. Значи, ако искаме този хитрец Киро Глигоров, Бог да го прости, като президент на Македония с опита, натрупан в Югославия, ами сега в момента това, което играе Заев, други работи, ами един Цървенковски, ако сравняваш, значи това са кулоарни играчи – Стоян Андов, други, докато Заев го издигна вълната – от кмет на Струмица стана премиер-министър. Няма как да успееш в дълготрайна игра, ако като седнеш с циганина, обясняваш, че баба ти е циганка, ако седнеш със сърбина, обясняваш, че прабаба ти е сръбкиня, ако седнеш с гръка, казваш – аз имам роднини там. Това е ниво. Не казвам, че Струмица е малък град – 52-хиляден, не казвам, че село Муртино е малко и т.н., но това е положението. Още повече, става въпрос, това, което говорихме за солта на българизма, значи те са доведени до там, че една книга се печата в 1000 бройки преко сили, голям тираж; вестникът се купува от един, чете се от пет. Тоест лесно се манипулира това общество. И особено, когато имаме работа с едни стотина и кусур дружества за приятелство с Македония, които са направили едно много активно руско посолство вътре в Македония; помним разкритията как е работило руското посолство, подозренията за ФСБ за работа в Македония; ако искаме ремонта на православни храмове и други неща; т.е. страхът от албанците тласка към православната ос. Още повече, сега предстои посещение на Вучич в Москва. Затова беше този сценарий, който разиграха в Гази вода. Тоест, тъй като определено руснаците биха имали основание да подозират за някакво западно съглашение по линията Вучич – Тачи в Косово, и затова те изиграха този сценарий, за да отиде той със зестра на разговори в Москва: Гази вода язовира, пък как щял да посети Северно Косово Хашим Тачи, а пък от другата стана вдигната войската на Сърбия – това са едни сценарии, едни театрални постановки, които обаче не водят до нищо добро на Балканите. Защото една евентуална размяна, от която в Македония се страхуват, на Прешевска долина с онези общини северно от река Ибър, това поставя въпроса къде отива Република Сръбска, хърватската част. Това разбута ли се на Балканите, няма оправяне. Помня Дейтънски споразумения, помня как се стигна до тях – тоест този полигон, на който играят великите играчи. И смешно звучат поздрави, че сега в момента 91% от гласувалите, бе какви поздрави, значи 37% – приемаме, че е вярна цифрата, до която са стигнали, добутали са я с кутии, с всички други работи, за да не станат за смях, защото една четвърт от гласоподавателите към пет часа бяха гласували, което за какъв референдум става въпрос? Сега, че не са изчистили списъците – техен проблем. Държавната изборна комисия беше пълна със социалисти. Те напуснаха: помня Виолета Дума, когато напусна, помня когато чистиха – пък тоя бил, пък оня бил. Това беше начинът на управление на Груевски. В едно село Могила, където имаш сто човека с фалшиви лични карти, които ги няма другаде, освен в избирателните списъци във ВМРО-ДПМНЕ, 10 като гласуват, имаш 110 гласа, селото е 160 – приключваш си на първи тур. Значи, нормална работа. Но, оттук нататък, така не може да се крепи държава. И дори един евентуален прием в НАТО, аз съм скептик за дълго оцеляване на Македония по този начин. Този дисбаланс етнически, това кантонизиране – Западен и Източен кантон, разликата в религията, разликата в манталитета, разлика в начина на мислене – тези формирования – Македония и Босна и Херцеговина, са обречени в дългосрочен план. И затова се бабува, за да може да влезе в Европейския съюз евентуално, ако има и ЕС след време. Къде да влезе, защото това е процес. Но влизане в НАТО, за да може по някакъв начин да се стабилизира. И тук не трябва да забравяме откровението в спора между Венизелос и Куциас, когато Куциас каза: „Ако ние оставим това формирование да се разпадне, оставете, че горе ще дойдат ислямски фундаменталисти, тук има и нещо друго – 300 или 500 от бойците, които са вълци на войната, които ходят в Ирак и Сирия, са от Македония“. Тоест Балканите са най-големият донор на такова пушечно месо, което е. Онези отиват там, защото приели исляма от западния свят и някой тръгнал през България с 6 пушки, 4 пистолета и т.н., и го разбираме на границата. Тук има много интересни процеси, които изискват наистина да се внимава, какво се случва в Македония. И най-тъжното в момента е, че както си говорихме, че всеки е победител в този референдум, това е още едно доказателство за общата ни кръвна картина и произход, защото като минат изборите – всички сме спечелили. Ето, гледаме го сега в момента, как звучи отстрани – едните са провалили референдума, а другите викат: да де, ама от тези, които гласуваха, 91% гласуваха „за“. Георге Иванов става голям играч вътре в Македония. Тоест с него трябва да се съобразяват. Вчера казват, че на митингите са скандирали неговото име – интервюто на Сашо Дамовски при нас – за Радио „Фокус“. Очакван беше резултатът. Прогнозите бяха такива. Ясно беше, че няма как да се случи. Залагаше се на магията на Европа, скритият закон назад – ратификацията на договора, отпред – искате ли НАТО, искате ли еврочленство – гласоподавателите отговориха така. Най-показателно е ниският процент на гласуване в традиционни градове на Македония – Битоля, Охрид, където някъде не са успели да стигнат и 30%. В 16:00 часа в Битоля бяха 21 800 от 82 000 гласоподаватели. Значи, не говорим за същия час на едни парламентарни избори, където има много по-силна мотивация. Затова казвам, че тук голямата вакханалия в гласуването настана в момента, в който се мръкна. Между 17:00 и 19:00 часа бяха изгласувани тези 14%, тоест те могат да дадат един по-лицеприятен образ на властта. Но при всички положения референдумът е изгубен.     - Значи, това е агония. Това не може да стане – да се разпадне държавата за кратко време. Но в момента е характерно едно – това гласуване показва тотална криза на идентичността. В най-печеливша позиция е Гърция. Гледах коментарите, които са в Гърция, те казват – ето, Ципрас сега може да е доволен, защото обвиняват го за договора с Македония, обаче големият процент въздържали се и отхвърлили договора, означава, че той е направил един добър договор за Гърция, не за Македония. Ами той е министър-председател. Значи, там се прокрадва, че абсолютно спокойно горещият картоф в Македония може да отиде в ръцете на Мицотакис, ако ратификацията се отложи за след гръцките избори. Панос Каменос от „Независими гърци“, е много доволен. Той е щастлив. Той казва – ето, отпадна договорът, защото договорът беше отхвърлен при всички положения. Тоест прочитът и в тази съседка е интересен. Естествено, тези, които са от крилото на Ципрас, казват – да, той не беше задължителен, ние нямаме записан референдум вътре в Преспанския договор, може да не му обръщаме внимание. Тук моралният ефект на този договор е много силен. Като познавам народопсихологията на тази част, която населява Вардарска Македония, сега ако има референдум или други неща, резултатът ще е още по-категоричен. Трудно можеш да говориш, когато над 60% са казали „не“ или не са отишли да гласуват, въпреки помощта на такива съглашатели от ВМРО, които излязоха да гласуват, за да кажат „не“ на референдума, но по този начин вдигнаха активността. Едни избори ще дойдат само след 60 дни. Там законът е такъв – подават оставка – 60 дена и избори. В края на ноември едни избори, недоволство и други неща – лош съветник. Албанците, дори да приемем, че количеството им е голямо, едва ли ще дойдат от диаспората. Помня 1990-та година, когато пристигнаха 120 самолета на летището в Охрид, за да гласуват. Вярно е, че са много по-организирани от нашите роднини вътре в Македония. За една нощ, помня, че в Ню Йорк в един бар на фамилията Красничи бяха събрали 24 милиона долара в помощ на Армията за освобождение на Косово. Докато нашите братовчеди за 9 месеца в Австралия бяха събрали 5000 австралийски долара. Кръвната група ни е една и съща, но има показателни неща, за които България много трябва да внимава. България много трябва да гледа, България трябва да следи и да не залагаме на една карта. Значи, вътре може да излезе такъв лидер, който да не го познаваме в момента, някъде от бойкотиращите. Да, сигурно отзад бабува на бойкотите Русия. Говори се, че социалните мрежи, начинът на организация, помагала е финансово. Да не забравяме, че заместник-председател на тази Единна Македония – партията, която трябва да наподобява путиновата в Русия, е един ренегат, известен като Стефан Влахов Мицов, който прогледнал, че е роден в плевенските села и разбрал, че е македонец, тук не можа да прокопса, отиде там и стана заместник-председател, той е авторът на най-злостните статии срещу България. Няма какво да крием, вярно е, че на пук на географията, България на юг граничи със Северна Македония. Това ще объркаме представите на тези, които така и така малко познават географията. Но има голям риск Заев, който сега се кланя на Борисов, разчита на Борисов, казва „бащице“ и т.н., нямам идея кой може да дойде и след като вече сме се отказали от античния характер, ни остава само плячкосването на Средновековната и на Националноосвободителната история, а тя е българска.   - Първо, внимателно. Второ, да обърнем внимание на западната граница, защото при толкова концентрация на патриотизъм във властта, ние трябва да сме много спокойни за защита на патриотичните ни идеали, на националните ни идеали, но за съжаление не е така. Значи, ние трябва да се замислим с оглед на всичко, което става – дали на коридор номер 10 ще застане една прешевска част на Косово, да видим чисто географски това колко километра са до Босилеград, до Трекляно. Защото този обезлюден район, ние оставяме там след Ньойския договор 27 000 души, сега я има 18, я няма, това е великолепно място за развитие на популация на едър рогат добитък, на дребен чифтокопитен добитък, какъвто имаме по Елховско. Тоест ние можем да осъмнем с мечтите някога, които имаше, или както казваше проф. Николай Генчев като лектор, Охридското езеро – гребна база на Софийския университет. Тоест вместо да граничим с албанците на Охридското езеро, както е било през 1941-1944 година, ние можем да граничим на Славчето – заставата срещу Трекляно. Тук трябва да имаме механизми. Тоест не е редно България като някога, когато ген. Любен Петров беше началник на Генералния щаб, тогава имахме Генерален щаб, бяха решили, че концентрацията на войската трябва да е в средата на държавата, за да може бързо и мобилно да реагираме. Като нямаш акумулатори за гаубиците и като нямаш гуми за гаубиците, те и да са идеални, ако не са излизали толкова години, трудно ще излязат, трябва да им се купи, или акумулаторите паднат или не издържат съединенията на танковете. За мен не е редно по западната ни граница, която ще става тревожна, ще се концентрира въоръжение – виждаме подаръците, които Сърбия получава както от Русия, така и от Беларус, може би от Индия, не знам откъде ще получи още подаръци, но има концентрация на въоръжение. Второ, това са райони, където се е водила война. А където се е водила война, обикновено в населението остава много въоръжение. Справки – убийството на Аркан в хотел в Белград. Не е редно да нямаме войска по тази граница. Тук трябва да се замислим и другото нещо е: да следим много внимателно за какво става дума. Защото, ако се замислим реално, сигурно сме дали над 100 хиляди паспорта, сигурно 50-60 хиляди са в процедура, сигурно имаме стотина хиляди завършили в България хора, които като са взели тук диплома – къде заслужено, къде незаслужено, къде са ходили на училище, къде не са ходили – тези хора заемат някакви постове, защото те не са отишли там да станат фермери, да гледат крави по Шар планина или по Галичица. Значи, те са някъде на работа по държавни институции и ние трябва да се интересуваме. Защото ето го електоратът – не да правим партия, защото това е измислица – да изнасяме някакви пари да правим партия, която я постигне 1500 гласа, но ние трябва да ги държим на отчет, защото де факто това в много от случаите са наши граждани. Да си спомним колко от нашите граждани бяха участвали в щурма на парламента на 27-и април, от което започна кризата и падането на служебното правителство, и триумфът на Заев, и трябва да се интересуваме кой къде е, за да можем да прогнозираме това, което ще се случи. Много интересен факт, примерно, най-ниската активност къде е? В община Ново село, една дъщерна община между Петрич и Струмица. Това е общината, според мен, с най-голям процент български паспорти. Т.е. те така и така имат паспорти, за какво да гласуват за НАТО и за други неща? Т.е. има много показателни неща. Примерно провалът на СДСМ в циганската секция в „Шуто Оризари“ – циганската махала на Скопие. Те с дузпи, продължения, други неща – 40%. Там е било пълнене на кутии. Аз знам какво е „Шуто Оризари“. Така че България трябва да бъде много внимателна, да се предпазва от бързи влюбвания. Т.е. този говори хубаво за нас, ние сме готови. Пак казвам, договорът между Гърция и Македония е договор. Нашето е една пожелателна декларация, наследена от времето на Костов. Да, по времето на Костов имаше юристи. Сега също имаме юристи, но не са на онова ниво, където можеха да го напишат. Но това беше декларация за приятелство. Да, факт е, че България няма претенции, но България трябва да пази своето. Тук гърците са го работили този договор. Да, 27 г. са мислили. Дано не се налага 27 г. да ги чакаме да си ратифицират договора. След договора, вече оттук нататък пък не знам кой може да дойде на власт, какво може да поиска, какво може да му скимне, защото видяхме откровението на Заев – идва на посещение тук, след това обяснява, че българите могат да дойдат да празнуват заедно Илинден, но той си е техен. Хубаво, вземи и Илинден, вземи и Преображение. Като взимаш , трябва да вземеш и Герджиков. Те са били толкова близки, че повече не може, но онзи е от Пловдив и е вилнял в Странджа, пък тези са били Крушевската революция. Като взима Питу Гули, защо не взима подпоручик Тодор Христов, който е военният командир на Крушево? Значи, Македония е такава държава, че като ти обясняват, че това е зелено, значи е зелено, при всички положения, още повече като 100 човека го повтарят. По-рано при разпада на Югославия един словенец казваше „имаше много голяма разлика между ние, които сме били в Австро-Унгарската империя и вие, които сте били в Турската империя“. Казвам защо? Той казва – „Ако при нас има един паметен и 100 глупи, глупавите гледат какво прави паметния и го повтарят. При вас, ако има 1 глупав и 100 паметни, те гледат какво прави глупавият и го повтарят“. За това става въпрос. Т.е. чудото Заев няма как да се състои. Дори да успее да напазарува част от ВМРО-ДПМНЕ и да прокара договора с Гърция, значи, в тези географски ширини без сериозна подкрепа нещата не стават, а имайте предвид че той до голяма степен се обкръжи с хора, които не са от столичната партийна организация. Той докара хора, които са от Дойран, от Валавдово, от Струмица. Това познава човекът. Той е бил кмет на Струмица. А помним, че дойде с бомбите, с разкрития. Кой му даде бомбите? Т.е. пак става въпрос за служби. Някога, когато създадоха първите две албански партии ПДП, НДП, сега можем да говорим, 1990-1991 г. в Македония, ами създаде ги УДБА. Кой създаде ВМРО-ДПМНЕ на Любчо Георгиевски? Любчо Георгиевски, дядо му е бил стражар в Царево село, известно като Делчево. Значи, те го създадоха. Аз бях, когато създадоха партията. Създадоха я в една кръчма, която се казваше „Комитско гнездо“, която сега се казва „Истанбул“ в Старата чаршия на Скопие. Помня, че се появи една партия, Народна партия по примера на Народняшката партия на Яне Сандански. Не може да вдигнеш в 125 изборни единици, за издигнеш кандидати и да нямаш нито един депутат. Те ходиха и обраха парите на имиграцията. Лъжеха ги, че ще направят нещо. Помня бай Алексо Димов, Бог да го прости, който с Методи Димов не ги пускаха да влизат в Македония. Тогава Методи Димов беше казал, че македонският език е български, написан на сръбска пишеща машина. Т.е. при нас е много деликатна системата и ситуацията. Ние не трябва да имаме комплекса на германците, че са започнали Втората световна война и оттук нататък да треперим, ако се роди „Алтернатива за Германия“, но ние сме длъжни да отстояваме национален интерес, национално присъствие, национална история. А за това са необходими познания и за съжаление в такива моменти в Македония на нас ни липсва експертизата. Затова, ако вземеш да познаеш някакви избори, викат познали сте изборите. То трябва да си ходил, да си ги обиколил тези региони, да знаеш как гласуват. Има едно село Вевчани, Струшко, това е единственото християнско село между многото албански села. Селата определят кмета на Струга. Градът е 50 на 50, обаче селата са 70 на 20. И онези обявили Вевчанска република, раздават паспорти. Чудото на македонския гений, където – да, 70 г. живял извън границите на нашата държава, но народопсихологията, подходът, мисленето – четем Иван Хаджийски, четем Дрангов – едно към едно. Не е мръднало. 100 г. са минали и заминали.    ", "date": "2018.10.02", "title": "Красимир Узунов: В Македония бойкотът победи идеята за евроинтеграция"}
{"url": "http://epicenter.bg/article/Simeon-Nikolov--Sled-slovesnite-sblasatsi-v-OON-ni-ochakvat-turbolentni-sabitiya/164909/11/0", "text": "В сложното уравнение на настоящата трансформация в света има много неизвестни, но две от тях са най-трудни за определяне: продължителността на този процес и дали ще позволим тя да се изроди в едната или другата крайност. Последното ще зависи от всички, независимо малки или големи народи, от яростно отстояващите статуквото на провалилия се либерален модел и от разума на факторите, които биха могли да не позволят махалото на историята да  стигне до краен национализъм. Конкуренцията между субектите в този процес катализира усилията им към търсене на политическо, икономическо и военно надмощие и прави трудно разбирателството, преодоляването на старото мислене, изграждането на ново доверие и позволява да надделеят не само опитите за премерване на силите в локални конфликти, а да хвърлят сянката и на голямия самоунищожителен сблъсък.  Хората по света като че ли не са схванали още същността на тенденциите, на разликите между глобализация и глобализиране, на революцията, която извършва Тръмп не като едноличен субект, на който можем да се присмеем в залата на ОС на ООН, а като острието на определени сили с много дълбоко пресметната стратегия. Ако се опитаме да направим изводи от сесията на ОС на ООН, ще се окаже, че   Без да подценяваме разбира се и откровения цинизъм в някои от изказванията или нелогичното за ООН избягване на въпроса за ерозиращото с години вече неспазване на международния правов ред.  На 10-11 декември 2018 г. ще бъде подписан   Документът успя да си пробие път, започвайки от Нюйоркската декларация, преминавайки през Европейския парламент на 18 април т.г. с одобрение на предложенията за една сигурна, организирана и редовна миграция, лобирането за документа в кулоарите и на настоящата сесия на ОС на ООН. И макар само САЩ и Унгария да се оттеглиха от проекта с довода, че споразумението представлява „заплаха за света” и крие опасност страните да бъдат принудени да отворят границите си, трескаво се търси подкрепа, което създава условия за договаряния от типа „Аз на тебе, ти на мене”. Подводните камъни, на които обърнахме внимание (виж публикацията в Епицентър от 21 юли 2018 г. - Поканата на Меркел към мигрантите - невинна грешка в сравнение с Глобалния пакт за миграция на ООН), без да последва някакъв масов интерес от медиите и забулени от мълчанието на българските политици, са в задължаването на страните, подписали документа да разширят програмите си за преселване и приемане на мигранти, а Организацията по бежанците на ООН да казва, къде да бъдат насочени бежанци за приемане. Едва след подписването на документа на 10-11 декември обаче, държавите ще трябва да се придържат към определени квоти. Вярно, че подобни документи на ООН формално нямат международно-правна обвързаност, но практиката показва друго.  Това става особено актуално предвид на последната информация тези дни от доклад за вътрешно ползване на ЕК, че има увеличение с 43% на мигрантите, идващи от Турция и може да се възобнови и активира  Балканския маршрут, по който в най–лошия вариант („срив на твърдината Турция”, което според мен е малко вероятно), мигрантският поток можел да достигне до 3 млн души, които да влязат в Европа. Изглежда нереалистична цифра, но това ни кара да обърнем поне внимание, че     Противоречията между САЩ и Европа и натискът от Вашингтон принуждават вече основните европейски страни да бъдат по-активни в политическите, икономически и военни контакти със страни от конфликтните зони като Близкия Изток и Северна Африка. Лидери на ЕС са принудени в отношенията си със страни от тези региони все повече да толерират и затварят очи пред нарушения на международното право и правата на човека, например в Турция, за да постигнат компромиси по относително стабилизиране на ситуацията в защита на икономическите си интереси и разширятване на политическото си влияние.  Заслужава внимание и тенденцията към все по-чести, понякога и взаимствани авторитарни прояви и методи в демократични държави в Европа.    Неизбежно се очертават по-силни ангажименти на европейските страни в антитерористичната борба, включително с въоръжени сили (специални части) на терен, а не само с разузнавателни самолети (Германия) или политическа подкрепа. САЩ настояват за това, а европейците ще се съгласят. Това обяснява инициативите на министъра на отбраната на Германия и критиките срещу нея за участие или не на Бундесвера в Сирия. Тук веднага   Защото за Ердоган терористи са всички, които не са съгласни с мнението му. Следвайки призива му, кои „терористи” ще връщаме на Турция? Пак учители, професори, студенти, най-демократичната и проевропейска част от турското общество?   Лидерите на ЕС вече започнаха да пропускат думата тероризъм, а говорят за цивилни жертви и политически процес в Сирия, включително и българският външен министър, сякаш 100–те хиляди отявлени главорези в Идлиб не съществуват, с което европейците от криворазбрана солидарност фактически се включват в защитата на терористите, заради които САЩ и Турция искаха да се спре операцията в Идлиб, а Анкара открито формира от тях Национален фронт за освобождение.   Същевременно се пропуска истинският акцент, а той е, че ДАЕШ (Ислямска държава) ще има по-разпиляна дислокация, но ще се запази и ще продължи да действа от Сирия, Ирак, Либия, Египет, Афганистан, а „Ал Кайда” остава с висок  потенциал. Да не забравяме за позициите на ДАЕШ от Босна до Германия. Заплахи идват и от други организации като Боко Харам в Нигерия и Шабаб в Сомалия.   Такива заплахи изискват единение, а не демонстрирания в Ню Йорк и в Брюксел разнобой.  Експертите по антитероризъм са категорични, че Турция трябва да е в центъра на вниманието в борбата срещу тероризма, а разузнавателната дейност на европейските страни в нея да се активизира. Това предупреждение беше логично, като се има предвид, че ДАЕШ и „Ал Кайда” продължават да присъстват в Турция. За това предупреждавахме и ние в България с конкретни данни за терористичните клетки на ДАЕШ в 81 турски провинии по доклад на турската полиция.  Според германски експерти по антитероризъм на второ място във вниманието на ЕС трябва да бъдат Тунис и Египет. ЕС трябва да поеме отговорност с участието си в операции, за да не се допусне терористите за втори път да спечелят своя територия, обяват халифат и активизират дейността си в Европа.     Положителното е, че новосъздаденият Фонд за военната индустрия разкрива определени перспективи, но поради слабите ни възможности от първите 17 проекта успяхме да се включим само в 3, които при това не допринасят за повишаване на бойните ни способности, а разширяват задълженията ни в осигуряване на територия и логистика за съюзнически сили през нашата страна. Паралелно с европейските усилия в отбраната обаче, създалата се международна ситуцация благоприятства и развитието на тенденции към повече милитаризация на политиката и към търсене на ново лидерство освен в политиката и икономиката и във военната мощ. Така например, министърът на отбраната на Германия г–жа фон дер Лайен, която се спрягаше и за бъдещ шеф на НАТО, представи тези дни „Концепция на Бундесвера”, в която се подчертава, че той трябва да може да затвърди лидеството си в многонационалните операции (над 60 на брой от 1991 г. насам) и по-специално защита на суверенитета, което  включва и защита на търговските и снабдителни пътища. А изискванията към Бундесвера да постига целите си във всички измерения и при всички нива на интензивност се свързва с осигуряване чрез военен успех на отваряне различни варианти на действие чрез военнно превъзходство. Понятия като разоръжаване, приоритети за мирно разрешаване на конфликти, не се срещат никъде в Концепцията. Германия, както впрочем и България, бойкотира забраната на ядреното оръжие от ООН, под която сложиха подпис 122 държави. А сега в тази концепция се подчертава значението на ядреното оръжие. Германия иска да настигне ядрените сили като осигурява участия в мисии, съхранява ядрено оръжие на територията си и използва ядрени бомби в случай на война. Предстои модернизация на бомбите Б 61 и замяна на самолетите „Торнадо” с Ф–35 до 2024 г.     Същевременно нараства европейската активност за самостоятелни действия за увеличаване на влиянието в други райони на света и инициативи, като например Плана за транспортни, енергийни и дигитални инфраструктурни връзки с Азия, който ще бъде подписан на 15 октомври, в противовес на „Новия път на коприната” на Китай.  Всички въпроси, свързани с Турция, като поетият авторитарен курс, противоречията със САЩ, отношенията с ЕС и Германия, ролята на Анкара в Сирия събират във фокус голям брой световни проблеми, поради което е изключително важно и поучително тяхното следене и анализиране.   (критиката към ООН и реформиране на Съвета за сигурност).    В тази ситуация Анкара се нуждаеше от икономическо рамо от Брюксел и Берлин, но обявеното ден преди посещението му в Берлин от ЕК съкращаване на средствата за Турция за периода 2018–2020 г. със 759 млн евро (т.е. близо 40%, до 1,181 млрд. заради неизпълнение на критериите) бе разочароващ сигнал за турския президент. Аргументът на ЕК, че остатъкът от парите трябва да се изразходва за подкрепа на демокрацията и правовия ред в Турция е уникална ирония и наивност, демонстрираща неадекватността на брюкселската администрация– разрушителят на демократичните основи на светска Турция да ги вложи в демократични реформи? Комисарят по разширяването правилно изтъква, че причините за икономическото и финансово състояние на Турция е резултат на вътрешни грешки, т.е. вътрешен проблем. Но изострянето на отношенията на САЩ с Турция и такива мнения от Брюксел пораждат конспиративната теория, че само свалянето на диктатора от власт би могло да нормализира отношенията. Тази теория отива и по-далеч, обвинявайки САЩ, че разрушаване на „стената” Турция би отприщила бежански потоци, които да разрушат ЕС, от което имало полза единствено управлението на Тръмп, което наистина предпочита договоряния с отделни страни, но не и със съюзи. А смяната на режима в Турция би било добре дошло за връщането й отново в НАТО.  Както в Ню Йорк, така и в Берлин Ердоган показа обаче, че е склонен към смекчаване на позициите, а с политиката си, че не действа в интерес на САЩ, но не се вслушва и в руските интереси. Подготвяните в момента две нови военни операции в Сирия – източно от Ефрат и в посока Тел Абяд и легендарния в битката срещу ДАЕШ кюрдски град Кобане могат да поставят под въпрос дали по-нататък ще може да разчита на Русия. От посещението му в Германия може да се направят изводи, че и   Склонността на Берлин към такива компромиси за пореден път дълбоко разочарова опозицията в Турция.  Освен това, усилията на политическото ръководство на Германия за това компромисно сближаване очевидно влиза в противоречие с оценките на разузнавателните служби и тяхното несъгласие с толерирането на действията на турското разузнаване на германска територия. В навечерието на посещението за пореден път бяха разкрити агентурно проникване в германската полиция и създаване на платформи за съобщаване на информация за критично настроени турски граждани директно в централата в Анкара с последващи арести и репресии. Заслужава внимание обаче една особеност в поведението на германските служби: те активираха действията си срещу кюрдските организации и леви турски активисти, но не са толкова склонни да съдействат срещу обвинени във връзка с Гюлен турски граждани. В края на краищата ислямският протвник на Ердоган- Гюлен може да бъде използван, ако един ден Ердоган бъде свален.    Анкара планира сама да стартира добива на газ и съсредоточи значителен военноморски потенциал в Средиземно море. Такъв съсредоточават в момента и други страни - САЩ, Холандия, Франция, Гърция. В гръцката и кипърската преса вече се коментира подготовката на нова кървава война.   Тенденцията   в крайна сметка проваля опитите за постигане на разбирателство, ефективни резултати в преговори, осигуряване хуманитарна помощ, например в Сирия. Да не говорим за подкрепата на доказани провокатори от формирования, създадени от представители на разузнавателни служби като „Белите каски”.  Убиват се надеждите за демокрация и справедливост, например в опозицията в Турция.  Още по-лошото е, че на базата на недоказани факти и ескалиращи обвинения, например от Великобритания, се вземат решения, създават се коалиции, т.е. изнасят се на международно ниво, ескалирайки ненужно международните отношения.  Например, премиерът на Израел Нетаняху представи отново стара информация за Иран, която дори американските разузнавателни служби отрекоха още преди години, а Международната Агенция по атомна  енергия IАEA в 12 поредни доклада потвърди, че Иран спазва задълженията си. Тълкуването дори на факта, че някоя страна не била спомената, да речем Украйна, в речта на Доналд Тръмп пред сесията на ООН, не означава, че „Вашингтон е готов да върне Украйна на Москва”, както гласи заглавие в медиите и не е доказателтво, че страната „изпада от главните приоритети на САЩ”, както твърди украиският сайт „Голос.уа”. Напротив, САЩ са готови да разширят оръжейните доставки за Украйна, да укрепят ВМС и ПВО, според специалния пълномощник на САЩ, така както наскоро утвърдиха доставката на противотанкови ракети Javelin за 250 млн долара.   Истината е, че Международната коалиция на САЩ през последните 4 години е убила 2832 цивилни граждани в Сирия, в това число 861 деца, 617 жени по данни на Сирийската мрежа по правата на човека (SHNR). Във връзка с доводите срещу военна операция на сирийските и руски сили в Идлиб удобно се забравяше, че при завземането на Ракка американските ВВС, подкрепени от своите проксита по суша изравниха града със земята и дори днес още има случаи да изровят детски труп от пепелта.    Всичко това отваря въпросите за морала в политиката, съвестта на политическите субекти и за ролята на медиите. В резултат се руши доверието в демокатичните норми и принципи, за което някои изглежда въобще не си дават сметка.   ", "date": "2018.10.02", "title": "Симеон Николов: След словесните сблъсъци в ООН ни очакват турболентни събития"}
{"url": "http://epicenter.bg/article/Spirat-pomoshtite-na-4500-marzelivtsi/164820/4/0", "text": "Близо 4500 безработни останаха без помощи тази година, защото отказаха да извършат общественополезна дейност. Това показват данните на Агенцията за социално подпомагане, цитирани от \"Телеграф\". За да бъдат финансово подкрепени, хората без препитание най-често мият улици, чистят градинки, охраняват сгради, съобщават от общинските администрации. По закон при отказ за полагане на общественополезен труд месечните помощи се спират за срок от два месеца, а при повторен бойкот - за две години.   2947 са трайно безработните със спрени помощи, отказали да извършат общественополезен труд за първи път, а 1525 са тези, които са направили това повторно. За да се засили контролът, 200 безработни ще бъдат наети на работа като организатори на общественополезен труд. От Агенцията по заетостта обясняват, че тези хора ще се занимават с организирането и контрола на полагащите общественополезен труд.   Кметовете признават, че за разлика отпреди десет години, когато основен контингент на социалните програми за заетост бяха предимно роми, сега това са хора в предпенсионна възраст или младежи с основно или средно образование, както и с психични проблеми.        ", "date": "2018.10.02", "title": "Спират помощите на 4500 мързеливци"}
{"url": "http://epicenter.bg/article/Mareshki-s-oshte-5-mln--lv--zadalzheniya-ot-gorivata-/164865/4/0", "text": "Нови близо 5 млн. лв. задължения е натрупал Веселин Марешки заради бизнеса си с горива. Това показват документи от Търговския регистър,  От публикувания там финансов отчет за 2017 г. на фирмата му “ВМ петролеум” се вижда, че тя е натрупала задължения за 16,312 млн. лева. Година по-рано сумата е била 11,386 млн. лв.  Компанията стопанисва бензиностанциите със същото име. Марешки има 13 такива обекта в страната.  Едва 77 000 лв. е печалбата за миналата година на “Трейднет Варна” - фирмата, която снабдява с горива бензиностанциите на политика бизнесмен. От публикувания в Търговския регистър отчет става ясно, че за 2017 г. компанията има приходи за 180,605 млн. лв. и разходи за 180,543 млн. лв.  Марешки не е подал жалба срещу наложената глоба от КЗК за дъмпинг при продажбата на горива, съобщиха от регулатора. Изтекъл е и срокът, в който е можел да направи това, поради което санкцията вече била влязла в сила.  В началото на август комисията го глоби със 175 000 лв. за нарушението. Сумата е равна на 0,1% от оборота.  От доклада на КЗК стана ясно, че дъмпингови цени е имало в бензиностанциите му в Павликени, Сливен, Разград, Русе, Силистра, Ямбол, Габрово, Свищов, Айтос.  При други като тези в Бургас, София, Пловдив, Стара Загора и Добрич е имало периоди, в които цената на бензина и дизела не е била под себестойността. Броят на обектите, където горивото се продава под размера на разходите, преобладава, е заключението на комисията.  ", "date": "2018.10.02", "title": "Марешки с още 5 млн. лв. задължения от горивата "}
{"url": "http://epicenter.bg/article/Agentsiya--quot-Mitnitsi-quot--vleze-vav-vinproma-v-Pomorie/164881/4/0", "text": "Агенция \"Митници\" проверява Винпром \"Черноморско злато\" в Поморие, съобщи БНР. От там допълват, че това е редовна проверка. Такива ще има и в останалите предприятия за производство на алкохол.   В надзорния съвет на винпрома е банкерката Петя Славова, чиято собственост е \"Инвестбанк\", дъщеря ѝ Жени чрез компанията си \"Грийн Нюз\" и Ивайло Василев чрез своята фирма \"Чалис\", сочи справка в Търговския регистър.   Петя Славова и Ивайло Василев са акционери във \"Феста Холдинг\", сочи сайтът на дружеството. Една от обявените му дейности е винопроизводство.   Пред БНР търговският директор на предприятието в Поморие Йордан Чорбаджийски заяви, че към момента няма установени нарушения: \"В \"Черноморско злато\"-АД от вчера има регулярна проверка на агенция \"Митници\", като всяка година. Абсолютно нищо не се случва. Контролните органи си извършват проверките и за момента няма нищо установено или някакви нарушения. Като всяка година се прави септември месец проверка на абсолютно всички\", заяви Чорбаджийски. По неофициална информация, част от машините са били наводнени след дъждовете от вчера. Заради пломбирането им те не могат да бъдат изкарани и изсушени. Служители информираха, че въпреки това заводът продължава своята работа.   Пред бургаският сайт \"Флагман\" шефът на Агенция \"Митници\" Георги Костов заяви, че проверката на завода е планова, че той няма да бъде запечатван, както и че институцията му не \"изпълнявала поръчка\".", "date": "2018.10.02", "title": "Агенция \"Митници\" влезе във винпрома на Петя Славова"}
{"url": "http://epicenter.bg/article/Zhena-zagina--a-chetirima-sa-raneni-sled-intsident-s-politseyska-kola/164847/3/0", "text": "Една жена почина, а четирима души са ранени след пътен инцидент с полицейски автомобил. Сигнал е постъпил в понеделник в полицията в Плевен, съобщи Нова телевизия. Полицейската кола е ударила четирима души, които са се намирали на пътното платно след претърпян инцидент. Пострадалите, сред които са и полицейски служители, са откарани в болница. На път към медицинското заведение е починала една жена.   На водача е взета кръв за лабораторно изследване. На мястото на произшествието се извършва оглед в присъствието на следовател от окръжната прокуратура.   „Не можем да кажем с колко е карал. Назначени са експертизи. Вчера бяха тежки метеорологични условия. Инцидентът е станал на завой, така че вероятно причините са много”, обясни гл. комисар Христо Терзийски, директор на Националната полиция.   „След извършването на съдебно-медицинските експертизи и разпитите ще може да се даде отговор на въпрос вследствие на какви травми и заради кое от двете ПТП-та е настъпила смъртта на жената. Все още е рано за заключения”, коментира говорителят на Окръжна прокуратура Ненка Рачева.  ", "date": "2018.10.02", "title": "Жена загина, а четирима са ранени след инцидент с полицейска кола"}
{"url": "http://epicenter.bg/article/Stalinka-ot-Nova-Zagora-predade-v-politsiyata-3000-evro/164876/3/0", "text": "71-годишна жителка на Нова Загора намери и занесе в местното полицейско управление дамска чанта с намиращи се вътре 3 000 евро и златни накити.   Значителната сума и бижутата се оказали притежание на нейна, 43-годишна съгражданка, която ги забравила докато забавлявала внучката си на една от детските площадки в центъра на градчето.   Около час след като се прибрала с детето у дома си младата баба Айше Али констатирала липсата и силно разтревожена отишла в управлението на МВР, за да подаде жалба. Там тя обяснила, че парите били дадени от сина й, който се върнел предния ден от гурбет в Германия, за да си откупи от заложната къща накитите. Когато униформените й показали донесената от възрастната Сталинка Кирова чанта жената загубила съзнание от вълнение.След като установили детайлите по начина на забравянето на ценностите от полицията върнали на Айше Али чантата и парите.   Въпреки че Нова Загора е малък град двете жени не се познават. Айше Али се надява да се види с баба Сталинка, за да й благодари лично.", "date": "2018.10.02", "title": "Сталинка от Нова Загора предаде в полицията 3000 евро"}
{"url": "http://epicenter.bg/article/Do-1-noemvri-vsichki-administratsii-shte-sa-zadalzheni-da-obshtuvat-pomezhdu-si-samo-elektronno/164895/2/0", "text": "Не е никак лесно да решаваш проблемите на хората „в реално време“, но вярвам, че усилията на правителството за изграждане на електронно управление в България са крачка в правилната посока. Това заяви заместник министър-председателят Томислав Дончев на XIII Годишна среща на местните власти, организирана от Националното сдружение на общините в България.   По време на дискусията с ръководителите на общините и с председателя на Държавната агенция „Електронно управление“ Атанас Темелков стана ясно, че до 1 ноември всички администрации ще са задължени да общуват помежду си само по електронен път, а към днешна дата 220 общини са реални участници в системата за електронен обмен на документи.   Kъм август 2018 г. едва 49 общински администрации използват RegiX, като имат достъп до 63 основни регистъра и възможност за 169 различни типове справки. Дончев призова общинските администрации да започнат все по-активно да използват системата с цел ускоряване и улесняване на административното обслужване и допълни, че всеки ден се предприемат действия по присъединяване на нови регистри.   Като особено важен приоритет Дончев открои защитата на критичните бази данни на администрациите и ключовата ролята на хранилището за резервни копия в Държавния хибриден облак, създадено по инициатива на правителството през лятото. Хранилището в Основния център за данни на електронното управление (ОЦДЕУ) ще бъде пуснато в експлоатация до края на 2018 г.", "date": "2018.10.02", "title": "До 1 ноември всички администрации ще са задължени да общуват помежду си само електронно"}
{"url": "http://epicenter.bg/article/Kmetat-na-Kardzhali-Hasan-Azis-uchastva-v-XIII-ata-Godishna-sreshta-na-mestnite-vlasti--snimki-/164897/2/0", "text": "Кметът на община Кърджали инж. Хасан Азис и зам. - председател на НСОРБ участва в XIII-ата Годишна среща на местните власти, която се провежда от 1 до 3 октомври в курортен комплекс ”Албена”.   Хасан Азис и четиримата ресорни зам. - кметове се включиха в организираните дискусии „Икономическа активност в общините – инвестиции и перспективи за бизнес развитие“ и „Възможностите на общините за привличане на инвеститори чрез развитие на индустриална инфраструктура и източниците за финансирането й с общинско участие”.  Ще бъдат обсъдени и проблемите, свързани с опазването на обществения ред в общините, превенцията и защитата при бедствия, също образователната и социалната система, както и  въпросите за централното и местното съвместно управление на териториите.    По програма е предвидена и среща с вицепремиера Томислав Дончев и председателя на Държавната агенция \"Електронно управление\" Атанас Темелков.   В първия ден на Годишната среща на местните власти бе открито и изложението Общинско ЕКСПО‘2018 за стоки и услуги за общините, което ежегодно осигурява пряка комуникация между общините, неправителствения сектор и бизнеса.   В Албена ще бъдат връчени и традиционните годишни награди на Националното сдружение на общините в България.     Общините и държавата в съвместно управление на територията обсъдихме днес по време на форум в рамките на Годишната среща на местните власти, която се провежда в Албена.  В двата панела засегнахме теми, които силно интересуват нас кметовете: • Ще облекчим ли инвестиционния процес с подготвяните промени в ЗУТ и подзаконовата нормативна уредба?  • Възможности за съвместна дейност в сегрегираните зони и справяне с незаконното строителство; • Кадастрална осигуреност и използване на данните от кадастъра. • Планова осигуреност – предстоящи промени в Закона за регионалното развитие, етапни резултати от подготовката и приемането на Общите устройствени планове. • Бъдеще на жилищната политика на РБ - Национална жилищна стратегия и Национална програма за енергийна ефективност на многофамилните жилищни сгради; • Как ще се подобрят ВиК услугите – постигнати резултати и бъдещи намерения? • Възможности за държавно финансиране на дейностите по поддържане и развитие на общинските пътища; • Подобряване на градската среда (привеждането на площадките за игра в съответствие с нормативните изисквания) и нови изисквания за пешеходните пътеки. Гости на форума бяха:  1. Искрен Веселинов, председател на Комисията по регионална политика, благоустройство и местно самоуправление  2. Петя Аврамова, министър на регионалното развитие и благоустройството  3. инж. Виолета Коритарова, изпълнителен директор на АГКК  4. арх. Иван Несторов, началник на ДНСК  Всеки един панел премина при голям интерес и се поставиха и нови теми за дискутиране. В резюме споделям информацията, която получихме от нашите гости по поставените им въпроси.  Председателят на парламентарната комисия по регионална политика, благоустройство и местно самоуправление Искрен Веселинов отчете няколко законодателни „пробива“ в полза на общините като Закона за водите в частта за стопанисването на язовирите и Закона за местното самоуправление и местната администрация.  Относно „служебното съгласуване“ с експлоатационните дружества Искрен Веселинов съобщи, че се обсъждат приетите на първо гласуване текстове с цел прецизиране разпоредбите като към този момент се обсъжда вариант за създаване на два типа процедури, които да се прилагат успоредно – служебно съгласуване и по досегашния ред, отчитайки, че административната тежест ще се прехвърли върху администрацията.  Председателят на парламентарната комисия по регионално развитие подчерта, че „служебното съгласуване“ е необходима мярка, тъй като по сега действащия ред присъединяването към електропреносната мрежа, например, отнема на възложителите над 230 дни. Министърът на регионалното развитие и благоустройството Петя Аврамова подчерта, че активно се обсъжда необходимостта от облекчаване на инвестиционния процес и всички изменения в законодателството следва да бъдат насочени в тази посока. Министър Аврамова посочи основните приоритети пред МРРБ. Първата основна цел пред Министерството е постигане на балансирано развитие на регионите, като интегриран подход за регионално развитие, чрез промени в Закона за регионалното развитие. С него се предлага нов териториален обхват и вариант с четири района – Дунавски, Черноморски, Югозападен и Тракийско-Родопски район, но без определени административни центрове на районите. Предвижда се да се въведат нов тип документи на всяко ниво, обединяващи стратегическото и пространствено планиране на регионалното развитие, като ще отпаднат стратегическите документи на областно ниво. Друго предложение е общинският план за развитие да включва и интегриран план за градско възстановяване и развитие. Освен в посока намаляване на административната тежест за гражданите и бизнеса и облекчаване на инвестиционния процес, МРРБ ще работи в посока пътна осигуреност, отчитайки, че това е задължително условие за развитие на всеки един регион. Съвместната цел на АПИ и МРРБ е не само ремонт и рехабилитация на републиканската пътна мрежа, а изграждане на нови пътища, като приоритет е изграждане на автомагистрала Хемус, като двигател на развитието на Северна България. Друг основен приоритет е пътната безопасност, като предстои съвместна работа между МРРБ и общините за приоритизиране и окачествяване на всеки един път, независимо дали е общински или републикански. Качеството и контролът на строителните дейности е друг основен приоритет, чрез затягане контролът върху фирмите за строителен надзор, чрез засилване на контролът, който ДНСК упражнява над тези фирми за качествено изпълнение на дейности. ВиК секторът – през 2019г. предстои ВиК операторите да бъдат бенефициенти по оперативна програма „Околна среда“. МРРБ е извършило прединвестиционни проучвания, на базата на които ще се възлагат обществени поръчки. Изпълнителният директор на Агенцията по геодезия, картография и кадастър инж. Виолета Коритарова съобщи, че кадастралната карта и кадастралните регистри са одобрени са за над 73 000 кв. км, представляващи почти 66% от територията на страната. Кадастърът е покрил всички областни градове, 124 общински центрове и 671 други населени места и територии с развит пазар на имотите и инвестициите, включващи Черноморското крайбрежие и планинските курорти. ", "date": "2018.10.02", "title": "Кметът на Кърджали Хасан Азис: Промените в ЗУТ ще облекчат ли инвестиционния процес?  (снимки)"}
{"url": "http://epicenter.bg/article/Remontat-na--Graf-Ignatiev--Svinshtina-za-22-mln--lv-/164902/2/0", "text": "На унищожителни критики в социалните мрежи е подложен ремонтът на столичната улица „Граф Игнатиев“.     Качеството на строителните работи, глътнали 22 млн. лв., са коментирани основно във групите „Спаси София“ и „Безумията в София“. Недоволството доби такива размери, че се наложи кметът Йорданка Фандъкова да публикува специален пост, в който обяснява, че ремонтът не е приключил.   “ С  премахването на огражденията по част от ул. Граф Игнатиев, софиянци получиха възможността да се \"полюбуват\" на резултатите от дългоочаквания ремонт на една от най-емблематичните софийски улици. Ремонт, струващ 22 милиона. Не сме изненадани, че повечето от коментиращите са потресени от видяното.   Това са посочените от кмета Йорданка Фандъкова \"съчетания\" и \"красоти\", заради които ремонтът се бави с повече от месец: дупки вместо фуги, хлътвания и пропадания въпреки бетонната основа, бетонни буци около трамвайните стълбове. Г-жо Фандъкова, след толкова много публични излагации, след толкова знакови ремонти, които завършват като колосален провал, как имате очи да излизате в национален ефир, да се опитвате да ни баламосвате? Нека познаем - ремонтът не е приключил и общото усещане за свинщина е илюзия, която магически ще изчезне, след като го приключите?   Кое съчетание виждаме на тези снимки от пл. Гарибалди по-точно? Мърлявщината на фирмите-изпълнители, в случая GP Group JSC. и безхаберието на строителния надзор? Че това Ви \"съчетание\", г-жо кмет, е емблемата на Вашето управление. Усвоили сте го до съвършенство - почнете да упражнявате някое друго. Новият Ви зам.-кмет - младият Евгени Крусев (Транспорт за София), дето уж беше \"промяната в курса\" ще обясни ли, защо един от най-важните обекти в мандата му изглежда по този начин или и за него ще си мълчи?   Няма смисъл да Ви призоваваме да се вземете в ръце - късно е вече да правите каквото и да е. До края на мандата Ви остава около година. Дайте си почивка, моля Ви! Нагледахме се на \"красотите\", които Вие, администрация Ви и любимците Ви зам.-кметове творите за наша сметка. Излиза ни твърде скъпо“.     Ремонтните дейности по ул. „Граф Игнатиев“ не са завършили в нито една от 11-те зони, на които е разделен обекта. На 29 септември строителната ограда от ул. „Алабин“ е преместена до пл. „Гарибалди“, за да се освободи пространство за свободно пешеходно преминаване, докато се изчаква доставката на специална смес за фугиране покрай релсовия път. В сряда, 3 октомври, строителната ограда, ще бъде възстановена, защото започва фугиране, което се прави с гореща смес. Освен това в участъка предстои отстраняване на описани от надзора дефекти. При пл. „Гарибалди“ се изпълняват гранитни настилки в зоната на площада, при релсовия път и кръстовището. В участъка от пл. „Гарибалди“ до пл. „Славейков“ се извършва демонтаж на тротоарните настилки, като е започнало и полагането на новите.  Във всички изброени участъци релсовият път е готов, напълно завършен е и при пл. „Славейков“, където се полагат гранитни настилки. По цялото протежение на ул. „Граф Игнатиев“ се полагат нови трамвайни релси, които са първите в София обемно-закалени и монтирани по специален начин, който осигурява шумо и виброизолация. Производител на релсите е „Фьост Алпине“ Австрия, една от най-големите компании в този сектор. По ул. „Солунска“ са монтирани осветителните тела и предстои второто фугиране на настилката, съгласно технологията. В участъка от ул. „Г. С. Раковски“ до ул. „6-ти септември“ се извършва нареждане на настилки, релсовият път там също е напълно завършен.  В зоната около църквата „Свети Седмочисленици“ вече са положени около 80% от всички настилки и предстои фугиране. В зоната активно се работи и по релсовия път, като се очаква до две седмици да бъде завършен напълно и да започне полагането на гранитните настилки.  От ул. „Шишман“ до бул. „Васил Левски“ предстои демонтаж на тротоарната настилка, а до седмица релсовият път ще е напълно готов.  В последната зона – от бул. „Васил Левски“ до бул. „Евлоги и Христо Георгиеви“ се изпълняват настилки, а релсовият път е завършен. На обекта работят различни екипи, между 190 и 200 човека всеки ден.    ", "date": "2018.10.02", "title": "Ремонтът на „Граф Игнатиев“: Безумни \"съчетания и красоти\" за 22 млн. лв.!"}
{"url": "http://epicenter.bg/article/Ekaterina-Zaharieva/164906/2/0", "text": "\"Аз не бих казала, че референдумът в Македония е провален\". Така българският външен министър Екатерина Захариева коментира резултата от допитването за новото име на югозападната ни съседка.   “Това е правото на всеки народ да се самоопредели и да реши къде да бъде. Резултатите са доста противоречиви. Избирателната активност е ниска, но в Македония не е правено преброяване от 25 години и няма яснота дали избирателните списъци са реални. Близо 610 000 души са гласували \"за\" на референдума, което никак не е малко“, коментира тя.   \"България има интерес да има стабилни съседи. Македония ни е най-близка. Ние не сме давали никакви съвети на Скопие. На Балканите има много напрежение и трябва да го намалим. Предстои дълъдг път пред Македония. Нашата ръка остава протегната и ние винаги ще сме готови да им помогнем. В никакъв случай не изпитвам разочарование. Това е решението на македонските граждани. Това е тяхно право. Опозицията призова да не се гласува на този референдум. Очевидно има доста държави, а и политици в самата Македония, които не искат тя да е член на ЕС и НАТО. Предвид толкова години пропаганда, резултатът от 610 000 гласували \"за\" е много добър. Парадокс е, че дясната партия ВМРО-ДМПНЕ се оказа в много близка позиция с Москва, а лявата партия настоява за членство в ЕС и НАТО. На Балканите има много парадокси. Имаме нужда от стабилност на Балканите. Имаме много рани. Това е факт\", повтори Захариева.   \"И Турция, и Русия имат интереси на Балканите. Понякога те съвпадат. Не мога да коментирам думите на гръцкия ми колега. Най-лошото, което може да се случи е да няма стабилност. Не мисля, че при тези резултати има опасност от предсрочни избори в Македония\", добави тя.   \"Премиерът Бойко Борисов отиде в Ню Йорк на Общото събрание на ООН, защото това е годината на българското европредседателство. За мен няма никакъв конфликт с президентството. Излишно беше това напрежение. Работим с президентството по темата за посланическите назначения. Има хора, които президентът отказва да назначи за посланици. Има и такива, които са безспорни. Това е двустранен процес. Процедурата е сложна. Не мисля, че имам проблем в комуникацията с президента Румен Радев. Догодина пак ще е ред на президента да отиде в Общото събрание на ООН. Тази година за първи път българският ръководител на делегацията се срещна с държавния секретар на САЩ. Проведохме изключително много срещи с държави от всички континенти. Не искам да изброявам, защото може да изпусна някой. Наистина срещите бяха много. ООН дава възможност за засилване на отношенията с доста държави\", категорична беше Захариева.   Според нея скандалите около посещението в Ню Йорк са измислени.", "date": "2018.10.02", "title": "Екатерина Захариева: Референдумът в Македония не е провален"}
{"url": "http://epicenter.bg/article/Tsvetanov-shte-uchastva-v-sreshta-na-Upravitelniya-savet-na-Evropol-na-3-oktomvri-v-Haga-/164907/2/0", "text": "Председателят на Комисията по вътрешна сигурност и обществен ред и представител на Съвместната група за парламентарен контрол (СГПК) на Европол в Управителния съвет на Агенцията Цветан Цветанов заминава на работно посещение в Хага, Нидерландия. Това съобщиха от пресцентъра на ГЕРБ.  На 3 октомври 2018 г. (сряда), Цветанов ще участва в среща на Управителния съвет на Европол, която ще се проведе в централата на агенцията.  В рамките на своето работно посещение Цветан Цветанов ще разговаря с изпълнителния директор на Европол Катрин Де Бол, председателя на Управителния съвет на Европол Прит Паркна и номинирания за председател на Управителния съвет на Европол Виктор – Вили Апретесей.  В рамките на своята визита Цветанов ще се срещне в Камарата на представителите в парламента на Кралство Нидерландия със Сибранд Бума, председател на Холандската християндемократическа партия - вторият по големина коалиционен партньор в правителството на министър-председателя от либералната партия Марк Рюте и част от семейството на Европейската народна партия.  В Хага представителят на СГПК в УС на Европол ще има среща и със службата на Европол за Международни връзки и връзки с институциите на ЕС.  ", "date": "2018.10.02", "title": "Цветанов ще участва в среща на Управителния съвет на Европол на 3 октомври в Хага "}
{"url": "http://epicenter.bg/article/Prof--Rumen-Gechev--Zakonite-se-pravyat-na-krak-ot-den-na-den/164908/2/0", "text": "  Това заяви депутатът от БСП проф. Румен Гечев, който бе гост на предаването \"Лице в лице\" по БТВ. Той коментира намеренията на управляващите да внесат реформа в здравеопазването и отговора на БСП - да поиска вот на недоверие в сектора. А също и подновените протести на майките на деца с увреждания, заради липсата на реформи и неспазените обещания от страна на правителството и лично на премиера Бойко Борисов.   \" Не можем да чакаме управляващите столетия, докато те се наканят да правят реформи\", каза проф. Гечев по повод забележка на водещата Цветанка Ризова. Тя отбеляза, че управляващите още не са готови цялостно с реформата в здравеопазването, а от БСП вече искат вот на недоверие по тази тема.    Тези баламосвания - след месеци ще правят реформа, какво правиха досега, десет години управляваха?!\", продължи Румен Гечев.   В началото на разговора в студиото той отговори на въпроси, свързани с протеста на хората с увреждания пред парламента.   посочи проф. Гечев и каза, че законопроектът е бил внесен и почти веднага след това - изтеглен.   И направи извода, че управляващите лъжат хората с увреждания. \"Борисов каза, че ще даде на майките на деца с увреждания 150 млн. лв. Когато казва \"добър ден\", ние си поглеждаме часовника\", продължи социалистът. И отново напомни, че разчетите за следващия бюджет вече са готови.   \"Защо не кажат на хората, че са похарчили само 30 % от бюджета за инвестиции. Бавят плащанията. Едно говорят, друго мислят, трето правят\", повтори той.   Проф. Румен Гечев коментира и думите на министъра на земеделието Румен Порожанов, че ще се помолят на търговските вериги да не вдигат цената на хляба.    ", "date": "2018.10.02", "title": "Проф. Румен Гечев: Няма предложение за реформа в здравеопазваето! Управляващите разтягат лакардии"}
{"url": "http://epicenter.bg/article/Maykite-na-detsa-s-uvrezhdaniya-otnovo-protestirat--VIDEO--/164910/2/0", "text": "Mайките на деца с увреждания отново излязоха на национален протест. За пореден път те изразяват недоволството си от липсата на адекватни грижи, предаде бТВ.  Родителите се събират пред сградата на Народното събрание и са в обичайните си дрехи – с черни тениски с надпис „Системата ни убива”. Казват, че са на протест, защото промените, според тях се бавят, а от вчера гневът им е още по-голям заради последните поправки в готвения Закон за хората с увреждания. Те са се наложили заради критики на различни министерства. Най-безпощадно е финансовото ведомство, а неговата „зелена светлина” е ключова.  Албена Иванова е майка на 4 деца. Георги е на 2 и е с увреждания. За да се уточни диагнозата, е необходимо генетично изследване, за което семейството няма пари. „Където и да отида, всеки ми казва: „Никой не те е карал да раждаш 4 деца”. За жалост, това е реалността”, казва Албена.  Семейството живее в Радомир, но рехабилитацията за малкия е в София. Издържат се с минималната заплата на бащата и месечните помощи за децата. Имат 11 кредита, които отскоро не обслужват. „Очаквам от държавата не да ми изплати кредитите, не да ми издържа семейството, а да направи нещата малко по-лесни”, допълва Албена.  Тя и Георги се присъединиха към протестите, които на места започнаха още сутринта. Родителите са гневни, че в Закона за хората с увреждания вече пише, че личната помощ се урежда със Закона за социално подпомагане, а не със Закон за личната помощ.  „Това е поредната гавра с нас, поредното празно обещание, лично от Бойко Борисов”, заяви Вера Иванова, майка на дете с увреждания.  „Обещал съм едно единствено нещо и то е в новия бюджет да има 150 милиона повече за хората с увреждания. Ако няма 150 милиона повече, тогава могат да се обърнат към мен”, коментира премиерът Бойко Борисов.  Според социалния министър редакцията е заради критики, че не може да се правят препратки към несъществуващи закони. „Основните неща в законопроекта, които бяха договорени през последните месеци между министерствата и хората с увреждания, са запазени”, каза социалният министър Бисер Петков.  След критики на финансовото министерство отпада създаването на фондове за заетост и за достъпна среда. Облекчават се квотите за бизнеса за наемане на хора с увреждания.  Финансовото министерство наистина е безпощадно в становището си по законопроекта. Най-общо казва, че е неприемливо да се създават нови структури, които донякъде дублират съществуващи, мястото на част от темите е в други закони, а не в този. Националният съвет за интеграция на хората с увреждания пък отложи гледането на законопроекта. Изходът от ситуацията засега е неясен.  ", "date": "2018.10.02", "title": "Mайките на деца с увреждания отново протестират (ВИДЕО) "}
{"url": "http://epicenter.bg/article/Dimitar-Stoyanov-za-izbora-na-nov-iztrebitel--Zashto-F-18E-F-izprati-proforma-oferta--/164912/2/0", "text": "Три съществени въпроса във връзка с процедурата по избор на нов изтребител задава във фейсбук Димитър Стоянов, началник на кабинета на президента Радев.   Припомняме, че днес прмериерът Бойко Борисов заяви:   ", "date": "2018.10.02", "title": "Димитър Стоянов за избора на нов изтребител: Защо F-18E/F изпрати проформа оферта? "}
{"url": "http://epicenter.bg/article/Lyubomir-Kolarov-pred-Epitsentar-bg--Firmata-sobstvenik-na--Balgarska-svobodna-televiziya--nyama-dalgove/164913/2/0", "text": "Това заяви пред Епицентър.бг собственикът на дружеството Любомир Коларов, който ще бъде управител и на червената телевизия.   По-рано днес на заседанието си Съветът за електронни медии (СЕМ) отложи решението за старт на телевизията на БСП заради липсващи документи от Националната агенция по приходите (НАП). Проверката е показала, че „Българска свободна телевизия\" имала публични задължения в неясен засега размер. Следва социалистите да представят удостоверението на НАП за размера на дължимата сума в 1-седмичен срок.    „Фирмата „Българска свободна медия“ ЕООД няма никакви дългове. Няма как дружеството да има задължения, тъй като не е имало възможност да ги натрупа. Фирмата е учредена на 21 юни тази година, а вписването в Търговския регистър стана факт на 17 юли тази година“, обясни Любомир Коларов. И повтори, че твърденията на медийния регулатор са мистериозни и фалшиви.    \"Казват, че няма лоша реклама\", допълни Любомир Коларов.  ", "date": "2018.10.02", "title": "Любомир Коларов пред Епицентър.бг: Фирмата-собственик на „Българска свободна телевизия“ няма дългове"}
{"url": "http://epicenter.bg/article/Protestat-na-maykite-blokira-Orlov-most--dvizhenieto-v-tsentara-na-Sofiya-sprya-/164915/2/0", "text": "Страхотни задръствания затапиха централните софийски улици заради протеста на майките на деца с увреждания, предаде БГНЕС. Протестиращи майки на деца с увреждания блокираха кръстовището на Орлов мост, което буквално спря движението в час пик. От паметника на Васил Левски до националния стадион разстоянието се изминаваше за 40 минути. Блокирани бяха автобуси и тролейбуси на градския транспорт.  Майки на деца с увреждания излязоха тази вечер отново на национален протест пред Народното събрание в София. Повод за недоволството им е, че исканията за достойно бъдеще на децата и хората с увреждания остават неизпълнени.  \"Протестираме, защото Бойко Борисов ни излъга, че до 1 октомври ще имаме законите за хората с увреждания, за личната помощ и за социалните услуги\", заяви организаторът на протестите Вера Иванова. Тя каза, че днес протестират общо 13 града в България, в които има палатки, като блокират възлови пътища и магистрали и подчерта, че с мирните протести са били дотук.  \"С действията си управниците показаха, че не искат да ни има, но ние искаме да живеем, а децата ни да имат достойно бъдеще\", категорична беше Иванова. Тя подчерта, че политиците са имали 120 дни за реакция, докато те са били на палатка зад парламента, обединени от слогана „Системата ни/ги убива”.  Иванова изрази недоволство и от факта, че законът за хората с увреждания вчера е бил оттеглен заради несъгласието на финансовото министерство с част от промените. Според майките причината нещата да боксуват е, че властимащите нямат воля за реформа и в доказателство на това изтъкват факта, че законът за личната помощ е в парламента от 3 месеца, но и по него не се работи.  Майките на деца с увреждания настояха реформите да започнат сега, да се спре с „тупкането на топката“ и да се сложи край на този безкраен „преход“.  Омбудсманът Мая Манолова, която дойде на протеста, коментира в отговор на въпрос на БГНЕС как ще се продължи от тук нататък, че вече финансирането е осигурено и се надява да се случи реална реформа. Знак в тази посока е оттегленият вчера закон за хората с увреждания. Манолова подчерта, че майките на деца с увреждания са разочаровани, защото всичко се случва много бавно и не можа да даде срок кога исканията им ще бъдат реализирани. Тя остава до майките, докато исканията им не бъдат изпълнени.  Премиерът Бойко Борисов заяви днес, че правителството ще отдели 150 млн. лв. повече в бюджет 2019 г. за хората с увреждания. Борисов обясни, че отпускането на средствата става възможно заради по-добрата работа на приходните агенции, борбата с корупцията и контрабандата, както и с олигархията. Премиерът подчерта, че хората с увреждания първоначално са искали 105 млн. лева, а вместо това държавата ще им отпусне 150 млн.  ", "date": "2018.10.02", "title": "Протестът на майките блокира Орлов мост, движението в центъра на София спря (ВИДЕО)"}
