{"url": "http://epicenter.bg/article/Porozhanov-ot-Dobrich--Osashtestvyava-se-absolyuten-kontrol-na-dvizhenieto-na-zhivotni-/159962/2/0", "text": "Министърът на земеделието храните и горите Румен Порожанов взе участие в заседание на областния координационен щаб в Добрич във връзка с предприемане на мерки за недопускане и ограничаване на заболяването африканска чума по свинете.  Той обяви, че препоръчва в коридорите на транспортните средства в региона да няма наличие на тези животни, защото сега има голям поток от зърновози, съобщава Канал 3.   По думите му за10 дни ще бъде изградена оградата, максимално бързо, като в областта на Добрич изграждането ще започне от Кардам. Оградата ще обхване 133 км сухопътна граница, ще е бодлива тел в 4 реда, а на пътеките на животните (диви прасета) оградата ще е подсилена с така наречената мрежа „Бруно“.   Отправен е апел към ръководствата на всички свинекомплекси мерките за биосигурност там да бъдат на много високо ниво.   Министърът подчерта, че е много важен контролът по границата и на самите ГКПП. Днес са проверени два ГКПП, като единият е на Кардам. Изискването е да не се внася от Румъния свинско месо и хранителни продукти, съдържащи такова месо. Проверяват се багажи и коли, при установено наличие на забранени продукти, те се изземват, поставят се във фризери и след това се унищожават.  \"Всичко, което се прави в момента по отношение на заплахата от болестта африканска чума по свинете, е с цел максимална превенция. Към момента на ГКПП \"Кардам\" се извършва машинно дезинфекциране, до дни ще бъде възстановена и ямата там. Осъществява се абсолютен контрол на движението на животни. Не се допуска на такива без документи. Около 450 000 са свинете в страната, близо 350 000 от тях се отглеждат в индустриални ферми с много добра биосигурност.   Големите свинекомплекси в областта са в село Козлодуйци (45 хиляди прасета), в с. Къпиново – два (със 720 свине майки и един за подрастващи прасенца с 6 000), в с. Карапелит (900 животни) и в с. Ловчанци (две по-малки ферми). Свинекомплексът в село Септемврийци е ликвидиран. Целта на заседанията на областните щабове е да се координират всички държавни органи по места по отношение на превенция на болестта африканска чума по свинете”, обяви Порожанов.   На брифинга присъстваха директорът на БАБХ д-р Дамян Илиев, директорът на Главна дирекция на Гранична полиция гл. комисар Светлан Кичиков, директорът на Агенцията по горите, гл. комисар Младен Маринов, гл. секретар на МВР. Към момента има информация за регистрирани 400 огнища на африканска чума по свинете в съседна Румъния, заразата е стигнала до границата ни.  Той говори и за ситуацията с чумата про овцете и козите и по-точно за изплащането на помощта de minimis, която бе увеличена за засегнатите животновъди.  „За 170 стопани са обработени документите за подпомагане чрез de minimis. В четвъртък е започнал приемът на документи. Става дума за онези стопани, които имат възбрана за реализация на млякото в седем общини, определени в Заповедта на ЕК като наблюдавани или това е условната 10-километрова зона. Помощта по de minimis е 40+15 лв. по две програми за de minimis. Ще се компенсират разходи или пропуснати ползи на 1 брой овца или коза. След обработка на документите плащането на помощите се реализира до 5 дни”, каза още земеделският министър. ", "date": "2018.07.24", "title": "Порожанов от Добрич: Осъществява се абсолютен контрол на движението на животни "}
{"url": "http://epicenter.bg/article/-Prezidentat-Rumen-Radev-nalozhi-veto-na-razporedbi-ot-Zakona-za-privatizatsiya-/159912/2/0", "text": "Законовите промени предизвикаха невиждан скандал в коалицията \"Обединени патриоти\" и взаимни обвинения в лобизъм между коалиционните партньори Валери Симеонов, Волен Сидеров и Красимир Каракачанов.   \"  Нещо повече, те водят до съществени вреди и бяха посрещнати с основателно възмущение от обществото\", посочи на свой ред Румен Радев.    По думите му    \"На 18 юли т.г., дни преди края на парламентарния сезон, Народното събрание прие важни промени в Закона за приватизацията и следприватизационния контрол. Същите  не обслужват интересите на държавата и българските граждани. Нещо повече, те водят до съществени вреди и бяха посрещнати с основателно възмущение от обществото. \r\n Тези действия на Народното събрание са в разрез с очакванията на българските граждани за утвърждаване на законността и справедливостта. \r\n Налагам вето на промените в Закона за приватизацията и следприватизационния контрол и очаквам при повторно разглеждане законодателите да подходят към него с чувство за отговорност към държавата и своите избиратели\", написа държавният глава във Фейсбук. \r\n   \"..  и своите избиратели\", обяви в ммотивиите си президентът.   Държавният глава отбелязва, че \"разпоредбите не само не защитават обществения интерес, но и съществено го увреждат\".   Става въпрос за определяните от самия вицепремиер Валери Симеонов като  Според Симеонов с поправката ще се облагодетелства Кирил Домусчиев, собственик на Български морски флот.    Възраженията на държавния глава са срещу двата параграфа, предложени от депутати на \"Атака\" и ВМРО и затвърдени от ГЕРБ,  \"С параграф 3 се ограничава срокът на специфични задължения на купувачите по приватизационни договори в рамките на 5 години.   В мотивите на ветото се посочва, че конкретният времеви обхват на задълженията по всеки приватизационен договор трябва да се определя според обекта на приватизацията и осъществяваната дейност, а не да се подчинява на формални законови ограничения, които създават преимущество на купувачите за сметка на обществения интерес\", мотивира се държавният глава и допълва: \"С параграф 4 това ново правило, както и разсрочването на поетите задължения, ще важат и за вече сключени приватизационни договори. Новата уредба ще се отнася за купувачи, които не са изпълнили своите задължения, но са платили неустойките за тях. Нещо повече, плащането на тези неустойки се изисква само за първите 5 години от договора. Така ще се облагодетелстват и неизправни купувачи, които имат непогасени плащания за неустойки за период след тези 5 години\", пише държавният глава.     ,                           При вето правилникът на парламента изисква в тридневен срок от постъпването му председателят на Народното събрание възлага на водещата комисия да докладва пред народните представители указа и мотивите към него. . Ветото трябва да бъде отхвърлено със 121 депутатски гласа (формално парламентът гласува за повторно приемане на закона, който е бил одобрен). В същото време парламентът се разпуска в едномесечна лятна ваканция на 1 август. Така ако ветото не бъде разгледано в спешен порядък, то законът за приватизацията остава блокиран, докато депутатите не се върнат на работа. Заради наложеното днес вето обаче от ГЕРБ, по нареждане на премиера Бойко Борисов, обявиха, че спешно внасят нови изменения в закона. Малко вероятно е ветото да не може да бъде преодоляно. Причината е, че зад спорните изменения застанаха с гласовете си депутатите от ГЕРБ, ДПС, \"патриотите\" (без НФСБ) и \"Воля\". Част от присъствалите в залата на 18 юли народни избраници от БСП гласуваха \"против\".", "date": "2018.07.24", "title": "​Президентът Румен Радев наложи вето на промените в Закона за приватизацията"}
{"url": "http://epicenter.bg/article/Borisov-poiska-nova-popravka-v-Zakona-za-privatizatsiyata/159914/2/0", "text": "Председателят на ГЕРБ Бойко Борисов разпореди на парламентарната група да изработи и внесе нова поправка в Закона за приватизацията и следприватизационен контрол. Това се казва в съобщение на Правителствената информационна служба, изпратено до медиите минути след като стана ясно, че президентът Румен Радев наложи вето върху законовите промени, облагодетелстващи бизнесмена Кирил Домусчиев.   Целта на новите предложения е да отпаднат всички съмнения за лобизъм в полза на една или друга страна. Новите текстове трябва категорично да предвидят забрани за разпростиране на действието спрямо заварени приватизационни договори.   Президентът възразява срещу промените, с които със задна дата срокът за ангажиментите на купувача на държавна собственост се съкращава от 10 на 5 години.   Измененията бяха внесени от депутати от \"Обединените патриоти\" - \"Атака\" и ВМРО, а вицепремиерът Валери Симеонов (лидер на третия участник в патриотичната коалиция НФСБ) ги свърза с интересите на бизнесмените Кирил и Георги Домусчиеви, които по негови оценки трябва да платят 58 млн. лв. неустойки за неизпълнени задължения след приватизацията на Български морски флот преди 10 г. Симеонов дори заплаши, че НФСБ ще напусне управляващата коалиция, ако законът бъде приет, но това засега не се е случило.   От днешното съобщение на ГЕРБ се разбира, че премиерът Борисов очаква нови текстове, които \"категорично да предвидят забрани за разпростиране на действието спрямо заварени приватизационни договори\".   Промените ще бъдат представени на брифинг в Народното събрание от Данаил Кирилов в 14 часа.", "date": "2018.07.24", "title": "Борисов поиска нова поправка в Закона за приватизацията след ветото на президента. Без лобизъм!"}
{"url": "http://epicenter.bg/article/-Ninova--Glasuvahme-protiv-Zakona-za-privatizatsiite/159931/2/0", "text": "\"Гласувахме против Закона за приватизациите, ветото на президента е основателно и ако ГЕРБ не го подкрепят, сезираме Конституционния съд\". Това каза лидерът на БСП Корнелия Нинова по време на пресконференция след заседание на Изпълнителното бюро на партията.   „Ветото на президента по Закона за приватизационен и следприватизационен контрол - абсолютно основателно вето, което ние подкрепяме, както и в досегашното ни поведение по отношение на този закон. Гласували сме против него, той е тежко лобистки и обслужва интересите на определени олигарси в България. Виждаме, че ГЕРБ се готвят да внасят някакви поправки в закона, нещо да правят. Единственият начин тези текстове да паднат е да се подкрепи ветото на президента. Трябва да подкрепим ветото“, каза Корнелия Нинова.   Тя поясни, че най-вероятно от ГЕРБ ще искат да се отхвърли ветото и отново да внасят поредни поправки в закона. „Ние ги призоваваме да гласуваме ветото и да се приключи с тази позорна страница в историята на българския парламент“, заяви лидерът на БСП.   Според нея „Обединени патриоти“ са проиграли за пореден път темата справедливост. „Ако отхвърлят ветото на президента, ние започваме да работим по конституционна жалба, и ще сезираме Конституционния съд“, заяви лидерът на БСП.   Приемането на тези поправки в Закона за приватизацията Нинова нарече \"позорна страница в историята на българския парламент\".   Лидерът на БСП призова за извънредно заседание на парламента, на което да бъде разгледано ветото.      Няма нищо по-нормално от изречението ми към хората да спрат, ако полицията ги спре – на това някой му викат държавен преврат, каза лидерът на БСП във връзка с клипа на човек, който от ГЕРБ показаха и обвиниха Нинова, че е подстрекавала протестите в Шарково.   „Обърнахте ли внимание на съдържанието на клипа. Не на опорната точка на ГЕРБ. Мога сега да ви го повторя. Да застана с лицето и думите си. Нямам нищо по-нормално от следното изречение, което и сега мога да кажа: Уважаеми българи, накъдето и да пътувате, на море, на работа, да подкрепяте протести, ако полицията ви спре, спирайте. На това, някои му викат държавен преврат. Къде тук тези болни фантазии се развихриха до държавен преврат. Аз съм тук и повтарям това изречение, което ми приписвате в този клип: „Ако ви спират полицаите, спирайте. Това е съдържанието на клипа и аз го повтарям днес на живо“, каза лидерът на БСП.   “, каза Нинова във връзка с клипа на човек, който от ГЕРБ показаха и обвиниха Нинова, че е подстрекавала протестите в Шарково.   „Що се отнася до разпространения клип от ГЕРБ и внушенията за пълзящ преврат, който организираме президентът Радев и аз, по два начина ще го коментирам. Като твърдиш нещо, ако намериш смелост отиваш там, където му е мястото – прокуратура, ДАНС. После носиш отговорност. Така се случва в правовата държава. Този сигнал трябваше отдавна да е в прокуратурата и да ни разследват“, заяви Нинова.   По думите ѝ самите хора от Шарково са дали пресконференция и са обяснили, че никой не ги подстрекава.   Очаквайте подробности", "date": "2018.07.24", "title": "Корнелия Нинова: Гласувахме против Закона за приватизацията"}
{"url": "http://epicenter.bg/article/Nachalnikat-na-kabineta-na-prezidenta-Radev-Borisov-varnal-zakona--quot-Domuschiev-quot-Kakva-e-tazi-butaforiya-/159935/2/0", "text": "    \"И Борисов върна промените \"Домусчиев\", четем в сайтовете. Нима може подобна бутафория да се съобщава сериозно? Според българските медии \"Борисов разпореди пълна проверка на сделката с ЧЕЗ\", \"премиерът заповяда на министър Порожанов да спре чумата\", \"нае китайския премиер за рекламен агент на България\", \"изпрати по Ли Къцян цветя на Меркел\", а сега \"върна промените \"Домусчиев\". Което и да иска, не може да направи при гласуван и още непромулгиран закон. Особено арогатно е, когато собственото му мнозинство го е гласувало. Целта на този карикатурен маньовър е да представи принципното вето на президента, което спира безобразието, като обикновено съвпадение с височайшата воля на министър-председателя.\"  ", "date": "2018.07.24", "title": "Началникът на кабинета на президента Радев:Борисов върнал закона \"Домусчиев\".Каква е тази бутафория?"}
{"url": "http://epicenter.bg/article/Rok-fest-shte-raztarsi-blagoevgradsko-na-21-i-22-septemvri/159940/2/0", "text": "The Brava Balkan Fest отново събира стотици жители и гости, почитатели на добрата музика. Тази година датите са 21 и 22 септември, а мястото село Дъбрава. Хедлайнер тази година е легендата Марко Мендоса, който идва за поредно издание на рок феста. Това съобщиха от пресцентъра на Община Благоевград.   Тази година The Brava Balkan Fest включва не само бившия китарист на Whitensnake, а и български групи. Участие в поредното издание на фестивала ще вземат и Hadzi Prodane Duse от Сърбия, които са победители от петдесетото издание на най-стария рок фестивал в Европа - Gitarijda Zajecar, SaintS'N'Sinners от Турция, The Bullets от Гърция, Last Expedition, които са една от най-добрите рок групи на Македония.   По традиция на фестивала в Дъбрава ще бъде дадена възможност за изява на две млади и изгряващи рок банди, с които ще стартират фестивалните вечери. За втора година ще се организира детска рок академия, тя ще бъде водена от преподаватели на Rockschool.bg.   На официална пресконференция, която се проведе преди месеци, кметът на село Дъбрава Росен Георгиев категорично заяви, че ще работи в унисон с политиката на Община Благоевград за превръщането на Благоевград в Балканска фестивална столица.   Организатор на музикалното събитие е \"Асоциация за европейско развитие на българското село\" с партньорството на Община Благоевград и Фондация Америка за България.  ", "date": "2018.07.24", "title": "Рок фест ще разтърси благоевградско на 21 и 22 септември"}
{"url": "http://epicenter.bg/article/Ninova-kam-GERB--Az-i-prezidentat-gotvim-palzyasht-prevrat--Sezirayte-vednaga-DANS-i-glavniya-prokuror/159942/2/0", "text": "\"Щом от ГЕРБ твърдят, че аз и президентът се готвим да извършим пълзящ преврат, трябва веднага да сигнализират прокуратурата и ДАНС. Да застанат с името си и после да си носят отговорност. От ГЕРБ имат болни фантазии и те се прераждат в някакви схеми за държавен преврат. Обърнахте ли внимание на съдържанието на клипа? Не на опорната точка на ГЕРБ.  На това някои му викат държавен преврат! Как тези болни фантазии се развихриха до държавен преврат? Това е съдържанието на клипа и аз го повтарям днес на живо: „Ако ви спират полицаите, спирайте!\" Да оставят момчето на мира. Когато твърдиш, че президентът и БСП организират пълзящ преврат – трябва да намериш смелост и да отидеш в прокуратурата и ДАНС!\" Това заяви лидерът на БСП Корнелия Нинова на редовния си брифинг по темата за клипа от Фейсбук, с който ГЕРБ обвиниха нея и президентът, че готвят държавен преврат.   Нинова подчерта, ч   \"Изобщо не ме интересуват техните измислици. Ние приключихме с това равнище на политиката. Оттук нататък ще разговаряме за Странджа като програма за развитие на региона\", изтъкна още тя..     \" . И понеже ние не хвърляме димки като тях, а действаме - затова днес ще сезираме главния прокурор. Внасяме жалба от 11 страници, в които описваме абсолютно всички неадекватни и незаконни действия на управляващите\",  съобщи Нинова.   Председателят на БСП обясни, че сезира главния прокурор за действия, базирани на нищожни заповеди.   Такива заповеди не пораждат последици – те са нищожни“, обясни тя. „Сезираме главния прокурор   без на хората да е връчен документ, на базата на който това се случва“, каза още Нинова. БСП сезира прокуратурата   без предоставяне на заповед за това, както и  без за това да им е предоставен документ или заповед на оторизиран орган.    Липсата на обеззаразяване от първите дни, също крие опасност от разнасяне на заразата и трябва да се носи отговорност“, категорична е тя.   Нинова обясни, че в сигнала до Прокуратурата на 11 страници е описано всичко подробно, с документи и много доказателства. „Освен това, обсъждаме с международни експерти как да се търсят правата на тези хора в Страсбург по Европейска конвенция по правата на човека и основните свободи. Ако с юристите стигнем до заключение, че имаме основания, ще сезираме европейските институции“, каза още Корнелия Нинова.  ", "date": "2018.07.24", "title": "Нинова към ГЕРБ: Аз и президентът готвим пълзящ преврат!? Сезирайте веднага ДАНС и главния прокурор!"}
{"url": "http://epicenter.bg/article/Varna-se-sdobi-s-biznes-pre-akselerator-za-podkrepa-na-novi-proekti/159943/2/0", "text": "В петък в зала „Варна“ с домакинството на Община Варна екипът от експерти и консултанти на Бизнес пре-акселератора на Североизтока, създаден по проект BG05M9OP001-1.023-0145-C01 по процедура „Подкрепа за предприемачество“ по ОП РЧР, се срещна с интересуващи от възможността да стартират собствен бизнес. Това съобщиха от пресцентъра на община Варна.  Срещи ще се проведат и в Добрич, Шумен и Силистра. Проектът се реализира от Сдружение Бизнес агенция в партньорство с Община Варна, ЦПО \"Екселиа\", Сдружение \"Български Бизнес Форуми\", Сдружение \"Споделено Работно място -Варна\" и Сдружение \"Варна -Европейска Младежка Столица\" в продължение на 14 месеца и е на обща стойност 356 725,60 лева.  Почти 100 души се запознаха с услугите на екипите, насочени към подкрепа създаването на собствен бизнес с помощта на ОП РЧР. Обучения по предприемачество в малки групи с различна програма, съобразена с нуждите на участниците, лични консултации с опитни експерти и ментори, подкрепа за подготовка на собствен бизнесплан и финансиране ще получат 260 души, основно безработни и неактивни, половината от които на възраст до 29 години.  Участниците в срещата се запознаха с многобройния екип на Пре-акселератора, богатия и разностранен опит на партниращите си организации, структурата и обхвата на подкрепата, която той предлага, възможностите да доразвият и финансират идеите си.  Пре-акселераторът е възможност хората от Североизтока да доизяснят и задвижат идеите си по модерен работещ модел, който подпомага хора, които иначе трудно получават помощ за собствен бизнес – безработни младежи, хора над 54, отхвърлени от пазара на труда, хора с различни затруднения, да разгърнат инициативността си и то в посока, съобразена с реалните нужди и възможности на региона.  Представена бе и платформата на пре-акселератора – , на която желаещите могат да заявят участие, както и на страницата във ФБ   , и на имейл vba@vba.bg.  Следващата среща ще се проведе в началото на септември.", "date": "2018.07.24", "title": "Варна се сдоби с бизнес пре-акселератор за подкрепа на нови проекти"}
{"url": "http://epicenter.bg/article/Mazh-e-prostrelyan-v-podlez-v-Sofiya-zaradi-kuche/159916/3/0", "text": "Мъж беше прострелян в подлез в София на бул. „Гоце Делчев” и бул. „България”. Той е тежко ранен в корема, откаран е в болница, съобщи bTV.   По първоначална информация разправията е станала между двама собственици на магазини в района, а причината за стрелбата е куче, което ползвало магазина на стрелеца като тоалетна.   Стрелецът е арестуван, бил е със законен пистолет.     На местопроизшествието са стартирали действия по разследването под наблюдението на Софийската градска прокуратура. Продължава работа по изясняване на всички факти и обстоятелства около случилото се.", "date": "2018.07.24", "title": "Мъж е прострелян в подлез в София заради куче"}
{"url": "http://epicenter.bg/article/Prostrelyaniyat-v-podleza-na-bul---quot-Balgariya-quot--e-s-opasnost-za-zhivota/159947/3/0", "text": "Простреляният днес в корема мъж в подлеза на бул. \"България\" и \"Гоце Делчев\" е със засегнати вътрешни органи. Това съобщиха от пресцентъра на ВМА ,  предаде  Novini.bg. Състоянието му е тежко и има опасност за живота му, добавиха от болничното заведение.   Припомняме, малко след 10 часа 59-годишен мъж простреля със законно притежаван пистолет в областта на корема 50-годишен.   В основата на инцидента е битов скандал.", "date": "2018.07.24", "title": "Простреляният в подлеза на бул. \"България\" е с опасност за живота"}
{"url": "http://epicenter.bg/article/-Vladimir-Kostov--Patyat-e-mnogo-dalag-i-stramen/159911/11/0", "text": "    Да, България, както и българите в родината и по света, се нуждаят от общо виждане за България в 21-ия век. А и за по-нататък - ако е рекъл Господ.   Заслуга на БСП и на лидера й Корнелия Нинова е, че назовават тази нужда и призовават за общо усилие за постигането на успех. За съжаление оповестеният документ не предлага една обещаваща резултати основа.   Без да претендирам за изчерпателност, ще посоча онова, което, според мен, са главните празноти в документа.   Почти вече трите десетилетия на   са очертани като време на разрушения, резултат на некадърност, продажност и т.н. на българските политици.   Много факти могат да бъдат посочени като доказващи това твърдение. И все пак те няма как да го направят вярно.    Условията след втората световна война, които доведоха до ЕС и НАТО, до СИВ и Варшавския договор, започнаха да се изчерпват към 70-те години на миналия век. Сериозни американски историци предричаха, че САЩ няма да издържат на натиска за промени и ще се разпаднат като федерална държава. По ред причини това не стана.   . А след това и самият СССР. На сцената излезе отново Русия и се заблъска в джунглите на прехода.   от своя страна успя да мобилизира гигантските си ресурси и да превърне същия преход в трамплин за възхода си.    използвайки фактори обуславящи промяната, си дадоха облик, който им позволи да се провъзгласят за \"победители в студената война\" и лидер на променящия се свят.   Преходът в България, като се изключат някои подробности, е точно това, което е желано и налагано в хода на световните процеси.   Можеше ли да бъде иначе? България да не поема по пътя на прехода, или да го направи някак другояче?   Личното ми мнение е, че нямаше такава възможност. По .   е обективна. Географското положение на България и ръстът й - като ресурси и потенциал - я правят прицелна точка на апетитите на великите сили за власт и позиции. Никой от големите не я е оставял и нямаше намерение да я остави да обмисля и да избира суверенно пътя си.    причина е субективна. Във всичките десетилетия след 1878 година, в България, с изключение на неколцина политици, не успя да се изгради политическа класа, която да формира и следва политика, опряна най-първо на общо разбиране за национален интерес. Кога по избор, кога по принуда, българската политика се формираше и осъществяваше все \"под крилото\" на някоя от великите сили. Нито десетилетията на монархията на кобургите, нито тези на \"българо-съветска братска дружба\" научиха българските политици да мислят и да действат, водейки се на първо място от националния интерес.   Нямаше следователно откъде подобно качество да се прояви с началото на прехода след 1989 година. Още повече, че една от целите на този преход бе и потискането на националното, под предлог, че то не отговаряло на модерния глобализъм.   Няма как да си изработим виждане за \"след прехода\", ако не си дадем труд да разберем това, което го предхождаше и това, което той представлява в света. Документът, предложен на общественото внимание от БСП, заобикаля тези въпроси.   Е ли визията, предложена от БСП, по-убедителна по отношение положението на България днес и възможностите за реализация на една бъдеща, национална по основите си, политика?   Да се изброят неща, от които страда съвременното българско общество и посочат други, които би било добре да се реализират, не е толкова трудно. В документа тази листа на жалби и мечти е внушителна. Но осъществяването на добрите желания? То се твърди, че в крайна сметка ще се реши от две неща.   - обединяване на политическите сили.   - вживяване някак по-плътно в ЕС, за да се превърне България от \"периферна страна членка\" в една от тези, които са в центъра за взимане на решения в Брюксел. На хората от моето поколение това няма как да не напомни задоволството някога, че Тодор Живков бил неизменно \"до дясното коляно на Брежнев\". Но четири и повече десетилетия по-късно да се търси спасение във вариант на същия подход?    Разбирането за национален интерес и съответно търсенето на пътища за модерна национална политика е на път да коригира много от крайностите на глобализма.    \"Великите\" европейски сили се чудят как да си запазят интересите и да спасят поне част от миналата слава.   и още поне десетина други са готови да воюват за свои нови позиции.   - ако не успее да си изгради нов образ и да поеме нов път - е възможно и да се разпадне. А   - като цяло - се готви да навлезе с милиони млади човешки маси в \"остарялата\" Европа.   Какво е виждането за българския национален интерес в тази обстановка и за средствата, с които може да се води борба за защитата му? Няма сериозен анализ в документа на БСП и това не е случайно. Като цяло българската политическа класа след 1989 година не стана по-национална в мислите и в действията си. Тя само се обърна с лице към Брюксел вместо към Москва. Това разбира се не изключваше отделни политици да гледат предимно към Вашингтон или Берлин, други да са все духом в Кремъл, трети - в Анкара и т.н.   Сега се споменава във визията за възможност за по-тясно сътрудничество със страни членки на ЕС като тези от \"Вишеградската четворка\" с оглед по-ефикасна национална политика. Но националната закваска на политическата класа в Полша, Унгария, Чехия, Словакия не е от последната седмица. Тя бе защитена в десетилетията на съветския социализъм, а и преди това - между двете световни войни. Българската политическа класа, както вече отбелязах, не я притежава и не е Брюксел, който от днес за утре ще й я присади.   Истинско виждане за България ни е абсолютно необходимо. От издигането ни до него ще се определят шансовете ни да просъществуваме като народ и държава. Но успехът ни в дългия и стръмен път до това истинско виждане зависи от способността ни да видим и оценим света такъв какъвто е. И без фасони да премислим и оценим пътя ни през последните 140 години. Струва ми се, че окуражаващ знак ще бъде, ако не толкова институциите, колкото самото общество - и най-вече младите - приемат и отговорят на предложението на БСП за най-широко и неограничено от формалности, обществено обсъждане.  ", "date": "2018.07.24", "title": "Владимир Костов: Пътят е много дълъг и стръмен"}
{"url": "http://epicenter.bg/article/Boyan-Chukov--Evroelitat-pishti--Useshtat--che--svarshi-hubavoto-vreme--i-se-boryat-na-zhivog-i-smart-s-Tramp/159921/11/33", "text": "*Коментарът е натоварен с изключителна символика. Той отразява панорамно драмата на обслужващия персонал на либералните глобалисти, които усещат с кожата си, че при Доналд Тръмп те губят своя комфорт, значимост, лично благополучие и яслата, на който бяха толкова години. Отива си една цяла епоха.    Един определен контингент от академичната общност, който живееше и живее комфортно в своя соросоиден свят е на път да стане ненужен баласт при новия баланс на силите в света. С времето контингентът на медийната прислуга на финансово-капиталистическия троцкизъм започна все по-често да си изпуска нервите. Стигна се до там, че бивш български външен министър нарече „чума“ легитимно избрания президент от американския народ. С какво право той осъжда демократичния избор на американския народ? Или всичко, което не утвърждава досегашното статукво и лично благополучие се анатемосва? Символично е, че този коментар излиза в „Дойче веле“. Днес канцлер в Берлин е Ангела Меркел, за която Барак Обама каза, че е негов наместник в Европа. По-ясно казано, аватар на либералния глобализъм, който иска да свали по недемократичен начин от власт Доналд Тръмп. И Ангела Меркел се оказа днес в определен смисъл в позицията на Ерих Хонекер преди падането на Берлинската стена. А той бе последният генерален секретар на Централния комитет на Германската единна социалистическа партия в Германската демократична република (ГДР) от 1971 до 1989 г.    С идването на власт на Доналд Тръмп в Белия дом съставът на сегашния европейски елит се оказа гъсто населен от хиляди малки „ерихонекерчета“, които стават ненужни в новите реалности. И те пищят! Усещат, че „свършва хубавото време“. И се борят на живот и смърт за...“ О, миг прекрасен, спри!“ Трагедията „Фауст“ е в две части.    Метафорично казано, с настъпване на контрареформацията историята за проклетия доктор, продал душата си, се разпространява из всички краища на Европа. България не прави изключение. И ние сме в Европа. Макар и в периферията. Промените идват у нас...макар и със закъснение. Що се касае до „агентите на ДС“, то по-интелигентните хора отдавна разбраха, че тази игра „тука има, тука нема“ е за наивници, която има за цел да разруши националната ни сигурност и да изплакне гузната съвест и „изпере“ кирливите ризи на бившата ретроградна номенклатура на БКП. Която се обогати от прехода. Сега ли добре платените соросоиди разбраха, че до този момент „агентът на ДС“ е „добър“, когато има „правилна“ геополитическа ориентация, която обслужва статуквото. И е отвратителен „доносник“, когато е неудобен на властващото евроатлантическо статукво. Човек не трябва да има две педи чело за да проумее тази проста истина!    Формулата винаги е била много елементарна. Дадена персона става за определена кауза и ситуация или не става. Това е критерият. Това е реалният свят. Живеем в преходен период. Бъдещето се сражава с миналото. Това е.   ", "date": "2018.07.24", "title": "Боян Чуков: Евроелитът пищи! Усещат, че „свърши хубавото време“ и се борят на живот и смърт с Тръмп"}
{"url": "http://epicenter.bg/article/Pozhari-v-Gartsiya/159895/7/0", "text": "Поне 24 са жертвите на горските пожари, които продължават да горят в предградията на Атина, съобщи говорителят на гръцкото правителство Димитрис Дзанакопулос.   Една от най-малките жертви е шестмесечено бебе. Най-много загинали има в района на село Мати - хора, които не са успели да избягат от домовете си и са били хванати в капан от пожарите. Пред гръцката телевизия Skai една от жителките на селото е категорична - то вече не съществува. \"Видях трупове, видях изгорели автомобили - щастливка съм, че съм жива\", каза жената. Говорителят на гръцкото правителство Дзанакопулос заяви, че поне 104 са ранени, 11 от които сериозно. Има и 16 деца сред ранените, каза още той и добави, че гръцкото министерство на отбраната е отправило искане към Съединените щати за безпилотни летателни апарати за наблюдение на засегнатите от пожарите райони на страната. Целта е с дроновете да се следи активността по местата, където се разпространенява огънят. За овладяване на огнената стихия се борят над 600 пожарникари и 300 пожарни автомобила. Огънят е погълнал над 200 къщи, изпепелени са повече от 200 автомобила.   Електрозахранването прекъсва. Очаква се днес в гръцката столица да пристигнат 60 огнеборци от Кипър. \"Ситуацията в Атика е изключително трудна. Става въпрос за асиметрично явление. Това е труден момент за област Атика, трудна нощ и за цяла Гърция.   Повече от 600 мъже и жени от противопожарните служби се борят с пожарите. На мястото са разположени и над 400 единици техника. Действа се на три големи фронта. Единият, в райна на Каламос, е под частичен контрол. Останалите два за съжаление не са овладяни. За щастие силните ветрове започнаха да стихват. Единият голям пожар е в райна на Кинета, а другия във Вудза. Усилията ни са съсредоточени в тези две точки\", каза от своя страна премиерът Алексис Ципрас.   Горят около 200 къщи и коли, все още има хора, които са в домовете си в плен на огнената стихия. Бе обявена евакуация на големия квартал „Рафина”. Димът вече е до Акропола. Има проблеми с електрозахранването в много райони на Атина. Спряно е движението по един от централните булеварди. В един момент започна да вали, но спря много бързо, предаде Бойка Атанасова.   Огнищата тръгнаха в крайбрежието източно от града, близо до Кинета, район на около 50 километра западно от Атина. Прогнозата за времето в Гърция е за температури около 40 градуса. Властите предупреждават, че рискът от горски пожари остава висок.   Заместник-министърът на външните работи Георг Георгиев разговаря с временно управляващия българското посолство в Атина Веселин Иванов във връзка със ситуацията.   По разпореждане на заместник-министъра в дипломатическата ни мисия е сформиран кризисен щаб, който ще бъде на разположение на българските граждани, пътуващи или пребиваващи в Гърция. Открита е гореща телефонна линия, на която нашите сънародници могат да потърсят съдействие, в случай на необходимост: +30 6937 096 220   До момента няма български граждани, които да са търсили помощ от посолството ни в Гърция, няма и данни за засегнати или бедстващи наши сънародници в следствие на пожарите.   Остава затворен за движение пътният участък Атина - Коринт от 39 до 57 км. Образували са се километрични опашки от автомобили, като превозните средства, спрели в аварийната лента, затрудняват преминаването на пожарните автомобили. Общественият транспорт в района е спрял. Нов пожар е избухнал в 17,00 ч местно време вчера в кв. Пендели, Атина. Пожарът в района на град Ханя, остров Крит, продължава да бушува. В следствие на огъня е прекъснато движението на превозни средства в част от националния път Ханя-Ретимно, където също се образували опашки от автомобили. Във връзка с усложнената обстановка министерството на външните работи препоръчва на българските граждани, пътуващи или пребиваващи в районите на пожарите, да се информират предварително за актуалната ситуация и да избягват засегнатите от огнената стихия места.   Призоваваме българските граждани да следват стриктно указанията на местните власти, включително и забраната за движение на превозни средства в определени пътни участъци, за да не бъде затруднявана работата на властите по потушаване на пожарите, казаха от Външното министерство.    /БГНЕС, АФП, ТАСС,  БНР, Нова тв      ", "date": "2018.07.24", "title": "Най-малко 24 души са загинали в големите пожари край Атина. Гърция моли за помощ "}
{"url": "http://epicenter.bg/article/Masha-i-milionerat--I-Sharapova-pokaza-lyubopitni-fotosi-ot-vakantsiya--Galeriya-/159908/8/18", "text": "Часове, след като в интернет се появиха горещи снимки от ваканцията в Сен Тропе на Григор Димитров и Никол Шерцингер, бившата половинка на тенисиста Мария Шарапова също блесна с няколко ваканционни фотоса.   Папараците не пропуснаха да запечатат любопитни мигове от ваканцията на рускинята и нейния нов приятел - Александър Гилкс, отбелязва gong.bg Тенисистката и милионерът бяха засечени в неделя в красивия италиански курорт Позитано, който е по крайбрежието на Амалфи.    ", "date": "2018.07.24", "title": "Маша и милионерът: И Шарапова показа любопитни фотоси от морска ваканция (Галерия)"}
{"url": "http://epicenter.bg/article/Ispanskata-kralitsa-Letisiya--obra-tochkite--sas-stil--Snimki-/159909/10/84", "text": "Кралят на Испания Фелипе VI и съпругата му Летисия уважиха честването на 210-ата годишнина от битката в Байлен.   Градът е пресечна точка на исторически търговски пътища и поради това привлича  много посетители.   Летисия се появи с бяла рокля на дребни черни точки на Каролина Ерера. Тоалетът й допълваха сандали на ток на Стив Маден.   Любопитно е, че седмица по-рано испанската кралица избра същия модел, но в черно, за среща с Испанската асоциация за борба с рака.   Източник: дарик", "date": "2018.07.24", "title": "Испанската кралица Летисия „обра точките” със стил (Снимки)"}
{"url": "http://epicenter.bg/article/Britanski-medii--Prints-Hari-se-e-skaral-na-Megan--che-se-oblicha-kato-zvezda-ot-Holivud/159917/10/84", "text": "Принц Хари се е скарал на Меган Мъркъл, че се облича като звезда от Холивуд, а не като част от Кралското семейство. Това съобщиха британските медии, цитирани от Блиц. Поводът за забележката на съпруга е станало предстоящо турне в Австралия, което е част от задълженията на звездната двойка. Меган искала да сложи прилепнал костюм, който обаче Хари не харесал и определил като „не достатъчно традиционен“.  36-годишната Маркъл е известна със стилните си тоалети, но откакто е част от Кралското семейство, мнозина смятат, че трябва да започне да се облича по-консервативно. Тя често е свързана с тясна кройка. Обича да носи и костюми, които в по-традиционните среди по-често са асоциирани с мъжката мода. Например, по-време на визита в Дъблин Херцогинята на Съсекс избра черен костюм с токчета стил стилето.    Но след сватбата с Хари, Маркъл спря с актьорските си задължение и изтри профила си в Инстраграм, където имаше над 1,7 млн. последователи и където често показваше модните си постижения.   , смятат специалисти. Кейт е съпругата на Принц Уилям, който е втори наследник на Кралския престол. Запазена марка на Кейт са чистите нокти, например. Друга заемка е фактът, че Меган вече предпочита малките чанти, които се носят в ръката и не пречат на ръкостискания с други знаменитости. Това е роклята, с която тя се появи на откриване на изложба, посветена на Нелсън Мандела в лондонския арт комплекс Southbank Centre. За официалното събитие Меган избра стилна рокля на канадската фирма Nonie. Красивата актриса не изневери на цветовата гама, любима и на Кралицата, но кройката на тоалета й бе доста необичайна дори за самата нея.  Роклята бе украсена с големи черни копчета и колан. За необичайния тоалет херцогинята бе избрала елегантни обувки на ток и малка чантичка в същия цвят. А едва забележимите украшения я направиха да изглежда още по-нежна. ", "date": "2018.07.24", "title": "Британски медии: Принц Хари се е скарал на Меган, че се облича като звезда от Холивуд"}
{"url": "http://epicenter.bg/article/Mira-Dobreva-pri-petiya-obir-na-doma---/159918/10/100", "text": "Крадецът, който в нощта на петък срещу събота обра водещата Мира Добрева и съседката ѝ, най-вероятно е използвал упойващ газ. Това мнение изразиха потърпевшите от наглия крадец, пише \"Телеграф\".   Първата жертва на извършителя без маска се оказала Емона Карагьозова, която живее на партера в затворен комплекс в столичния квартал \"Изток\". Младата жена била в жилището на родителите си, за да гледа котките и останала да спи там три вечери.   В последната ѝ нощ там - около 03:30 часа в събота, мъжът с дълбоки джобове и без маска влязъл в апартамента ѝ през вратата на партера.   \"Аз спя изключително леко и се будя. Вратите и шкафовете издават специфичен звук и въпреки това не съм чула нито звук, затова предполагам, че е използвал нещо упойващо\", разказа Карагьозова.    Крадецът ѝ отмъкнал слънчеви очила с диоптър, портмоне с пари, документи, дебитна карта, както и бижута на майка ѝ.   \"Моите вещи са на обща стойност около 1000 лева, бижутата не знам на каква стойност са\", обясни момичето. То спяло заедно с едната котка, а другата била оставена на двора. Когато Емона се събудила, видяла, че и котката от двора е при нея и се зачудила какво става. Лаптопът и мобилния ѝ телефон не били пипнати.    След като свършил с тършуването в нейния апартамент, неканеният гост се качил по климатиците до втория етаж, където живее Мира Добрева и сценарият се повторил. ", "date": "2018.07.24", "title": "Крадецът, обрал дома на Мира Добрева, е използвал упойващ газ "}
{"url": "http://epicenter.bg/article/Gramotevichni-buri-i-poroi-dnes/159892/2/0", "text": "Времето днес ще бъде премимно хладно, над по-голямата част от страната ще има значителна облачност и дъждове, придружени с гръмотевици.   \r\n До 80 литра дъжд на квадратен метър се очаква да паднат днес на места. В 25 от 28-те области в страната е обявен код за опасно време от Националния институт по метеорология и хидрология при БАН. В 11 от тях предупреждението е от втора степен (оранжев код), а в останалите 14 кодът е жълт (първа степен). \r\n   \r\n Очакват се валежи, гръмотевични бури и локални градушки. \r\n На повечето места количествата ще достигнат 35 л/кв. м., а в отделни райони от областите с оранжев код те ще са до 60-80 л/кв.м. \r\n Областите с оранжев код са: Пловдив, Ловеч, Пазарджик, Смолян, Стара Загора, Хасково, Кърджали, Габрово, Сливен, Ямбол и Бургас. \r\n Областите с жълт код са: София, София област, Благоевград, Монтана, Враца, Плевен, Велико Търново, Русе, Търговище, Разград, Силистра, Шумен, Варна и Добрич. \r\n   \r\n Валежите ще започнат през нощта срещу вторник. Ще има и гръмотевични бури. Главно в югоизточната половина на страната явленията ще са особено интензивни и със значителни количества. \r\n През деня облачността ще е предимно значителна и на много места отново ще има валежи, като остават условията за локални градушки. \r\n Около обяд ще има временни разкъсвания на облачността и тогава явленията ще са на по-малко места. Ще духа до умерен вятър от север-североизток. \r\n Ще е по-хладно с  . \r\n \r\n Над   ще преобладава облачно време с валежи от дъжд и гръмотевична дейност. Около обяд явленията ще са на по-малко места. Ще духа умерен, по високите и открити части и временно силен североизточен вятър. Максималната температура на височина 1200 метра ще е около 18°, на 2000 метра – около 12°. \r\n Над   ще е предимно облачно. Ще има валежи от дъжд, на места главно в сутрешните часове ще са интензивни и със значителни количества. Ще духа умерен север-североизточен вятър. Максимални температури по крайбрежието: 24-27°. Температурата на морската вода е 25-26°. Вълнението на морето ще бъде 2-3 бала. \r\n Ето какво време ни очаква през следващите 6 дни: \r\n \r\n До края на новата и в началото на следващата седмица отново на много места в страната ще има краткотрайни, в отделни райони интензивни валежи, главно след обяд и до полунощ, придружени и с гръмотевици. На повече места ще са валежите в Северна България и планините, а в сряда – все още на места и в източните райони. Запазват се условията и за градушки. \r\n От средата на седмицата ще започне бавно повишение на температурите, но все пак, особено в източните райони, ще се задържи сравнително хладно за края на юли. Максималните температури през почивните дни, когато вероятността за превалявания по Черноморието намалява, ще са предимно между 27° и 32°. \r\n През втората половина от седмицата преди обяд, главно в Южна България, ще има и слънчеви часове. \r\n   Максималните температури са в интервала 23-28 градуса. \r\n   \r\n", "date": "2018.07.24", "title": "Гръмотевични бури и порои днес, до 80 литра дъжд на квадратен метър "}
{"url": "http://epicenter.bg/article/Hristo-Prodanov--BSP---quot-Viziya-za-Balgariya-quot--e-platforma-za-yavyavane-na-badeshti-izbori-/159903/2/0", "text": "\"Няма невъзможни неща. С този проект \"Визия за България\" се предлагат решения на проблемите във всяка една сфера - сигурност, здравеопазване, образование. Това е подготовка за влизането на БСП в управлението на страната, това е една управленска визия, платформата за явяване на бъдещи избори\". Това заяви в предаването \"България сутрин\" на телевизия \"България Он ер\" депутатът от \"БСП за България\" Христо Проданов. Той коментира приетите в събота на национално съвещание на БСП управленски алтернативи на партията. По думите му през миналата седмица правителството е изхарчило зад гърба на парламента цели 700 млн. лв. \"Държавата трябва да заеме функциите, които й се полагат по Конституция. Трябва да има повече държава в икономиката, повече държава като регулатор, повече държава като собственик\". С тези думи народният представител от ПГ на БСП за България Христо Проданов представи същината на \"Визията за България\" на левицата. По думите му това са нещата, които са се отричали в последните 30 години и резултатът, който сме  получили, е днешна България.   \"Нашата \"Визия за България\" е предложение към обществото за един обществен договор, който да има широка обществена подкрепа, така че България да тръгне по коренно различен път, защото този, по който вървим вече 30 години, е пагубен за страната ни. Тя изчезва\", обясни той и подчерта, че визията предлага решения и в здравеопазването, и в образованието, и в сигурността, основните сфери, които са задължения на държавата.  Проданов обясни, че целта на БСП е да проведе разговор за развитието на страната, да събере широка подкрепа около визията си, да я преработи в управленска програма, която да има  много поддръжници и да я осъществи в управлението на страната.   На въпрос дали тази визия е възможна и дали има средства за реализирането й, Проданов отговори: \"Миналата седмица средствата, отпуснати зад гърба на парламента, с постановления на МС, са 700 млн. лв.\"  По думите му тези пари са отишли - 500 млн. лв. за Държавната консолидационна компания, под шапката на Министерство на икономиката, за поправка и ремонт на язовирните стени; облагодетелстван е поредният български олигарх като му е спестино 60 млн. лв. във връзка с това, че не е изпълнил ангажиментите си по следприватизационния договор, който е поел, а малко преди това правителството е дало още 120 млн. лв. на консолидационната компания заради финансови проблеми на една от компаниите й- \"Еко Антрацит\" ЕАД. Социалистът подчерта, че се налага тези средства да бъдат отпускани с постановления, защото не фигурират в държания бюджет, приет от НС.  \"Това опровергава тезата, че няма пари. Ето тези 700 млн. лв. са достатъчни за преизчисляване на всички пенсии в България за една година. Вярното е, че има пари, те не се разпределят правилно, много се краде и там е проблемът на България\", категоричен бе Христо Проданов.    ", "date": "2018.07.24", "title": "Христо Проданов, БСП: \"Визия за България\" е платформа за явяване на бъдещи избори!"}
{"url": "http://epicenter.bg/article/Ministerstvoto-na-otbranata-praznuva-140-godini-Balgarskata-armiya-s-kontsert-na-otkrito/159904/2/0", "text": "Министерството на отбраната ще отбележи 140-ата годишнина от създаването на Българската армия с празничен концерт пред Народния театър „Иван Вазов“. Това съобщиха от пресцентъра на Министерството на отбраната.   В концерта ще участват Гвардейският представителен духов оркестър и Представителният ансамбъл на Въоръжените сили. Под диригентството на майор Йордан Христов и старши лейтенант Лъчезар Кръстев, ще бъдат изпълнени „Родина“ – марш, „Кармен“ от Бизе, „Еленино хоро“ и „Дунавско хоро“ на Дико Илиев, както и други популярни произведения.   В програмата на концерта са включени и изпълнения на Орлин Горанов, Емилия Валенти, Таня Дупаринова, Бойка Дангова, Гуна Иванова и Сунай Чалъков.   Празничният концерт ще започне от 18.00 часа утре пред Народния театър „Иван Вазов“.   Входът е свободен.  ", "date": "2018.07.24", "title": "Министерството на отбраната празнува 140 години Българска армия с концерт на открито"}
{"url": "http://epicenter.bg/article/Borisov-predlozhi-pomosht-za-zasegnatite-ot-pozharite-rayoni-v-Gartsiya/159906/2/0", "text": "Министър-председателят Бойко Борисов проведе телефонен разговор с гръцкия премиер Алексис Ципрас. “Изразяваме най-дълбоко съчувствие към пострадалите и близките на загиналите в огнената стихия, обхванала Гърция. С тревога и болка приехме вестта за бедствието, връхлетяло приятелския гръцки народ, довело до човешки жертви и причинило тежки материални щети ”, подчерта българският министър-председател. Премиерът Борисов посочи, че България има готовност за оказване на техническа помощ за Гърция с 50 пожарникари и два пожарни автомобила. Той допълни, че е разпоредил на министерството на вътрешните работи да предприеме незабавна организация при постъпило искане от страна на Гърция за получаване на международна помощ, модулът ни за наземно гасене на горски пожари да бъде приведен в готовност за участие по линия на механизма за Гражданска защита на ЕС. Гръцкият премиер Алексис Ципрас благодари за предложената помощ от България и посочи, че при нужда ще търси българския министър-председател.    ", "date": "2018.07.24", "title": "Борисов предложи помощ за засегнатите от пожарите райони в Гърция"}
{"url": "http://epicenter.bg/article/Kancho-Stoychev--Pari-v-Balgariya-ima--Otsastvieto-na-reformi-izdani-sotsialnata-i-byudzhetnata-sfera/159910/2/0", "text": "За първи път от началото на 90-те години, когато имаше подобни дискусии накъде да вървим и какво да правим – 30 години по-късно най-сетне се връщаме към важен, сериозен разговор. Това каза в предаването \"Преди всички\" социологът Кънчо Стойчев по повод представената тези дни от БСП платформа \"Визия за България\", която е отворена за широка дискусия. Стойчев оцени високо \"самата инициатива\". Запитан програма за управление или смяна на системата е \"Визия за България\", той посочи:   \" . Не става дума за ляво и дясно, става дума за това накъде вървим, къде сме сбъркали, къде сме прекалили и сме отишли в крайност и какво трябва да коригираме. Същевременно се прави един много коректен и задълбочен анализ на процесите в Европа.\"    – така Стойчев атакува аргументите на ГЕРБ, че за предлаганата от БСП управленска визия няма да има средства:   . Това са продънени каци, в които се наливат все повече пари, за да се тушират моментни социални недоволства, да се засипват с пари като на рулетка, без да се реши нито един съществен проблем и след три месеца друга група изгаря, след четири месеца друг бушон, защото не се правят реформи. А защо не се правят последните десет години реформи? , без да се мисли как ние да направим ефективни нашите разходи и като направим реформа, просто да оптимизираме този разход. Пари има. Страната е пълна с пари.\"   :   \"БСП казва: \"Да, ние участвахме в тази система. Ние имаме своите вини или ние поемаме тази вина и затова се обръщаме към всички българи, независимо от каква политическа партия, или безпартийни: Дайте да видим къде сбъркахме в цялото. Да, добре, и ние управлявахме, и други управляват, и трети управляват, и четвърти ще управляват, но не вървят нещата добре.  . И това е силата на тази позиция. Тя не застава в поучителна поза да казва: \"Ето, ние сме по-добри от тези. Дайте сега \"стани, да седна\".   \"Обругаването и поругаването на ролята на държавата доведе до това, че ние отидохме до крайност, в която си затрихме държавата. Днес, тази сутрин и утре сутринта, като се събудим, ние държава нямаме и не е необходимо човек да бъде умен, за да го вижда. То се вижда с просто око.   Не знам какви експерти казват, че системата се лекува с одържавяване, национализация и наливане на държавни пари в губещи сектори, противопостави се    \"Това е разговор как да продължим назад, а не как да продължим напред, защото в този разговор се предлага ревизия на неща, които вече са направени, и завръщане към годините на плановата икономика, на централизацията и на държавната собственост в най-важните сектори. Така че това е всичко друго, но не и разговор как да продължим напред.\"   е, че когато възникне сектор на напрежение, то обикновено се потушава с финанси и се купува временно спокойствие, вместо да се правят реформи, призна Харизанов: \"Да, това е така, само че да се каже, че за последните десет години не са направени никакви реформи, просто не е вярно и мисля, че г-н Стойчев много добре го знае.\"   Запитан дали Визия за България е покана за флирт и търси ли си Корнелия Нинова партньори за управление, Георги Харизанов коментира, че с оглед на предстоящите европейски избори догодина БСП не е в добра кондиция:   \"Засилването на антиевропейската реторика, това, че България трябва да преразгледа желанието си за членство в ERM 2, в еврозоната и в банковия съюз, пролетта ще се отрази изключително негативно на резултатите на Българската социалистическа партия на европейските избори. На мястото на социалистите най-вероятно бих помислил също за представяне на някакъв документ, който да създаде позитивен шум около тази партия, но нека сме реалисти. Госпожа Нинова много добре знае какви са отношенията вътре в БСП, много добре знае, че има цели области на България, които няма да работят ентусиазирано в интерес на партията поради техните вътрешни противоречия. Така че не мисля, че представянето на тази визия е събитие от чак такъв мащаб.\"  ", "date": "2018.07.24", "title": "Кънчо Стойчев: Пари в България има! Отсъствието на реформи издъни социалната и бюджетната сфера"}
{"url": "http://epicenter.bg/article/Porozhanov--Zapochna-izgrazhdaneto-na-ograda-v-tri-uchastaka-po-suhopatnata-granitsa-s-Rumaniya/159919/2/0", "text": "Започна изграждането на ограда по сухопътната граница с Румъния, съобщи в Силистра министърът на земеделието Румен Порожанов, предаде БНР. Той участва в заседание на координационния щаб, на който се набелязават мерки за ограничаване на опасността от разпространение на болестта чума по свинете през българо-румънската граница. Изграждането на оградата започва едновременно в три участъка, съобщи министър Порожанов.   „Първоначално смятахме да бъде електропастира, обаче не е сериозно препятствие за по-силните животни, които биха се засилили да го преминат. В момента сме се спрели на четириредова телена ограда с бодлива тел. Един линеен метър на бодливата тел е 15 стотинки, четири реда са 60 стотинки на линеен метър. Коловете ще бъдат през два метра и половина. То ще се възложи от трите регионални дирекции, така че аз очаквам да бъде в едни много разумни цени и параметри\", заяви земеделският министър.     Румен Порожанов информира, че Българската агенция за безопасност на храните е в постоянен контакт с румънските власти, съобщиха от МЗГХ. Всички мерки, които се предприемат са стандартни и са за целия Европейски съюз. Той каза още, че контролът върху движението на животни се докладва както от службите на МВР, така и от гранична полиция. „Препоръчахме да се наблюдава и движението на животни, защото непрекъснато се залавят такива, които са без документи. Българските стопани трябва да бъдат много отговорни“, подчерта министърът. По думите му основна мярка за биосигурност е осигуряване на 10-километрова зона около големите свиневъдни обекти.   Експерти от Българската агенция по безопасност на храните са обиколили и идентифицирали всички задни дворове, като в момента има 620 обекта с 630 животни. Предстои да бъдат описани още около 120 обекта.   Други мерки са дезинфекция, граничен контрол и срещи в големите свинекомплекси за разясняване на мерките за биосигурност. Тяхното спазване е от изключително значение, тъй като намаляват риска за свинете отглеждани в големите комплекси, а също и тези за домашно отглеждане.   Другите решения на кризисния щаб във връзка с опасността от африканска чума по свинете ще станат ясни след брифинг по-късно днес.   Утре на заседанието на МС ще предложа ограничение на груповия лов на дива свиня, защото има много рискове. Това каза още пред журналисти земеделският министър Румен Порожанов в Силистра, предаде агенция „Фокус“.   За мерките на Изпълнителна агенция по горите и груповия лов на дива свиня, Порожанов заяви: „Има рискове от гледна точка на това, че при един подобен групов лов животните се подплашват и тръгват напред – назад. Има рискове, свързани с многото растителност, което е свързано със сигурността на самите ловци. Утре ще обсъдим ограниченията, които да въведем“. По думите му акцентът трябва да е поставен върху намаляване на популацията чрез подпорния от място лов. „Дружинките да акцентират върху този елемент на намаляване на популацията“, добави той.", "date": "2018.07.24", "title": "Порожанов: Започна изграждането на ограда в три участъка по сухопътната граница с Румъния"}
{"url": "http://epicenter.bg/article/Velizar-Enchev---quot-Obedinenite-patrioti-quot--sa-opitomeni-s-obshtestveni-porachki-i-s-pari/159920/2/0", "text": "„Ставащото в тези дни е много полезно за демокрацията и за политическото отрезвяване - не само на ГЕРБ, но и на техния коалиционен партньор – „Опитомени патриоти“, както ги наричам аз, които са опитомени с обществени поръчки, с комисионни, с пари.“ Това заяви в предаването \"Преди всички\" на програма \"Хоризонт\" по БНР Велизар Енчев, председател на Движение за радикална промяна „Българската пролет“. Велизар Енчев е и бивш депутат от \"Атака\"  „Истинската същност на Волен Сидеров е умелата професионална търговия с влияние и покупко-продажба на съвести и партии, а истинската същност на Валери Симеонов се вижда тъкмо тези дни“, допълни Енчев.  Той остро критикува и поправките в закона за приватизацията.    ", "date": "2018.07.24", "title": "Велизар Енчев: \"Обединените патриоти\" са опитомени с обществени поръчки и с пари"}
{"url": "http://epicenter.bg/article/Slavcho-Velkov--Kogato-ima-pravilno-postaveni-posoki--mogat-da-se-ochakvat-dobri-rezultati/159922/2/0", "text": "\"Визия за България\" не предлага алтернатива на управлението, а на системата на прехода, която наистина убива\". С тези думи народният представител от ПГ на \"БСП за България\" Славчо Велков стартира общественото обсъждане на „Визия за България” във Велинград. Той призова хората, които взимат участие в дискусиите, да бъдат активни, будни, критични и аналитични, за да има полезност. Велков подчерта, че очаква да постъпят много градивни предложения, които да допълнят визията. \"Националната сигурност е във всички части на живота - образование, култура, здравеопазване, социална политика, икономика. Когато има правилно поставени параметри и посоки, могат да се очакват и истински добри резултати\", коментира той.  \"Тревожните цифри, които показват, че 50 хил души напускат всяка година България, ниската раждаемост, високата смъртност, диспропорциите между доходите на хората и начинът им на живот, трябва да стреснат управляващи и всички нас, и да намерим начин- България да тръгне с нова перспекива на развитие\". Това заяви пред събралите се народният представител Надя Клисурска. По думите й това ще стане през данъчно законодателство, стимулиране на бизнеса и най-важните сектори- образование, здравеопазване, които са грижа на държавата. \"Трябва да се даде право на всеки български гржаданин да има достъп до тях във всяка точка на България, с еднакво качество\", категорична бе тя. По време на дискусията, представянето на визията в различните сфери направиха народните представители Теодора Халачева - политиките за младите хора, Виолета Желева - социалната сфера, Донка Симеонова и Веска Ненчева - образованието.   В разговора участваха щирок кръг представители на НПО /Изпълнителен комитет на „Да поработим за Велинград”/ , Сдружение „Бъдеще за Велинград”, лекари, учители, инженери, юристи, представители на агро и хотелиерския бизнес, пенсионери, хора с увреждания, младежи, общинската структура на запасните офицери, симпатизанти и избиратели от област Пазарджик.   В продължилата около 3 часа дискусия бяха зададени въпроси и изказани мнения от десетки граждани, които са събрани и ще бъдат отчетени при допълването на визията на БСП.  ", "date": "2018.07.24", "title": "Славчо Велков: Когато има правилно поставени посоки, могат да се очакват добри резултати"}
{"url": "http://epicenter.bg/article/Prezidentat-Rumen-Radev-izrazi-saboleznovaniya-na-gratskiya-si-kolega-Prokopis-Pavlopulos/159923/2/0", "text": "Държавният глава Румен Радев изрази съболезнования на президента на Република Гърция Прокопис Павлопулос по повод жертвите и пострадалите гръцки граждани в опустошителните пожари, които нанесоха сериозни материални щети в страната. Това съобщиха от прессекретариата на държавния глава.   „В този тежък момент, дори и най-искрените думи на съчувствие не могат да компенсират загубата на човешки живот и нанесените вреди. България изразява своята солидарност и е готова, в случай на необходимост, да окаже помощ и съдействие за преодоляването на огнената стихия“, пише българският президент в съболезнователния адрес до президента на Република Гърция.   , съобщиха от пресцентъра на парламента.   „С най-дълбока загриженост следим новините за опустошителните пожари във Вашата страна и сме покрусени от многобройните човешки жертви, които причинява огнената стихия\", отбелязва в писмото Цвета Караянчева.   „В този тежък за Гърция момент позволете ми да изразя най-искрена приятелска и човешка съпричастност и солидарност. Моля, приемете моите и на народните представители съболезнования и съчувствие към семействата и близките на жертвите“, пише в съболезнователния адрес председателят на Народното събрание.   Цвета Караянчева изразява надежда с общите усилия на държавата и гражданите последиците от тази огромна по мащабите си трагедия скоро да бъдат преодолени.    ", "date": "2018.07.24", "title": "Президентът Румен Радев изрази съболезнования на гръцкия си колега Прокопис Павлопулос"}
{"url": "http://epicenter.bg/article/Stefan-Sofiyanski--GERB-kopirat-modela-ot-predi-1989-godina/159924/2/0", "text": "Бившият служебен премиер на България и кмет на София Стефан Софиянски е на мнение, че страната ни е министерска република, въпреки че в Конституцията е записано, че е парламентарна. По думите му това е така, защото водещ е Министерският съвет. Софиянски беше категоричен още, че партия ГЕРБ е лява политическа сила. \"Това като концепция и разбиране е лява партия. Те фактически копират модела, който беше преди промените от 1989 година\", заяви Стефан Софиянски в пред телевизия“ България он ер“. Той обясни още, че има смесване на функции и неяснота в управлението и даде пример с това, че Народното събрание се бърка в работата на изпълнителната власт. \"Има и лошо разпределение на отговорностите и правомощията\", добави още бившият столичен кмет.  Стефан Софиянски разказа също и за проект на нова Конституция, която е подготвил заедно със свои съмишленици. Бившият служебен премиер обясни, че техният проект се базира на по-съвременна форма на управление и съдържа изцяло нова глава - \"Публични финанси\". \"Тя определя паричните потоци и парите се движат отдолу нагоре. Всеки има ясно определени функции\", подчерта Софиянски. Той коментира още и българското председателство на Съвета на Европейския съюз и заяви, че България е объркала приоритета, който да изведе. Стефан Софиянски каза също, че се надява на обединение на десните партии и самият той не изключва връщането си в активна политика заедно с партията си \"Съюз на свободните демократи\".", "date": "2018.07.24", "title": "Стефан Софиянски: ГЕРБ копират модела от преди 1989 година"}
{"url": "http://epicenter.bg/article/Korneliya-Ninova-i-Mladezhkoto-obedinenie-v-BSP-s--quot-Misiya-Ostavam--na-Buzludzha-/159925/2/0", "text": "На 27.07.2018 г. Младежкото обединение в БСП организира Кръгла маса, в рамките на традиционния събор на левицата на Бузлуджа. Тя ще бъде посветена на темата: „Младите хора на Балканите: Мисия Оставам!”   Събитието ще се проведе в Дома на културата в град Казанлък в навечерието на годишния национален събор на левицата. В 13,00 ч. кръглата маса ще открият председателят на НС на БСП Корнелия Нинова и председателят на МО в БСП Николай Бериевски, който е и модератор на дискусията. В 13, 15 ч.- 13,45 ч. политологът доц. д-р Борис Попиванов ще представи изследване за нагласите на младите хора на Балканите.   От 13,45 ч. до 14,45 ч. ще се проведе дискусия с участието на млади лидери от региона.   В 15,00 ч.-15,30 ч. за представителите на медиите ще бъде дадена пресконференция. В събитието ще вземат участие млади лидери от Албания, Румъния, Сърбия, Словения и Черна гора, заместник- председателят на БСП Деница Златева, членът на ИБ на БСП Драгомир Стойнев, НС на МО в БСП и Областните координатори на МО в БСП.  ", "date": "2018.07.24", "title": "Корнелия Нинова и Младежкото обединение в БСП с \"Мисия Оставам!” на Бузлуджа "}
{"url": "http://epicenter.bg/article/V-obshtina-Teteven-se-ochakva-da-bade-obyaveno-bedstveno-polozhenie-zaradi-shtetite-ot-prolivnite-dazhdove/159926/2/0", "text": "В община Тетевен се очаква да бъде обявено бедствено положение заради щетите, причинени от проливните дъждове в района, където според синоптични данни са паднали 99 литра на квадратен метър, съобщи БНР.   Най-тежко пострадали са селата Глогово и Градежница, където има наводнени къщи, прекъснати телефонни връзки и разрушени мостове, заяви за \"Хоризонт\" областният управител на Ловеч Георги Терзийски.   \"Има засегнати домове, има няколко махали, които са откъснати поради разрушаването на стоманобетонен мост и има бедстващи хора в двете махали. В Гложене и в Голям Извор също има поражения от наводненията. Има залети пътища. Ситуацията е тежка. Засега нямаме информация за пострадали хора на територията на цялата област\".   Терзийски допълни, че заради пораженията от дъждовете в община Тетевен заседава кризисен щаб, който може да обяви бедствено положение.   По-рано стана ясно, че комисия от община Баните днес ще направи оглед за нанесените щети след обилната градушка, която вчера унищожи напълно селскостопанската продукция в няколко села на смолянската община.   Огромно свлачище застрашава да помете две къщи в село Давидково, община Баните, след вчерашния порой и градушка в община Смолян.   \"Засегнати са Давидково, Треве и Гълъбово, разчистихме пътищата, които бяха затворени: Давидково - Стърница, вторичните мрежи в Давидково и Гълъбово. За две къщи има риск и голяма опасност, след като свлачището пое по неговия път, така че от днеска ще опитаме да приложим укрепителни мероприятия. Опасно е положението и в Гълъбово. Има унищожена на сто процента селскостопанска продукция\", заяви по-рано кметът на община Баните Милен Белчев.   Най-засегнати от пороя и градушката са къщите на семейство Делиеви и баба Станка след голямо активизирано свлачище, каза кметът на Давидково Севда Чолакова.   \"Те са на една улица, която пътят води за село Стърница, в края на Давидково. Живеят едно семейство и една самотна жена. Между двете къщи е свлачището. Голям късмет е, че не е повлякло една от двете къщи. Три ореха са изкоренени. Единият от тях е заклещен в едната къща. Изкоренени са няколко овошки. Стресирани сме и ние, и стопаните. Нацепени дърва - всичко е изхвърлено от къщата, пометено, и е засипана къщата под пътя, която също трябва да я отворим, защото иначе има опасност под натиска да не се срути“.   „Такъв грохот не бяхме виждали и чували. Това бе нещо ужасно. Всичко е затрупано. Нямам застраховка на къщата. С 200 лева пенсия какво да имам?“, сподели Веска Делиева, чиято къща е най-пострадала.   Чолакова заяви, че на този етап все още не може да се прецени дали ще се наложи евакуация.   „Днес пак ще направим оглед. Достъпът до самотната жена откъм улицата е прекъснат. Добре, че има пътечка от другата страна на имота. Видяхме жената, беше много стресирана. Другото семейство също. Приземният им етаж е пълен с вода\".", "date": "2018.07.24", "title": "В община Тетевен се очаква да бъде обявено бедствено положение заради щетите от проливните дъждове"}
{"url": "http://epicenter.bg/article/Rusiya-veche-ne-e-zaplaha-za-natsionalnata-ni-sigurnost-prez-2017-g-/159929/2/0", "text": "  Тази година обаче докладът не посочва директно Русия като заплаха за България. Докладът е публикуван на сайта на Министерски съвет.   Докато в доклада за 2016 г. беше посочено, че действията на Русия са източник на регионална нестабилност и заплашват нашата основна цел за единна и мирна Европа, в настоящия липсват подобни квалификации. Тонът в документа е значително обран и името на Руската федерация не се посочва директно, когато се говори за \"дисбаланс на силите в Черно море\" и кризата в Украйна. Според авторите на доклада се наблюдават негативни промени в \"геостратегическа среда на сигурност в непосредствена близост до нашата територия\", а в Черно море има \"нарушен баланс на силите\", като не се посочва източникът на заплахата.   Службите едва загатват, че става въпрос за Русия: \"Негативните промени в геостратегическа среда на сигурност в непосредствена близост до страната и нарушения баланс на силите в Черно море, вследствие на кризата в Украйна и милитаризирането на Крим, наложиха подготовката на щабовете и формированията да бъде насочена приоритетно към отработване на задачи по мисия „Отбрана“.   Отлебязва, се че има \"криза на доверие в отношенията\" България, ЕС, САЩ и Русия. Става ясно също, че влошените отношения на Руската федерация с НАТО и ЕС вече не поставят пред изпитание европейската сигурност.    но това е заменено с формулировката \"различни държави продължават да правят опити за насаждане на чужд национализъм сред определени маргинализирани групи и общности, което води до засилване на дезинтеграционните процеси сред тях и на обвързаността им с чужди интереси“.   В доклада за 2016 г. Русия беше посочена като заплаха, макар и не директно. Русия се споменаваше като източник на регионална нестабилност. Това предизвика остра реакция на руската дипломация.   Като заплаха за националната ни сигурност в доклада за 2017 г. е посочено  . Прогнозата е, че българите през 2070 г. ще бъдем 4.9 мл. души, като са цитирани данни от Евростат. В доклада е посочено още, че статистическата служба на Европейския съюз потвърждава тенденцията населението на България да застарява. Още през 2060 г. работещите и пенсионерите у нас ще бъдат почти равен брой. Профилът на напускащия трайно страната българин към момента пък е мъж, на възраст между 20 и 39 години, като предпочитаните от него дестинации са Германия, Обединеното кралство и Испания.     Кабинетът обяви замразяването на проекта за АЕЦ \"Белене\" за \"потенциален риск за националната сигурност\". Това става ясно от проекта на Годишния доклад за състоянието на националната сигурност за 2017 г. Документът идеално обслужва намеренията на управляващите да построят нерентабилната втора атомна централа с руски реактори. Проектът за нея беше прекратен преди няколко години от правителството на Бойко Борисов уж окончателно, а наскоро беше възобновен.   От обяснителната част на правителственият доклад става ясно, че опасността е евентуалната нереализация на проекта. Рискът щe дойде, ако не бъде намерено решение за рационално използване на купените реактори и изградената инфраструктура. Това би означавало, че те трябва да бъдат отписани от баланса на Националната електрическа компания (НЕК), което би довело до декапитализиране на НЕК. Тези негативни последици ще имат пряко отражение и върху Българския енергиен холдинг. Всичко това би довело до дестабилизиране на електроенергийния сектор, пише в доклада.", "date": "2018.07.24", "title": "Официално! Русия вече не е заплаха за националната ни сигурност"}
{"url": "http://epicenter.bg/article/Balgarka-e-postradala-pri-pozharite-v-Gartsiya/159930/2/0", "text": "  Българска гражданка е пострадала вследствие на пожарите в района на гръцката столица Атина, съобщиха от МвнР, предаде  bTV . Тя е с изгаряния, настанена е в болница, без опасност за живота. Дипломатическата ни мисия е в контакт с близки на нашата сънародничка и е в готовност да окаже необходимото съдействие.   По информация на посолството в Атина на територията на Гърция големи пожари избухнаха в района на Кинета, Атика, в района на Метохи, близо до гр. Ханя на остров Крит, района на Пендели, Атина и в района на Рафина, Атика.   Най-много са жертвите в района на Неа Макри, населените места Мати, Кокино лиманаки, община Рафина.   Към 11 ч. по-голямата част от огнищата на пожарите са овладени. На място остават екипи на пожарната служба, които продължават да работят за справяне с последствията и локализиране на вторичните огнища.   Движението по пътния участък Атина – Коринт се възстановява постепенно.   Затворена за движение остава част от националния път на Ханя – Ретимно, о. Крит.   До този момент гръцките власти съобщават за 50 загинали, 156 ранени, от които 11 в тежко състояние. Пострадали са 16 деца. Опожарени са 1000 къщи и 300 автомобила. Има опасения, че броят на жертвите може да се увеличи.   На телефон 199 могат да бъдат подавани сигнали към гръцката противопожарна служба за изчезнали хора, като е необходимо да се предостави информация за тях.   Министерството на външните работи съветва българските граждани, които се намират на територията на Гърция, да следват стриктно указанията на местните власти и да не предприемат действия, които могат да застрашат тяхната безопасност.   В случай на необходимост, нашите сънародници могат да се обръщат за съдействие към кризисния щаб, сформиран към посолството, на телефон: +30 6937 096 220.  ", "date": "2018.07.24", "title": "Българка е пострадала при пожарите в Гърция"}
{"url": "http://epicenter.bg/article/Navodnenie-v-Teteven--Obyaveno-e-bedstveno-polozhenie/159936/2/0", "text": "Бедствено положение е обявено в цялата община Тетевен заради последствията от проливните дъждове. Това съобщи за БНР областният управител на Ловеч Георги Терзийски, който е на място в едно от най-засегнатите от бедствието села - Градежница.   Загинал е млад мъж при преминаване през преляла река в Тетевен. Това съобщиха за агенция \"Фокус\" от Областна администрация-Ловеч. \"Все още няма информация за обстоятелствата, при които е починал човекът, но най-вероятно се касае за удавяне”, посочиха от областната администрация. По думите им се знае, че е минавал през път, където е преляла малка река. Инцидентът се е случил между вила \"Червен\" и град Тетевен. Възрастта на жертвата не е ясна.  Сериозна е и ситуацията в Глогово. Заради паднал железобетонен мост са откъснати три махали, в които живеят около 300 човека.   В момента се прави организация за снабдяване на бедстващите с хранителни продукти и евентуално оказване на медицинска помощ.   Търсят се варианти за осигуряване на алтернативен достъп до района с АТВ-мотори и коне, допълни Терзийски. Проблеми има и в селата Гложене и Черни Вит, където има свлачища и наводнени пътища.   Тетевен осъмна с наводнени улици, съобщи потребител на „Аз, репортерът”, който публикува снимки от мястото.   От кадрите се вижда, че колите са покрити до средата с  вода. Има и хора, които са избрали да се придвижват с кану.   В село Градежница са засегнати много домакинства.   Има наводнени къщи и унищожена инфраструктура. На улица „Люляк” в селото водата е влязла в къщите, както и преди три седмици. Водата е отнесла дори камион.   Вълната е заляла къщите към 5 ч.   Според  очевидци има разрушени мостове.   Кметът на селото Свилен Чернин каза за bTV, че от 5 ч. са на терен, вече са отводнили 15 къщи.   Има съборени стълбове, но ситуацията вече е овладяна.", "date": "2018.07.24", "title": "Бедствено положение в Тетевен! Млад мъж се удави в преляла река"}
{"url": "http://epicenter.bg/article/BSP-v-Yambol-predstavi--quot-Viziya-za-Balgariya-quot-/159938/2/0", "text": "\"С проекта „Визия за България“ БСП представи своите намерения за развитието на България. Той не е просто управленска алтернатива на ГЕРБ, а алтернатива на самата система, която беше създадена през последните близо 30 години.\"   Това заяви народният представител Кристиан Вигенин на пресконференция пред журналисти в Ямбол. Той подчерта, че в документа се предвижда различен подход за ключови сектори- като образование, здравеопазване, икономическа политика, регионално развитие. \"Искаме държава, която работи ефективно за преодоляването на дълбоките социални различия, за затваряне на пропастта между най-богати и най-бедни. Искаме общество, основано на справедливостта\", допълни Вигенин.   Той даде пример с въпрос, особено актуален в момента - в своята визия БСП планира реализация на програма Странджа-Сакар, която да подпомогне развитието на този изоставящ район- като спирането на обезлюдяването и създаването на нови икономически възможности в пограничните общини, което според него е въпрос на национална сигурност. Вигенин информира, че има принципно съгласие националната дискусия по политиката в земеделието да се проведе в Ямбол, което би било признание за ролята на региона в сектора.   Председателят на ОбС на БСП Катя Георгиева, която направи изказване по въпросите на регионалната политика на националния форум в НДК, сподели, че на местно ниво така предложената  платформа ще бъде обсъдена широко не само със социалисти и симпатизанти на партията, но и с други политически формации, браншови организации по сектори, НПО. Според Георгиева трябва да се обърне внимание на сближаването вътре в самите региони, да се види тяхната специфика, както и да се търси връзката между тях. По повод обществената дискусия за нови граници на регионите за планиране, тя подчерта, че за Ямбол има голямо значение къде ще попадне, затова е необходимо да се изработи ясна позиция и на БСП по този въпрос. Тя също обърна внимание на програмата Странджа-Сакар и припомни, че представители на БСП са били на място, за да разговарят с хората, чиито стада са засегнати от заразата и от действията на управляващите.   Народните представители информираха и за някои от акцентите  от миналата седмица. Кристиан Вигенин подчерта единодушното решение на Народното събрание да задължи правителството да не сключва двустранни споразумения с други страни за обратно връщане на имигранти.  Николай Пенев припомни позицията на БСП, че ЧЕЗ трябва да бъде придобита от държавата и решението на КЗК срещу сделката ЧЕЗ-Инерком отваря такава възможност.   Двамата народни представители информираха медиите и за проведената с Областния управител Димитър Иванов среща, на която са поискали информация за ситуацията в Болярово и действията на местния щаб за справяне с чумата по дребните преживни животни. Те са поискали още веднъж и съответно са получили гаранции, че здравите стада в Болярово няма да бъдат умъртвени заради откритото ново огнище. По думите на Димитър Иванов, те са под карантина, а за новооткритите случаи ще се вземе втора проба, когато това стане възможно, преди да се пристъпи към следващи действия.   Вигенин и Пенев изразиха съжаление, че предписаните мерки са приложени в цялост едва в последните дни, в резултат на обществен и политически натиск. Народните представители от БСП за България са предложили да се търсят съвместни действия на двете области Ямбол и Бургас, както и на депутатите от всички партии в тези райони, за да се гарантира по-сериозна подкрепа от държавата за региона на Странджа. Те споделиха идеята-  през есента да се направи публична среща в Ямбол с участието на депутати, министри и представители на правителството, както и на местната власт, на която да бъдат обсъдени такива мерки.", "date": "2018.07.24", "title": "БСП в Ямбол представи \"Визия за България\""}
{"url": "http://epicenter.bg/article/Ekip-na-VMA-se-zavarna-sled-uspeshna-misiya-v-Afganistan/159939/2/0", "text": "Тричленен военномедицински екип се завърна в България след успешна шестмесечна мисия в Афганистан, съобщиха от пресцентъра на ВМА.   Подп. д-р Йордан Йорданов, майор д-р Стефан Колчев и ст. серж. Яна Иванова – медицинска сестра - борден се грижиха за здравето на българските военнослужещи от 35-тия контингент на Въоръжените сили, който участва в мисията на НАТО \"Решителна подкрепа\" в Афганистан.   Екипът бе посрещнат от началника на ВМА бригаден генерал професор д-р Венцислав Мутафчийски, д.м.н.,  FACS.   Българските лекари под пагон участват в различни хуманитарни и мироопазващи мисии зад граница повече от век, като винаги са получавали отлична оценка за представянето си.   Освен в горещите точки на света, нашите военни лекари са в постоянна готовност да помагат на населението и в мирно време – при природни бедствия, производствени аварии, терористични актове и други.    ", "date": "2018.07.24", "title": "Екип на ВМА се завърна след успешна мисия в Афганистан"}
{"url": "http://epicenter.bg/article/Brad-Pit--Dzholi-beshe-po-otkachena--otkolkoto-az-/159927/10/100", "text": "Разводът на едно от най-стабилните семейства в световния шоубизнес продължава вече две години. Пит и Джоли все още не са успели да подлеят децата помежду си.   Актрисата реши да направи \"ход с коня\" и обеща да покаже в съда своя личен дневник.  В него, уж, тя е описала съвместния си живот с \"неадекватния Брад\", а също разказва и за неговите пристрастености към алкохола и нервните сривове.     За алкохолната зависимост на актьора отдавна се знаеше. Клеветата за нервните сривове обаче просто е изкарала Брад Пит извън кожата му и той е решил да предприеме ответни мерки.   \"Джоли беше по-откачена, отколкото аз. Всичките тези дневници са нейна чиста измислица\", е споделил Пит.     Трябва да се припомни, че Анджелина Джоли и Брад Пит живяха заедно над 10 години. През това време двойката успя да се сдобие с шест деца.   Три от тях са биологични, а останалите три - осиновени.      В момента всичките деца живеят с Джоли.     Източник: БЛИЦ   ", "date": "2018.07.24", "title": "Брад Пит: Джоли беше по-откачена, отколкото аз!"}
{"url": "http://epicenter.bg/article/-quot-Supergarl-quot--puska-parvi-trans-supergeroy--quot-za-primer-na-trans-detsata-quot-/159928/10/99", "text": "Трансджендър актрисата Никол Мейнс ще изиграе ролята на Ниа Нал в четвъртия сезон на популярния сериал \"Супергърл\". 20-годишната активистка коментира лично новината по време на Comic-con.   , похвали се Никол Мейнс в Сан Диего, след като бе оповестенo официално.   Ная Нал ще бъде представена в предстоящия четвърти сезон на \"Супергърл\". Описват героинята като    Никол Мейнс споделя пред Variety:    Сериалът е направен по едноименния комикс \"Супергърл\". Новата героиня Ная Нал ще бъде представена като служител в CatCo Worldwide Media - организацията, в която са заснети много от сериите.  , допълва Мейнс за образа на героинята си. \r\n \r\n \r\n \r\n През 2014 г. Никол Мейнс и семейството ѝ водят дело срещу училището, което посещава, след като ѝ забраняват да ползва дамската тоалетна. Те печелят делото, като мотивите са, че училището е нарушило регламента за правата на човека в щата.   Никол стартира актьорската си кариера през 2016 г.   Източник: Дир.бг", "date": "2018.07.24", "title": "Популярен сериал пуска първи транс супергерой \"за пример на транс децата\""}
{"url": "http://epicenter.bg/article/Nikoleta-Lozanova-pusna-goreshto-selfi-ot-Turtsiya/159933/10/100", "text": "Истински пожар предизвика за пореден път Николета Лозанова. Бившата тв водеща си пусна горещо селфи от Турция, което бе определено като абсолютна бомба.   Знойната брюнетка за пореден път запечата пред обектива впечатляващите си силиконови придобивки. И накара мъжката половина от феновете си да застанат нащрек, а сапьорите да обявят пълна готовност, в случай, че страстите около нея станат твърде бомбастични, пише \"България днес\".   Най-любопитното е, че най-новото селфи на Николета е от съседна Турция, където хиджабът и бурката са на особена почит. И женската половина от страната въобще не гледа с добро око на такива неща. Но пък не се съмняваме, че тв водещата ще предизвика истински пожар сред мъжете там. Само с една снимка при това.", "date": "2018.07.24", "title": "Николета Лозанова пусна гореща снимка от Турция "}
{"url": "http://epicenter.bg/article/Emiliya-stana-g-zha-Bashur-v-bulchinskata-roklya-ot-byala-dantela--Snimka-/159934/10/84", "text": "Поп фолк певицата стана г-жа Башур през уикенда. В социалните мрежи се появи кадър с булчинската рокля на звездата.   Емилия публикува един-единствен кадър, на който са заснети ръцете на влюбените с брачните халки на фона на булчинския букет. Но по-късно от салона за красота, в който певицата се е подготвяла за голямото събитие, публикуваха снимка на Емилия в цялата й прелест. На нея ясно се вижда тоалетът на булката, който е с изключително актуалната за сезона подплата в телесен цвят и бяла дантела. В случая горната част на тоалета напомня на сутиен с плътни чашки, а отгоре е покрит с прозрачна дантела до талията. Оттам надолу кройката описва фигурата на певицата.   Други популярни личности, които минаха под венчилото това лято, като \"Мис България\" 2009 - Антония Петрова-Батинкова и плеймейтката Светлана Гущерова, също бяха с подобни рокли.   Източник: Дир.бг", "date": "2018.07.24", "title": "Емилия стана г-жа Башур в булчинската рокля от бяла дантела (Снимка)"}
{"url": "http://epicenter.bg/article/Svetlana-i-Hristiyan-Gushterovi--Iskame-tri-detsa/159944/10/0", "text": "Светлана и Християн Гущерови показаха сватбените си снимки с най-интересните моменти от тържеството, а в интервю за Love style двамата разкриват какво точно се е случило на партито. На сватбеното тържество, което се състоя на 12 юли - рождения ден на Християн, в столичен хотел, били спазени всички традиционни обичаи. Булката ритнала менчето, от което се разбра, че влюбените ще имат момиченце. Това не се съвпадна с тяхното желание, тъй като те мечтаят за момче.    , сподели булката.   При чупенето на питката по-голямото парче останало в ръцете на Християн и така станало ясно кой ще командва вкъщи. По време на гражданския брак обаче Светлана успяла първа да настъпи любимия си.   За първия танц младоженците избрали песента Love Me Like You Do от скандалната лента \"50 нюанса сиво\", защото това бил първият филм, който гледали заедно. Единствената традиция, която всъщност не била спазена, е тази младоженците да спят отделно преди сватбата. Те предпочели да прекарат вечерта преди голямото събитие заедно, както обикновено.   Влюбените сключиха граждански брак на 1 юли в присъствието на кумовете си Милена Пилева и Николай Кънчев, и най-близките роднини и приятели. На 12 юли, когато младоженецът навърши 30 години, те събраха на пищно тържество 100 гости. Подготовката за сватбата е продължила месец и половина, а за сътворяването на тоалета на булката са били необходими два месеца  ", "date": "2018.07.24", "title": "Светлана и Християн Гущерови: Искаме три деца"}
{"url": "http://epicenter.bg/article/Konchita-Vurst-prizova-da-se-slozhi-kray-na-klishetata--svarzani-s-HIV/159946/10/100", "text": "Победителката в песенния конкурс \"Евровизия 2014\", Кончита Вурст призова да се сложи край на клишетата, свързани с вируса ХИВ, на който са носители 37 милиона души на планетата, предаде Франс прес, цитиран от Новини.бг   \"Налице е опозоряване, свързано с ХИВ - заяви Вурст при откриването на 22-рата международна конференция за борбата срещу СПИН в Амстердам. - Смятам, че причината за това е, че прекалено много хора знаят твърде малко неща за този вирус и това заразяване.\" Тя поясни, че за нея най-големият страх бил да говори за заразяването си.   Кончита  оповести през април в социалните мрежи, че е серопозитивна. Сега тя се надява да пренасочи към ХИВ проявеното към нея внимание, за да може говоренето за заразяването да стане нещо нормално.   Вурст увери, че e получила единствено подкрепа, след като обяви, че е серопозитивна. Тя отбеляза, че серопозитивността е просто част от самата нея. \"Днес съм в по-добра форма, по-красива съм и съм по-силна, отколкото когато и да било\", каза певицата под аплодисментите на присъстващите.   Това се дължи най-вече на антиретровирусната терапия, благодарение на която носителите на ХИВ могат да живеят по-добре и по-дълго. Петнадесет милиона души в света обаче нямат достъп до лекарства, които позволяват да се спре разпространението на ХИВ.", "date": "2018.07.24", "title": "Кончита Вурст призова да се сложи край на клишетата, свързани с ХИВ"}
{"url": "http://epicenter.bg/article/Keyt-Midaltan-i-Megan-Markal---posledovatelki-na-stila-na-Leydi-Di--Video-/159951/10/84", "text": "Едва ли има жена, която да не знае коя бе принцеса Даяна. Сигурни сме, че почти няма човек на света, който да не се разстрои, когато преди почти 21 години тя загина трагично.   Искрица щастие се появи преди около десетилетие когато се появи прелестната булка на принц Уилям – Кейт Мидълтън. А щастието се утрои преди няколко месеца, когато на кралската сцена се появи и булката на принц Хари – Меган Маркъл.    Тя също се сближи с хората, както нейната свекърва преди много години и стана любимката на нацията.   Но това продължи седем години, когато  Ако досега мислеха, че Кейт е новата Даяна, то с появата на херцогинята на Съсекс, всички тези твърдения станаха на пух и прах и се разпиляха безметежно във въздуха.   А това е титла, която не може да й бъде дадена или отнета.   И сега няма как да не започнат тройните сравнения – в стила, в маниерите, в прическите, в усмихването, в това как докосват привържениците си, протокол в облеклото и всичко останало. Но трябва да отбележим, че индивидуалният стил на всяка прави тоалета изцяло неин. Как всяка има своето излъчване, своя маниер, свое собствено изложение, които я открояват от другите две, въпреки еднаквостта в цвета и кройката на дрехата.   Източник: Блиц", "date": "2018.07.24", "title": "Кейт Мидълтън и Меган Маркъл - последователки на стила на Лейди Даяна (Видео)"}
{"url": "http://epicenter.bg/article/Th13teen-Arts-tarsi-tvorcheski-predpriemachi/159965/10/0", "text": "    През месец юли стартира 4-то издание на конкурса за най- добър предприемач в творческите индустрии - Th13teen Arts, националният кръг от световното първенство на Creative Business Cup.   Целта на конкурса е да подкрепи предприемачите в областта на творческите индустрии в България, да насърчи предприемаческата инициативност и да открои, успешните творчески предприятия в България.   Всички кандидати, чиито идеи са в секторите на  киноиндустрията, музикалният бизнес, телевизията, радиото, сценичните изкуства, занаятите, дизайнът, кулинарното изкуство, игрите, издателска дейност, рекламата и архитектурата, могат да представят своята бизнес концепция пред българската и международна публика.   Победителят ще получи възможността да се състезава за титлата “Най- добър предприемач в творческите индустрии в света” на световния финал, който ще се проведе през месец ноември в Копенхаген (Дания).   За участие в конкурса е необходимо да попълните онлайн формуляр -    Краен срок за кандидатстване е 27 юли 2018.   Всички номинирани ще бъдат поканени на 31 юли 2018 в Ню Бояна, за да защитят своите проекти сред специално подбрано жури.", "date": "2018.07.24", "title": "Th13teen Arts търси творчески предприемачи"}
{"url": "http://epicenter.bg/article/-Oganyat-na-Anadola--pristiga-v-Svilengrad/159966/10/0", "text": "На 4-ти август гостите на МЕРИТ Гранд Моста ще се насладят на колоритното шоу на националния балет на Турция „Огънят на Анадола“, който има гастроли в 93 страни, над 35 милиона зрители по цял свят и 3 рекорда на „Гинес”, както и на изпълненията на турската звезда Сонер Олгун и българските грации от струнен квартет „Дестъни“.   Лентата ще бъде тържествено отрязана в присъствието на представители на дипломатическия корпус и редица популярни гости от страната и чужбина, сред които топ звездата на българския хайлайф Николета Лозанова.   А гвоздеят на програмата е специално режисираният за случая пиро-музикален лазерен спектакъл.   МЕРИТ Гранд Моста се издига непосредствено до старинния мост „Мустафа Паша“, построен на река Марица в Свиленград от известния османски архитект Синан през 1529 г.   Комплексът предлага на своите посетители качество на обслужване на световно ниво, комфортно настаняване в луксозна атмосфера, най-модерния в региона СПА център с олимпийски басейн, кулинарни изкушения за ценители и изискано казино в уникален архитектурен стил, където любителите могат да се насладят на най-известните интернационални игри.", "date": "2018.07.24", "title": "„Огънят на Анадола“ пристига в Свиленград"}
{"url": "http://epicenter.bg/article/Dara-i-topmodelite-na-Visages-na-zvezdno-modno-parti-/159967/10/0", "text": "Термален аквапарк Персенк - град Девин и Модна агенция Visages бяха любезни домакини на поредното светско събитие за летен сезон 2018 в стил Prêt-à-Porter.   Представени бяха модните колекции на иновативните български брандове KWIAT, VIAN Swimwear, FAITH in FATIH, BEA sportswear, CK Fashion Studio.   Сред популярните лица на фешън партито беше и очарователната Евгения Калканджиева, която зорко следеше изявите на най-добрите си топмопмодели, сред които беше и Габриела Топалова – носителка на титлата „Мис Пловдив“ 2017.   В ролята на водеща на събитието влезе друга ослепителна „Мис България“ – Габриела Василева. В паузите между дефилета малките грации от Спортен клуб по синхронно плуване „Тибрис“ представиха уникални съчетания във вода.   За доброто настроение на гостите се погрижи хитовата изпълнителка Дара, която повиши градуса на настоенето по време на изискания коктейл и DJ партито на Pool bar Persena, където моделите на Visages купонясваха на някои от най-големите и хитове, сред които и новият ѝ сингъл „Все на мен“.   Гостите имаха възможността да опитат разнообразни кулинарни шедьоври в съчетание с ароматни вина, част от богатата колекция на ВИ „Малката звезда“, в стилния Ресторант - градина „Модър“, част от Термален аквапарк Персенк.  ", "date": "2018.07.24", "title": "Дара и топмоделите на Visages на звездно модно парти "}
{"url": "http://epicenter.bg/article/Bivsha-gimnastichka-stana-Mis-Sozopol-pred-2000-dushi-publika-/159969/10/0", "text": "Бивша състезателка по художествена гимнастика и медалистка от няколко първенства, Ива Димитрова, бе единодушно избрана за победителка на конкурса Мис Созопол, който се проведе на Амфитеатъра пред повече от 2000 души публика.   „Завърших училище с френски език и си мечтая да стана дизайнер, това сами дългосрочните планове,а краткосрочните са – да стана следващата носителка на титлата Мис България“, сподели блондинката след конкурса.   Мис Созопол се прави в партьорство с община Созопол и е част от националната надпревара Мис България, която ще се проведе в края на годината.   Ива спечели 12-членното жури с усмивка, естествено поведение, чар и добре поддържано тяло. Тя е висока178 см, а мерките й са 90-65-95.   Нейни подгласнички станаха: Джулия Мицова, която бе избрана с аплодисменти и за лице на публиката, както и Радослава Узунова и Маринела Иванова.   Лентите и короните бяха връчени от членовете на журито: Мис Туризъм Интернешънъл Рени Радева, Кралица на Бургас Теодора Мудева, Мисис България Валя Жекова, Мисис Бургас за 2018 г. Вержиния Иванова, вице Мис България Йовита Георгиева, миналогодишната носителка на титлата Мис Созопол Габриела Панайотова и специалният гост и председател на журито - продуцента от Калифорния Зий Ребело.   Красавиците дефилираха в три стандартни тура – с ревю на диамантените бижута Goto Jewellery and Diamonds, банските ШугърФрий и дизайнерските рокли на модна къща Диома. Те си тръгнаха с подаръци от Christian of Roma, Тонино Ламборгини, Goto Jewellery and Diamonds, SugarFree.   По традиция водещ на шоуто беше Искрен Пецов, който разгорещи публиката с няколко летни хита, за доброто настроение на гостите се погрижи и хаус вокала Нелите, а огненото ВОЛТ Шоу тотално взриви Амфитеатъра.    ", "date": "2018.07.24", "title": "Бивша гимнастичка стана Мис Созопол пред 2000 души публика "}
{"url": "http://epicenter.bg/article/Erdogan-za-Yozil--Tseluvam-mu-ochite-/159964/8/0", "text": "С критиките към Футболния съюз на Германия и медиите в страната Месут Йозил си навлече гнева на мнозина. Халфът на \"Арсенал\" забърка расистки скандал, но спечели привърженици в Турция, включително и сред политическия елит.   Самият държавен глава на южната ни съседка - Реджеп Таийп Ердоган сподели, че е провел разговор с Йозил и похвали поведението му: \"Говорих по телефона с него. Държанието му е национално и патриотично. Целувам очите му!... Подкрепям Месут заради неговите изказвания. Германците не могат да се примирят с нашата обща снимка.\"   Както е известно, скандалът започна от кадър, на който Йозил позира гордо с президента на Турция и съотборника си в Бундестима - Илкай Гюндоган.", "date": "2018.07.24", "title": "Ердоган за Йозил: Целувам му очите!"}
{"url": "http://epicenter.bg/article/Rekordni-ravnishta-na-odobrenie-za-Tramp/159899/7/0", "text": "Подкрепата за президента на САЩ Доналд Тръмп е стигнала до рекордни равнища този месец благодарение на мобилизацията на републиканците, пише електронното издание Washington Examiner, цитирано от \"Фокус\". Рейтингът на Тръмп е достигнал до 45%, според данните от проучването на Wall Street Journal/NBC News, публикувано в неделя, и е с 1% повече, отколкото през юни.   Според резултатите от анкетата, 88% от определящите се като привърженици на Републиканската партия са доволни от американския президент.   От четиримата предишни президенти на САЩ, единствено Джордж Буш младши е имал по-голяма подкрепа в собствената си партия, и то след терористичните атаки на 11 септември 2001 година.", "date": "2018.07.24", "title": "Рекордни равнища на одобрение за Тръмп"}
{"url": "http://epicenter.bg/article/Iizanredno-polozhenie-v-Atina--Ofitsialniyat-broy-na-zaginalite-v-pozharite-stava-50-dushi/159905/7/0", "text": "Увеличава се броят на загиналите в пожарите край Атина. По първоначални данни 24 души са загинали в големите пожари, които бушуват край столицата като 16 от тях са непълнолетни. Четирима от загиналите са се удавили, а останалите са били погълнати от огнените пламъци. Над 150 души са настанени в различни болници с много тежки изгаряния, като 11 от тях са в критично състояние.   Кметът на един от най-засегнатите райони в Атина – Рапина, обяви, че са открити труповете на още 26 души. Телата са открити в таверна на плажа в Мати. Жертвите са се опитали да стигнат до морето, но явно не са успели, съобщават местните власти. С това официалният брой на загиналите в пожарите става 50 души, съобщи Нова телевизия.   Борбата с огъня продължава. Все още има хора, които са блокирани в домовете си. Сформиран е кризисен щаб. Турстите вече започват да напускат страната. Засега трафикът на летището в Атина се извършва нормално. Всички полети излитат и кацат по разписание.   Извънредно положение е обявено в засегнаните от огъня райони на гръцката столица.   За овладяване на огнената стихия се борят повече от 600 пожарникари и над 300 пожарни автомобила. Огънят е погълнал над 200 къщи, изпепелени са повече от 200 автомобила. Електрозахранването прекъсва.   Очаква се днес в гръцката столица да пристигнат 60 огнеборци от Кипър, които да се включат в гасенето на пожарите. Очаква се към тях да се присъединят пожарникари от Америка. Гърция получи предложение и от Испания за помощ в гасенето на пожарите.   „Жертвите вече са над 24 души, като между загиналите има и малки деца. Има и 6-месечно бебе. Много хора са настанени в болници в тежко състояние. Ситуацията е много тревожна. Цяла нощ частни яхти и рибари с лодки спасяваха хората, които се хвърлиха в морето, за да се спасят. Предполага се, че над 400 души са се хвърлили в морето, като до този момент са спасени само 100 души.”, разказа за „Здравей, България” специалният пратеник на NOVA Бойка Атанасова.   „Ситуацията в Гърция излезе извън контрол”, заяви гръцкият премиер Алексис Ципрас, който прекъсна посещението си в Босна, за да координира борбата с пожарите.   „За щастие морето ни спаси и влязохме във водата, защото пламъците ни преследваха през целия път до водата. Изгоряха ни гърбовете и се потопихме във водата. Напомни ми за изригването на Везувий в Помпей. Казах си, че трябва да бягаме, за да се спасим. Беше ужасно!”, разказва Костас Лаганос, жител на Мати.   „Огънят се разпалваше толкова бързо и не осъзнавахме какво се случва. За първи път виждам нещо подобно, но успяхме да се спасим. Бяхме като ято пчели във водата, всички стояхме един до друг”, разказва Нана Лагану, жител на Мати.   По разпореждане на заместник-министъра в дипломатическата ни мисия е сформиран кризисен щаб, който ще бъде на разположение на българските граждани, пътуващи или пребиваващи в Гърция. Открита е гореща телефонна линия, на която нашите сънародници могат да потърсят съдействие, в случай на необходимост: +30 6937 096 220. До момента обаче, няма български граждани, които да са търсили помощ от посолството ни в Гърция, няма и данни за засегнати или бедстващи наши сънародници вследствие на пожарите.  ", "date": "2018.07.24", "title": "Извънредно положение в Атина: Официалният брой на загиналите в пожарите става 50 души (Видео)"}
{"url": "http://epicenter.bg/article/Pozharnikari-otkriha-izgoreli-semeystva--pregarnali-detsata-si/159907/7/0", "text": "Невиждан ужас след пожара в Кокино Лиманаки - пожарникарите откриха изгорели семейства, прегърнали децата си, съобщава гръцкото електронно издание \"Iefimerida.gr\", цитирано от агенция „Фокус“.   Според изданието само в крайбрежния район на Атика Кокино Лиманаки броят на загиналите вече е достигнал 30 души, като не се знае колко още ще бъдат открити под развалините на къщите.   Част от жертвите са били задушени от гъстия дим над целия район.   \"Iefimerida.gr.\" цитира източници от спасителните екипи, които твърдят, че в изгорелите домове са били намерени мъртви цели семейства, прегърнали децата си, след като са разбрали, че нямат шанс за спасение.   Изданието съобщава, че по-голямо щастие са имали туристите и тези от местните жители, които са били заварени от огъня в крайморската зона на залива Аргири Акти и са имали достъп до акостиралите лодки.  ", "date": "2018.07.24", "title": "Пожарникари откриха изгорели семейства, прегърнали децата си"}
{"url": "http://epicenter.bg/article/Ruski-hakeri-proniknali-v-energiyni-mrezhi-na-SASht/159915/7/0", "text": "Руски хакери са получили достъп до електропреносни комунални услуги в САЩ миналата година, което би могло да им позволи да предизвикат спирания на тока. Това казват представители на федералното правителство на САЩ, според които хакерската кампания вероятно продължава и сега, предаде БТА.   Хакерите, работещи за спонсорирана от руската държава група, наречена \"Енергийна мечка\" или още \"Водно конче\", твърдят, че хакерската им атака е причинила \"стотици жертви\" през 2017 г., тоест, че има засегнати стотици компании. Хакерите използвали конвенционални средства, като заразяване с вирус на често посещавани от дадена компания сайтове или като фишинг атаките, които карат потенциалните жертви да дават паролите си. После хакерите получавали достъп до корпоративните компютърни мрежи на доставчиците. Това пък им позволявало да откраднат поверителни данни и да получат достъп и до енергийните мрежи. След това хакерите са крали информация за конфигурацията на мрежите, за използваното оборудване и за принципите на неговата работа, допълва ТАСС, като се позовава също на \"Уолстрийт джърнъл\".   Предполага се, че хакерите може и да са автоматизирали атаките, така че те да се извършват без участието на хора. Сега специалисти проверяват дали хакерите са успели да внесат изменения в настройките на оборудването, което би могло да причини значителни щети.  ", "date": "2018.07.24", "title": "Руски хакери проникнали в енергийни мрежи на САЩ"}
{"url": "http://epicenter.bg/article/Bryuksel-razvarza-kesiyata--Predlaga-po-predlaga-po-6000-evro-za-bezhanets--priet-v--quot-kontroliran-tsentar-quot-/159941/7/0", "text": "Европейската комисия предлага по 6000 евро за приет бежанец на страните от Европейския съюз, които приемат на тяхна територия да се открият временни \"контролирани\" центрове за бежанци, където те да бъдат настанявани, докато се изясни имат ли право на бежански статут или са нелегални имигранти, които следва да бъдат екстрадирани.    Вчера Еврокомисията представи концепцията си за контролираните центрове, както и краткосрочните мерки, които биха могли да бъдат предприети за подобряване на обработването на досиетата на мигрантите, които биват сваляни на брега в ЕС, и набелязва първи щрихи на възможния начин за постигане на напредък по създаването на регионални платформи за дебаркиране с трети държави.    Центровете ще се управляват от приемащата държава членка с пълната подкрепа на ЕС и агенциите на ЕС и биха могли да имат временен или ad-hoc характер в зависимост от местоположението.    В центровете ще работят европейски гранични служители, експерти по убежището, служители, извършващи проверки за сигурност, и служители по връщането. Всички разходи се покриват от бюджета на ЕС и се предлага пълна финансова подкрепа за държавите членки доброволци за покриването на инфраструктурните и оперативните разходи; както и финансова подкрепа за държавите членки, които приемат прехвърлянето в тях на лица, свалени на брега (6 000 EUR на човек), съобщиха от ЕК.    За да се изпробва концепцията, във възможно най-кратък срок може да бъде стартирана пилотна фаза.   „ Готови сме да помагаме на държавите членки и третите държави, за да си сътрудничат по-добре във връзка със свалянето на брега на спасените в морето хора“, заяви еврокомисарят по миграцията Димитрис Аврамопулос.", "date": "2018.07.24", "title": "Брюксел развърза кесията! Предлага по 6000 евро за бежанец, приет в \"контролиран център\""}
{"url": "http://epicenter.bg/article/Gratskiyat-premier-obyavi-traur--zhertvite-na-pozharite-sa-nad-60/159949/7/0", "text": "Гръцкият премиер Алексис Ципрас обяви тридневен траур за десетките жертви на горските пожари в района на Атина, съобщи Нова телевизия. Сред жертвите на огнената стихия има и бебе.   Сред пострадалите има една българка. Жената е с изгаряния, настанена е в болница, но е без опасност за живота. Това съобщават от посолството ни в Атина. Дипломатическата ни мисия е в контакт с близките й и е в готовност да окаже необходимото съдействие.   Изпепелени са повече от 100 къщи и поне 200 коли.   Гърция обяви тридневен траур и поиска помощ от Европа. В много райони продължава евакуацията.", "date": "2018.07.24", "title": "Гръцкият премиер обяви траур, жертвите на пожарите са над 60"}
{"url": "http://epicenter.bg/article/Erdogan-nareche-Izrael--fashistka-strana-/159960/7/0", "text": "Турският президент Реджеп  Ердоган заяви в реч пред депутати от управляващата Партия на справедливостта и развитието, че израелският закон, според който само евреите имат право на самоопределение, узаконява потисничеството и показва, че Израел е „най-ционистката, фашистка и расистка страна“, съобщи БНР.   Израелският премиер Бенямин Нетаняху отвърна, заявявайки днес, че Турция при управлението на президента Реджеп Ердоган се превръща в „мрачна диктатура“.   „Ердоган избива сирийци и кюрди и изпраща в затвора десетки хиляди турци. Под неговата власт Турция се превръща в мрачна диктатура“, заяви Нетаняху след яростни изявления на турския президент срещу приетия миналата седмица закон, който определя Израел като „държавата-нация на еврейския народ“.   Според турския президент новият израелски закон има за цел да продължи да притеснява и изолира палестинците. Ердоган изтъкна също, че Израел се е проявил като „терористична държава“, атакувайки палестинците с танкове и артилерия, а духът на Адолф Хитлер се е появил отново сред някои от израелските управляващи.", "date": "2018.07.24", "title": "Ердоган нарече Израел „фашистка страна“"}
{"url": "http://epicenter.bg/article/74-stanaha-zhertvite-na-ognenata-stihiya-v-Gartsiya/159968/7/0", "text": "На 74 души се увеличи броят на жертвите от пожарите в околностите на Атина, докато ранени са 187 души, от които 23 деца, съобщи говорителката на гръцката противопожарна служба за  агенция  МИА.   \"Разследването за издирване на изчезналите води група от 130 души на армията и противопожарната единица, които патрулират пеша в областите Вуца, Мати и Рафина“, подчерта говорителката на гръцката противопожарна служба Ставрула Малири, на пресконференция днес следобед в Атина и добави, че са получили десетки обаждания за изчезнали лица.   За да помогне на гражданите, гръцка компания за информационни услуги създаде интернет платформа с база данни за изчезналите лица, като неофициална инициатива.   \"Официалната регистрация на изчезналите прави противопожарната служба, но компанията \"Audax Cybersecurity\" иска да помогне в тези трудни моменти и затова създаде отворена база за търсене на изчезнали в смъртоносните пожари“, съобщи гръцката компания.   Успоредно с това гърците се организират, преди всичко чрез социални мрежи, за събиране на необходимите продукти за подпомагане на засегнатите граждани. Броят на вече жертвите превишава този от 2007 г., когато около 70 души загинаха в едни от най-смъртоносните пожари в южната част на полуостров Пелопонес.   Министърът на отбраната Панос Каменос свика Съвета за отбрана, който реши гръцки и съюзнически летателни апарати да помогнат на гражданската отбрана за събиране на данни от местата, които са застрашени от пожари, и евентуално за умишлен палеж. Тези мерки се въвеждат след спекулации в медиите, че пожарът в Източна Атика, както и няколко пожара в района на Коринт, са подпалени умишлено. Междувременно Върховният съд на Гърция нареди разследване на причините за пожарите в Източна Атика.   Гръцкият премиер Алексис Ципрас заяви, че ситуацията с горските пожари около Атина е извън контрол, предаде ТАСС. Ципрас каза това пред журналисти след като бе информиран в Центъра за операции на пожарната служба.   Премиерът добави, че има три големи огнени фронта - до градчето Каламос, където пожарът е частично локализиран, в Кинета, където е извън контрол, и при Нео Вуцас, където са концентрирани усилията на пожарникарите, защото граждани са останали в домовете си и са в огнен капан.   С горските пожари се борят над 600 пожарникари и над 300 пожарни автомобила. \"Трябва да направим всичко възможно за гражданите, които са в опасност. Задача номер едно е да се спасява не собственост, а човешки живот. Всички трябва да запазят хладнокръвие\", каза гръцкият премиер.", "date": "2018.07.24", "title": "74 станаха жертвите на огнената стихия в Гърция"}
{"url": "http://epicenter.bg/article/Desette-tseli-na-BSP-/159932/11/0", "text": "Десетте цели на БСП, представени в проекта \"визия за България\": Спиране на приватизацията и концесиите; Дългосрочно планирана икономика; Регионални политики; Производство на кадри; Преосмисляне на субсидиите; Образование; Здравеопазване; Корупция; Пенсионери; Промяна в ЕС.  Изложените по-долу цели са в резюме и, както казва самият лидер на БСП, подлежат на дискусия. Редно е не само БСП, а и останалите партии, които предлагат Промяна, да търсят решения, които идват от самото гражданско общество.   Забрана на приватизацията и концесиите. Това касае БДЖ, Български летища и пристанища, Български пощи, Многопрофилни и специализирани болници, български плажове, ВиК-сектор; в областта на културата това са: НДК, в областта на спорта са национални стадиони и спортни бази, в областта на енергетиката – Български енергиен холдинг.  Тези предприятия предлагаме да се управляват не на партийно-квотен принцип и да пълнят партийни каси. А на професионално мениджърски, с конкурсно начало и заплащане, което зависи от печалбите му. Подготвили сме и конкретен законопроект за това, което ще се предложи на обсъждане.   с премислени публични инвестиции, с износ на продукция с висока добавена стойност. Електротехника и електроника, информационни технологии, земеделие и хранително-вкусова промишленост, машиностроене, транспортно оборудване, фармацевтика, химическа промишленост и производство на изделия от каучук и пластмаса. Държавата да си влезе в ролята по съфинансирането. Държавата трябва да участва с дялово инвестиране, а на инвеститорите да се предложи социален инвестиционен пакет. Държавата да изгради инфраструктурата към индустриалните зони. Капацитетът им да се увеличи с 500 млн. лв.  . Регионализация на икономическата, образователната, здравната и социалната политика. Такъв модел предлагаме и в производството, и в земеделието.  Средно високи и средно ниски технологични производства, например химическа промишленост – Варна, Русе и Пловдив, неметални изделия – Габрово, Враца и Шумен, автомобили – Ловеч и Ямбол.  Нискотехнологично производство – храни – Ямбол и Сливен, текстил – Габрово, хартия – София, Пловдив, Пазарджик. Тези производства трябва да покрият територията на цялата страна, така че да избегнем концентрацията на икономика, здравеопазване, образование и население само в големите градове и да започнем лека-полека да справяме с обезлюдяването на останалите градове. Към това в нашето предложение има специална програма за Странджа-Сакар, особено на фона на това, което се случва сега, както и програма за развитие на изоставащите региони. Това подлежи на много разговори, доработки. Ние сме направили програма за среща във всеки регион и изготвяне на отделна програма за покритието на всеки регион.  . Заедно с големите работодатели, производители, средни и малки фирми, разговаряхме месеци наред. Местата в университетите и обвързването на тези кадри след завършването им с работа в българската икономика. Ето защо, ние предлагаме: тези бройки по специалности да бъдат държавна грижа. Там обучението да бъде безплатно. Държавата да предоставя стипендии, безлихвени кредити и помощ на тези специалисти. А те, след завършването си, да поемат ангажимент за определен период от време да работят в България. За такъв обвързан модел на икономиката с регионите, със средните училища, университетите, има нужда от поне три неща, които държавата трябва да направи, за да тръгне този модел. Първо – данъчни стимули. По-ниски данъци за производство в слаборазвитите райони за определен период от време на онези инвеститори, които се съгласят там да открият производство и да наемат работна ръка. Второ – защита на българското родното производство, в името на българската храна, на избягване на второто качество- чрез налагане на процент от български храни в търговските вериги. Нека обсъдим спокойно, с аргументи, но да започнем от днес- намаляване на ДДС върху храните и ефекта от това намаляване върху хората, върху потреблението и върху бюджета на страната.   Субсидиите да се преразпределят към производство на плодове, зеленчуци, мляко и месо. Да се възстановят Напоителни системи, които през годините на прехода бяха разрушени.   Учебниците се пишат от частни екипи, с много пари и със спорно съдържание. Част от обществения ресурс отиде в частни училища, НПО влияят на децата ни със съмнителни идеологии. Системата кара децата да наизустяват, без да анализират. Нашата грижа е държавата и тук да си поеме ролята, да гарантира качество и съдържание в образованието и да го върже с практически умения в икономиката. Един учебник за един клас в цялата страна, с ценностно съдържание на история, български език, семейни ценности. Напоследък много неща се случват, но ще заявя с пълно съзнание за рисковете от това – не на джендър идеологията в българските училища. Общественият ресурс да отива за държавни и общински училища. Можем да използваме социални мрежи в учебния процес, импровизиране на обучението, учене в мрежа, използване в учебния процес на интернет.   Достъпност. Става въпрос за огромна концентрация – 68 болници в София, но 2 във Видин, по 3- 4 във Североизточния регион. Тази диспропорция трябва да бъде преодоляна. Предлагаме нова държавна политика в здравеопазването – държавните и общински болници да не са търговски дружества, да се отпишат от Търговския регистър и да се регистрират като лечебни заведения по Закона за лечебните заведения, които не работят за търговска печалба, работят като лечебни заведения и да ползват ресурс от НЗОК. Не можем да забраним частните болници. Живеем в съвременен свят, уважаваме Конституцията и равнопоставеността на държавна, общинска и частна собственост. Ако частните болници, обаче, искат да получават пари от Здравната каса, то те нека бъдат така добри- да се отпишат от Търговския регистър, да се заличат като търговски дружества, които работят за търговска печалба, да се регистрират по Закона за лечебните заведения, да бъдат лечебно заведение и тогава да ползват ресурса за НЗОК, за който всички ние си плащаме вноските И в живота, и в бизнеса, и в здравеопазването, човек трябва да има избор. Ако не искат да направят това и искат да си останат търговски дружества, които работят за печалба, то нека да си създадат система за частно финансиране, механизъм за застраховане, доплащане от всеки пациент, който иска да отиде там и може да си го позволи, защото има средствата за това. В този случай те няма да ползват средства от Здравната каса. Предлагаме намаляване на ДДС за лекарствата и медицински изделия. Време е за този сериозен и аргументиран разговор – диференциране на ДДС за лекарства, медицински изделия и храни.  Предлагаме и забрана на реекспорта на лекарства и персонално медицинско досие, обединяващо цялата информация за всеки пациент на всеки етап от живота му и на заболяването му, за да се прекратят злоупотребите и измамите със здравния статус на хората.   Корупцията е заложена в самите правила, в законите, натам се насочете и се борете“.  Създаваме едно модерно електронно управление, което да ограничава субективния фактор и следователно- и корупцията.   Трябва да намерим решение за преизчисление на всички пенсии.   Или ще започнем промяната вътре, от себе си или народите ни ще ни пометат всички вкупом. ", "date": "2018.07.24", "title": "Десетте цели на БСП... Или ще бъдем пометени всички  "}
{"url": "http://epicenter.bg/article/Kevork-Kevorkyan--Za-Georgi-Markov-i-radio--quot-Svobodna-Evropa-quot-/159937/11/33", "text": "\r\n Ще подновяват на български език излъчванията на радио „Свободна Европа“. Колко бе ефикасно то, е отделен въпрос. Но днес да разчиташ отново на това радио? \r\n Че в България няма свобода? Че България не е в Европа? Че българските медии са несвободни? Че искаш да удариш шамар на българските управници? Че искаш да дадеш бял хляб на тукашни „истински“ демократи – повечето от които са измисленяци, фалшификатори на собствените си биографии? \r\n Впрочем – Орбан би ли се съгласил да бъде открито подобно радио в Унгария? \r\n Ясно е отсега, че „Радиото на Свободата“ няма да има почти никакво влияние. Но, все пак, натрапването му е лош знак. \r\n *** \r\n Тия дни един бивш служител на „Свободна Европа“ /Димитър Бочев/ разказваше, каква свобода имало навремето, в „ония години“, в това радио.  \r\n Веднъж му дали да преведе някакъв текст от Солженицин, но той отказал, понеже не му харесал.  \r\n И представете си само – не го наказали! \r\n   \r\n \r\n „От много отдавна вече не вярвам в „свободата на словото“, която на практика се свежда и в двата свята до свободата да крещиш на глас у дома си или пред неколцина приятели това, което те вълнува.  Но я се опитай да изкажеш мнение в „независимия“ вестник „Таймс“ или в независимото Би Би Си?  Имаш много здраве от пробитата шапка на демокрацията.  Там, както и в „Работническо дело“, трябва да се съобразиш с линията на вестника или радиото.  \r\n Принципите са абсолютно същите. Разликата е само във формите - едните са по-груби и недодялани, а другите по-гладки… \r\n Нито хората от Радио София, нито хората, които стоят зад тукашните радиостанции, ги е грижа за България и българите.  Просто хората си изкарват хляба, както биха могли да го изкарат с отглеждането на таралежи например... \r\n   \r\n Така че всяко решение, което те взимат, всяко мнение, което те изразяват, няма нищо общо с истината, правдата, борбата за доброто и съвършенството на човека, любовта, красотата. Не!  \r\n Никаква друга кауза освен своята проста и ясна кауза - да си циментираш положението и да не си създаваш неприятности… \r\n   \r\n Все повече ме смайва впечатлението, че истинската болест на нашето време не е нито комунизмът, нито капитализмът, нито тероризмът, нито каквито и да са революционни и контрареволюционни евангелия, а главно (може би дори единствено) това мръсничко, подличко, егоистично, добре маскирано, добре гарнирано чувство да си осигуриш своето живуркане, като се присламчиш към някой октопод, който има нужда от тебе да му чистиш пипалата… \r\n   \r\n Всяка дребна редакторска маймунка, колкото и бездарна да е, която почука на вашата врата (или на тукашната), има огромни предимства пред такива като мене.  \r\n Защото те не се интересуват какво всъщност предават за България, не се интересуват да вникнат дълбоко в нуждите на ония, които слушат оттатък, да отговорят най-пълно на техните очаквания... а просто да си изслужат времето за пенсия и след това да имат приятни старини в някое крайморско топло заливче… \r\n   \r\n Този морал така ме порази, че тогава разбрах, че обществената съвест на Запад е или мръсна политическа игра на деня, или куп лай.а, че тя не е искрен отклик на нищо, защото малцината честни и искрени донкихотовци, които милеят за човешкото достойнство, нямат достъп нито до радио, нито до телевизия, нито до вестници. \r\n Ако търговските интереси на Запад повеляват, те са в състояние да започнат да свирят съветския химн редом със собствените си национални диарии… \r\n   \r\n Това е действителността. Това е все същият конфликт между партията и отделните творци.  Ако комунизмът някога дойде на Запад, уверявам те, че техните диктатури ще бъдат далеч по-отвратителни от нашите - източните. \r\n Но ако не дойде, причината за това ще бъде, че техните обществени форми са по-съвършено неморални и представляват по-модерни и по-солидни укрепления за посредствеността и бездарието, основите на несправедливостта са много по-дълбоки и парфюмът на демагогията (за да прикрие миризмата на лай.ата) - много по-силен…“ \r\n ***  \r\n \r\n \r\n *** \r\n * \r\n Тази шизофрения трудно може да бъде обяснена: Знаменосецът на късния български антикомунизъм Марков преди това вее и байрака на партизанското движение. \r\n През ноември 2014 година в София бе открит негов паметник. На него е изписано: „Живите затварят очите на мъртвите, мъртвите отварят очите на живите“.  \r\n Не е ясно обаче, защо не са посмели да напишат, че е убит от комунистическата Държавна сигурност по заръка на Живков – едно твърдение, с което проглушиха ушите на света.  \r\n Защо спестиха тази истина, ако наистина вярват в нея? \r\n На откриването присъствала и вдовицата на Марков – Анабел Дилк.  Петър Увалиев, който със сигурност повече от Марков заслужава паметник заради неизкоренимото си българолюбие, разказва, че тя е автор на една отвратителна антибългарска книга, озаглавена „Разделната стена“. \r\n   \r\n „Не приемам 200 страници, изпълнени с дива омраза срещу България! Защо тази вдовица крие книгата си, когато рони сълзи в София и го прави публично, по телевизията?  Защо не споменава, че Марков е поискал развод?  Тя сама пише, че й е заявил намерението си да се върне в България, че иска развод…  \r\n У нас ще се хванат за главата, когато прочетат с каква злост плюе нас, българите. И най-вече – България!  Илюзията й за обезщетение ще се изпари…“ \r\n Въпросното обезщетението трябвало да бъде 15 милиона лири. \r\n *** \r\n \r\n \r\n \r\n \r\n", "date": "2018.07.24", "title": "Кеворк Кеворкян: За Георги Марков и радио \"Свободна Европа\""}
{"url": "http://epicenter.bg/article/Baba-Dora--Borbata-za-men-ne-e-svarshila--video-/159958/11/0", "text": "„Достойните и честни българи трябва да въстанат, за да се оправи тази държава. Бъдете единни!  Борбата за мен не е свършила. Мечтая…никой да не тормози българския народ. Порожанов ми удари голяма плесница, която никога няма да забравя!“  Това казва в интервю за ямболското Радио 999 Тодорка Сакалиева, прочула се като баба Дора от странджанското село Шарково, чието стадо беше евтанизирано от БАБХ.     - За мен не е свършила, но не знам как ще победим оттук-нататък.   - Горе-долу добре, предвид, че са ми избили 165 животни. Досега не ги казвах, но сега... Много ми е болно! Имам голяма мъка по животните – моите деца вече ги няма, няма ги и майките. Една овца ми направи много голямо впечатление – гониха я да я хванат, тя блъска докториците, дига краката. Това само успях да видя от моите животинки. Чувах и писъците, след като ги убият – с пистолет ли е, с какво е, не знам.   - Как? Не съм спала. Излизах към 2 часа през нощта и ходих до ъгълите да гледам, че са празни. Мъката ми нарастваше още повече! Няма ги яренцата, дето се гушеха и лягаха едно по едно! Това е мъката, това е българщината на нашите управници! Този разговор е много труден и болезнен за мен.   - Не гледах, но чувах писъците им. Полицаите ме избутаха далече, в ниското, при един орех. Хванаха ме 5 човека и искаха да ме качат в линейка. Аз се съпротивлявах, естествено, може да ме качат и да ми направят нещо – знам ли ги какво мислят.   - Да. Докторката ми измери кръвното, искаха да ми бият инжекция. Но една лекарка от Бургас ми каза: \"Дора, ти си много силна жена, няма да даваш нищо да ти бият!\" И аз затова им викам: \"Моята лекарка не ми разрешава да ми биете инжекция\". Аз трябва да превъзмогна тази мъка без инжекция. И така направих! А на докторите, дето ми убиваха животните, им четох едно Евангелие - с разпалено лице застанах гордо и ги питам: \"Вас майка не ви ли е раждала? Аз, ако съм майка... Как можете, кой учител ви е учил да убивате животни – учили са ви да ги лекувате и да се грижите за тях!\" Даже държавата трябва да се грижи за болните животни! А Порожанов, щом му преча, искаше бързо да ме отстрани като луда крава. Така е, аз говоря истината!   - - Гали ни, хубаво ни гали – удари ми една голяма плесница, да я помня за цял живот! Тази държава няма да се оправи, докато не станат всички достойни и честни българи!   - Един ден не дойдохте и изгубихме всичко! Ако бяхте дошли, нямаше да се дадем – със зъби и нокти щяхме да ги смажем! Но ви блокираха, оставиха ме сама, поизлъгаха ме малко тия нашите, ама ...   - Когато казаха, че животните ми са с отрицателна проба, аз възхвалявах единия доктор. Даже казах: Г-н Порожанов, не може д-р Вълков да лъже и аз да лъжа, Вие сте лъжец! Той стана и ми се извини пред всички. Не може един министър на земеделието да лъже по телевизора. Аз пък, как може, сега съм с развален телевизор и нищо не съм гледала, само тия момчета, дето са ми писали.   - Да бъдат будни и единни, много единнни. Тук трябва да гъмжи от народ. В противен случай ще стане моя случай, те не си поплюват на ръцете.   - Вчера ми отнеха част от работното време. Иначе ъгъла бях го измела и изчистила, днес трябва да хвърля една каруца с боклук. Днес ще доизчистя там, ъглите и ще видя за какво ще се подготвя това нещо. Аз съм горда българка! Моят баща съм го оставила в къщата, после ще видим. Ще си оправя апартамента в Елхово, там се чакат добри приятели, мога да си замина и там. Но бащиният дом е най-свят от всичко на света!   - Да го изпитат това на гърба си, което аз изпитах, и после нека говорят за мен, каквото искат. Пожелавам го на такива хора, дето са недостойни за България.   - Всичко това момчетата са го правели с разрешение. Нямам оплаквания от тях. И би следвало като новото поколение да бъдат достойни за България! Те си ядаха и пиха нормално. През пердето съм ги наблюдавала да не направят някоя щуротия. Те са млади трябва да ги възпитаваме, ето как ги възпитаваме! На чест ли ги възпитаваме! Един човек сам не може нищо, трябва да са много – ние сме 6-7 милиона, да са тук, да направят обръчи и тогава агнетата няма да бъдат убити.  - Министрите, ако крият, аз нямам какво да крия. Нямам задни мисли! Тия пари, дето ги дават, няма да ги оставя на Порожанов, ако трябва на банката ще ги дам, на сметка и ще видим. Така реших.   - Не знам, ще видим. Ако ги даде, ще ги взема. Ще ги гледам напук на него, макар и да лазя по земята!   - Да спя спокойно. И никой да не тормози българския народ, както нашите управници го тормозеха, както поголовно избиха животните. Сега увеличили и километъра. Не знам какво да кажа! Една баба Дора какво може да направи, журналистите да кажат!   - Те знаят, че ще ида там, горе на паветата и ще им кажа истината в очите. Въпреки всичко, не се страхувам от тях.   - Не! Влязох с гордо вдигната глава, като байрактар, трябваше ми само българското знаме. Държах се добре! Попитайте г-н Порожанов как съм се държала, той да каже! Целият народ да каже.   - Държи ме силата, безграничната любов към България! Аз съм българка, милея за родината си!   - Дайте да го осъдим, да му вземем паричките! Това са лъжи, аз съм добре и не мисля да се разболявам! Що да се разболявам сега, мъчно ми е за малките яренца, които прегръщах и галех, а и за Светла, за Мая, за Стела, за Галя... какво да ви кажа?! Галя е моята прителка от Добрич, Светла – също. Двете козички са кръстени на моята счетоводителка по животновъдтво, те са две хубави момичета и козичките бяха хубави. Имах и Бойко. Вчера исках да им дам бонбони, но полицаите ме избутаха.   - Бойко ядеше трева, в началото им давах зимница. Питаха ме (журналистите) Бойко кой е, аз не казах – оставете се.   - Когато ми е тъжно плача, обаче скрито. А пея, за да ми мине мъката! Разбирате ли. Сега не съм пяла, мъката ми е огромна, децата ми липсват. Ето и времето плаче за моите животинчета.   - Да! Докато направят необходимия брой – 30 000 ли, колко им трябва... Лоша е съдбата на българските животновъди, лоша е съдбата на българския народ! Не знам какво да кажа!   - Да. Аз не падам! Ако падна, падам само у дома, без да ме види някой друг! Издадох една тайна – понякога човек плаче, загубих свидни хора. Казаха, че плача повече отколкото за майка си и баща си, но те винаги са в сърцето ми. Даже вчера се обърнах към майка ми: \"Мамо, гледаш ли какво направиха тези хора, крадците на България!\" Тая сутрин полицаите с добри намерения дойдоха да видят как съм, трябва ли ми лекар. Абе, къде е този дрон? Вчера го видях и тъкмо да кажа, че животните са живи и те дойдоха да ги избиват. Видяхте ли ме, когато махах на докторите с разперени ръце и казвах тези думи. Аз не съм го гледала, но го пуснете по телевизияра да видят хората как се избиват животни!", "date": "2018.07.24", "title": "Мъката на Баба Дора: Порожанов ми удари голяма плесница, която никога няма да забравя (видео)"}
{"url": "http://epicenter.bg/article/DANS--Chuzhdi-sluzhbi-ot-regiona-rabotyat-aktivno-v-Balgariya/159963/3/0", "text": "Специалните служби на различни държави от региона продължават активно да работят за реализация на собствените външнополитически доктрини и стратегически интереси, включително чрез опити за придобиване на чувствителна и класифицирана информация за процеси в социалната, политическата, икономическата, военната сфера у нас. Това се казва в годишния доклад за дейността на Държавна агенция „Национална сигурност“ /ДАНС/ за 2017 г., цитиран от БГНЕС.     През 2017 г. не е получавана информация за подготвян атентат на територията на България. “През 2017 г. не е получавана информация за подготовка или осъществяване на терористична дейност в България, за подготвяно нападение срещу български граждани и интереси зад граница и за изграждане на терористични структури на наша територия. Независимо от това намиращите се у нас обекти на други държави и български граждани и обекти в чужбина продължават да са сред възможните цели на евентуална терористична атака”, се посочва в доклада.   В документа се посочва, че се запазва високо нивото на терористичната заплаха в световен план, като в най-голяма степен тя продължава да е свързана с активността на „Ислямска държава”. От ДАНС подчертават, че дейността на терористичните организации и пропагандата им продължават да оказват радикализиращо влияние върху уязвими общности в някои държави на Балканите. Като значим рисков фактор посочен големият брой чуждестранни бойци от региона и вероятността за завръщане на част от тях.   Със заповед на председателя на ДАНС са наложени принудителни административни мерки „отнемане право на пребиваване”, „експулсиране” и „забрана за влизане в Република България” на 31 лица, съпричастни към терористична дейност. В информационния масив на нежеланите чужденци в Република България като пътуващи чуждестранни бойци са включени 58 лица.     Нарастващият брой чужденци в европейските държави вследствие миграционния натиск и свързаните с това икономически, финансови и социокултурни предизвикателства предпоставят трайна тенденция на увеличаване в общоевропейски план на привържениците на десни идеологии, близки до крайния национализъм.   \"В България крайнодесните, крайнолевите и анархистките групи и организации продължават да са без реална политическа тежест и обществена подкрепа. Основните субекти имат изградени структури и лидери, но са с много ограничена членска маса. През периода активността им се свежда до участие в отбелязвания на исторически дати и включване в обществени и социални събития. Проявите протичат без нарушаване на обществения ред\", отбелязват от ДАНС.   От агенцията подчертават, че към момента рискът за националната сигурност, произтичащ от дейността на крайнодесните, крайнолевите структури и анархистите, е с нисък интензитет.     Миграционният натиск към Европа през 2017 г. намалява, за което допринасят и предприеманите от европейските държави и институции мерки. Същевременно трайните политически, икономически и социални проблеми, нестабилната обстановка по линия на сигурността в множество страни от Северна и Централна Африка, Близкия изток и Азия, и климатичните промени в тези региони предпоставят устойчиви миграционни нагласи на голям брой лица.   \"През 2017 г. регистрираният миграционен натиск към България има значително по-ниски стойности (намаление с 84% спрямо 2016 г.). България запазва позицията си на транзитна дестинация за голяма част от насочилите се към Западна Европа кандидати за закрила и/или икономически имигранти\", се казва в доклада на ДАНС.   \"През 2017 г. ДАНС и МВР провеждат 21 съвместни операции на национално и регионално ниво за разкриване, пресичане и предотвратяване на дейности, свързани с незаконната миграция. Проведени са и 2 съвместни операции със съюзнически служби на други държави\", се посочва в документа. В резултат е неутрализирана или ограничена дейността на престъпни групи и лица, занимаващи се с незаконно превеждане на чужди граждани през държавата граница и/или подпомагане на чужденци да пребивават или преминават в страната в нарушение на закона.   Със заповеди на председателя на ДАНС са наложени принудителни административни мерки „експулсиране” и „забрана за влизане в Република България” на 6 лица на основание съпричастност към незаконна миграция.   Служители на ДАНС провеждат интервюта по специализиран въпросник с незаконно влезлите в страната чужденци. През 2017 г. са проведени 1 609 интервюта, като 121 лица са определени като потенциален носител на риск за националната сигурност на България и са предприети мерки за недопускане легализиране на пребиваването им у нас.   През 2017 г. ДАНС осъществява голям обем контролна дейност във връзка с пребиваването на чужденци у нас. Проучени са общо 71 356 лица (спрямо 56 115 през 2016 г.). В резултат не е допуснато влизане или пребиваване в страната на чужди граждани с рисков профил, кандидатстващи за визи, статут на пребиваване, българско гражданство или получаване на закрила.     Специалните служби на различни държави от региона продължават активно да работят за реализация на собствените външнополитически доктрини и стратегически интереси, включително чрез опити за придобиване на чувствителна и класифицирана информация за процеси в социалната, политическата, икономическата, военната сфера у нас.   „Траен обект на внимание остават позиции, намерения и активности на българската държава и съюзниците й по евроатлантическия вектор в областите външна политика, политика за сигурност, планиране на отбранителните действия и сътрудничество. Такъв акцент се наблюдава и по отношение на подготовката и провеждането на българското председателство на Съвета на ЕС. За изпълнение на разузнавателните задачи се прилага широк инструментариум, в т.ч. операции за влияние и въздействие. Продължава активността на някои специални служби за подпомагане на асимилационната политика по отношение на български общности зад граница“, се казва в доклада на ДАНС.   През периода на 4 лица са наложени ПАМ на основание придобити данни за съпричастност към дейност на чужди специални служби и дейност, насочена срещу националната сигурност на страната. В информационния масив на нежеланите чужденци в Република България са включени 5 лица на основание, че представляват заплаха за националната сигурност.     Корупцията остава значим политически, икономически и социален проблем, за противодействието на който в началото на 2018 г. е сформиран единен орган в лицето на Комисията за противодействие на корупцията и за отнемане на незаконно придобитото имущество. Според данните на ДАНС най-податливи на корупция са \"секторите със значителен материален ресурс, където се установяват непрозрачни процедури за възлагане на дейности и са налице нарушения и слабости при упражняването на контролни или разрешителни функции\".   През 2017 г. органите на Агенцията са осъществили общо 122 реализации . В резултат от работата на ДАНС са пресечени корупционни престъпления, извършени от служители на Агенция „Митници”, Агенция за държавна финансова инспекция, конкретно държавно горско стопанство, ръководни служители в общински администрации. Повдигнати са обвинения срещу 34 лица (в т.ч. на министър и на зам.-министър; на служебен министър; на директор на Специализирана болница; на изпълнителния директор на „Конгресен център НДК”). До прокуратурата са изпратени 10 сезиращи справки, в т.ч. за незаконосъобразни действия на 4-ма магистрати.", "date": "2018.07.24", "title": "ДАНС: Чужди служби от региона работят активно в България"}
{"url": "http://epicenter.bg/article/Bezpretsedentno--GERB-podkrepya-vetoto-na-prezidenta-varhu-Zakona-za-privatizatsiyata/159945/2/0", "text": "  Това съобщи на извънредна пресконференция в парламента председателят на парламентарната група на управляващата партия Цветан Цветанов. Той подчерта, че въпросът с лобистките промени е бил обсъден вчера с премиера и лидер на партията Бойко Борисов.     , каза Цветан Цветанов.       Така че няма да внесем този законопроект, тъй като ще подкрепим мотивите за вота на държавния глава.     „Във вчерашния ден премиерът и лидер на ГЕРБ постави задача да разработим спешно такова решение, което безусловно да прекрати възможността да се тълкува в посока, че се променят вече приети ангажименти по приватизационни договор“, поясни депутатът Данаил Кирилов.   Експертно проучване на нашето предложение беше да се създаде нова точка 32 Г на мястото на коментираната в публичното пространство със следното съдържание: \"Забранява се промяна на задължения от приватизационния договор.....\". Не мога да се намаляват, предоговарят или изключват задължения, независимо дали те са съществени, допълнителни или вторични, поясни Данаил Кирилов.        Този договор, който се коментира, е сключен от 2008 г. периодът на следприватизационен контрол е изтекъл или изтича, няма как този текст да се свърже с него, допълни той и поясни, че държавата е дала над 2 милиона лева, за да заведе дело и да си прибере парите от неизпълнената приватизационна сделка от страна на Домусчиев.", "date": "2018.07.24", "title": "Безпрецедентно! ГЕРБ подкрепя ветото на президента върху Закона за приватизацията"}
{"url": "http://epicenter.bg/article/Prezidentat-imal--katritsa--v-obkrazhenieto-na-Borisov/159948/2/0", "text": " Това предположи председателят на парламентарната група на ГЕРБ Цветан Цветанов по време на извънредната пресконференция, на която бе съобщено, че управляващата партия ще покрепи ветото на държавния глава върху поправките в закона за приватизацията и следприватизационния контрол. От което излиза, че президентът Радев има къртица в обкръжението на премиера Борисов.   . От думите на шефа на депутатите на ГЕРб стана ясно, че решението за отмяната на скандалните промени е взето в понеделник. В същото време още вчера в определени медии, близки до вицепремиера Валери Симеонов, се появи неофициална информация, според която президентът Румен Радев подготвя мотивите за спирането на лобистките законови промени.     „ . Това, което ние правим и винаги сме правили е да работим само и единствено водени от обществения интерес“, каза Цветан Цветанов.   На вчерашната среща при премиера Бойко Борисов са присъствали министрите на финансите и икономиката Владислав Горанов и Емил Каранико.flв и депутатите Делян Добрев и Даниела Савеклиева. Кой от тях е издал намеренията им на президента, не стана ясно.   „  Ще се постараем в рамките на утрешния ден да бъде проведено заседание, което ще бъде свикано от зам.-председателя на икономическата комисия. По този начин ще покажем политическата воля на ГЕРБ и с решението, което сме взели на база и ветото от днес на президента, но и вчерашните разговори с премиера“, обясни Цветанов.    Той допълни, че на вчерашната среща са били обсъдени добрите страни на законопроекта, свързани с електронната платформа, която дава възможност за повече прозрачност на приватизационните сделки и със законодателните промени, внесени между първо и второ четене от Делян Добрев, свързани със Закона за енергетиката.", "date": "2018.07.24", "title": "Президентът имал „къртица“ в обкръжението на Борисов, обяви Цветанов"}
{"url": "http://epicenter.bg/article/Georgi-Gyokov--Demografskiyat-problem-stoi-ot-nachaloto-do-kraya-v-proekta--Viziya-za-Balgariya-/159950/2/0", "text": "Демографският проблем стои от началото до края в проекта „Визия за България“. Това заяви народният представител от ПГ на „БСП за България“ Георги Гьоков пред БНР, съобщиха от пресцентъра на партията.    „ Този проблем е изключително сериозен и за него трябва да има национално съгласие – всички политически партии трябва да се обединят около решение“, допълни той. Според него демографската криза не може да се реши в краткосрочен план, но има неотложни неща, които трябва да се направят, за да се тръгне в правилната посока.    Като част от мерките, които трябва да се вземат, Гьоков посочи: „Въвеждане на семейно подоходно облагане, за което всички говорят, но никой нищо не прави за него. Работещи родители да получават данъчни облекчения за всяко едно дете. Въвеждане на диференцирани ставки на ДДС за детските храни, стоки, учебници и учебни помагала, съпътстващи услуги за гледане на дете и достъпността на тези услуги“. Народният представител подчерта, че има недостиг на детски градини, но може да се създаде национална програма, заедно с общините, за изграждане на детски ясли и градини.    „ Когато говорим за мерки, управляващите питат - откъде ще дойдат парите. Могат да се вземат от прогресивното подоходно облагане, като дори не е необходимо да се въвежда в чистия му вид. Има ли държава в Европа, която да няма необлагаем минимум?“, попита Георги Гьоков.    Той е категоричен, че не трябва и чрез промени в законодателството да се освобождава едрият бизнес от задълженията му към държавата. По неговите думи, въпреки че в България има стратегия за справяне с демографската криза, досега нищо не се случва. „Демографската криза се отразява на всички сфери в страната – пенсионна, здравната, образователната система, системата за социално подпомагане. Трябва да се търси решение“, ", "date": "2018.07.24", "title": "Георги Гьоков: Демографският проблем стои от началото до края в проекта „Визия за България“"}
{"url": "http://epicenter.bg/article/Petkov-prizova-protestirashti-mayki-na-detsa-s-uvrezhdaniya-da-se-varnat-v-rabotnata-grupa/159952/2/0", "text": "  Социалният министър Бисер Петков призова протестиращи майки на деца с увреждания да се върнат в работната група за Закона за хората с увреждания. Той дойде до палатковия лагер на протестиращите майки край Народното събрание, за да поиска подкрепа, защото, по думите му, крайният срок за разработване на закона наближава, а от министерството искат всички групи хора с увреждания да бъдат удовлетворени.   Министърът каза, че е реалистично законът да бъде гледан в началото на октомври от Народното събрание, ако майките се върнат в работната група. Предложението ще бъде на Министерския съвет. Ще има и едномесечен срок за обществено обсъждане.   Той увери, че няма да почива през август, а следващото заседание на работната група ще бъде в понеделник. Бисер Петков изрази съжаление, че майките са получили текстове на законопроекта, които предварително не са били съгласувани с него, където те са открили отпадане на основното им искане за лична помощ. Той допълни, че в проекта, който вчера е гледан от експертите и ще бъде предложен на работната група в понеделник, се разписва личната помощ в закона от гледна точка на права, а доразписването й като социална услуга - в Закона за социалните услуги.   Той поясни, че в новия вариант се предлага финансова подкрепа, която да се структурира около линията на бедност, а не както е в момента - около гарантирания минимален доход. По-сериозна финансова подкрепа ще има за около 14 833 пълнолетни с тежки увреждания - над 90 процента, майките на част от които са от протестиращите. Личната помощ ще е в две форми - като асистентска услуга, която ще се развие в Закона за социалните услуги, и като парична помощ, когато потребителят не желае да има асистент или не може да му бъде осигурен такъв. Предлагат се и по-сериозни мерки за трудовата интеграция на хората с увреждания.   Посещението на министъра при палатката на майките на деца с увреждания съвпадна с разпъването половин час по-рано на палатка от страна на част от организациите на хора с увреждания, които заявиха, че реформа трябва да има, но за всички, и тя не трябва да се случва под натиск и шантажи. Това беше причина майките на деца с увреждания да заявят, че в момента отговор на поканата на министъра не могат да дадат, защото, по думите им, властта позволява да се разпъват палатки, които са незаконни. Те обясниха, че за поставянето на техния лагер са чакали месеци наред разрешение.   Министърът отиде и при другата група протестиращи и поиска да се запознае с техните искания, като отбеляза, че поне с тях диалогът никога не е прекъсван и посочи, че за разпъването на палатка е разбрал при визитата си.   Майките на деца с увреждания настояват за Закон за личната помощ. Проект на закон беше разработен от протестиращите и от омбудсмана Мая Манолова. Той обаче не беше подкрепен от националнопредставителните организации на хората с увреждания, които смятат, че личната помощ трябва да е част от общ закон, който включва всички социални услуги.   Работна групи в Министерството на труда и социалната политика разработва такъв закон, както и Закон за хората с увреждания. Майките напуснаха работната група за разработване на Закон за хората с увреждания с мотивите, че в законопроекта не се предвижда лична помощ, каквото е основното им искане от седем години.   Майките протестират от началото на юни тази година, като почти в цялата страна вече има палаткови лагери. Те предвиждат и голям протест на 30 юли от 17.00 часа пред Народното събрание под мотото \"Системата ни убива - Всички!\".  ", "date": "2018.07.24", "title": "Петков призова протестиращи майки на деца с увреждания да се върнат в работната група"}
{"url": "http://epicenter.bg/article/VMRO-bori-falshivite-novini-sas-zakon/159953/2/0", "text": "ВМРО повеждат битка срещу фалшивите новини, съобщиха от пресцентъра на партията. Т ази стъпка се налага заради зачестилите случаи на опасни фалшиви новини, които директно застрашават националната сигурност на България. Епидемията от неверни публикации придобива застрашителни размери, а фактът, че техни източници все по - често са политически лица, е въпрос, който засяга и политическата стабилност в страната.     ВМРО започва изработването на закон, който да регулира съдържанието на материалите в интернет пространството, които към днешна дата не попадат под контрола на нито една институция. Подчертаваме, че това не е опит за цензура, а за постигане на чистота на информационния поток, която ще допринесе за по-добрата работа на всички медийни канали. В момента дори сериозни телевизии, сайтове, радиа и вестници с ясна и прозрачна собственост стават жертва на фалшивите новини. Те също се подвеждат и публикуват статии, излъчват репортажи и правят дописки с невярно съдържание, базирани на препечатки без ясен източник, пишат от партията.   Факт е, че в епохата на информационните технологии могат да се манипулират видеа, снимки и звукозаписи. Това именно улеснява и създаването и разпространението на фалшивите новини. Заглавия от типа „Самолети тайно оставят мигранти на военните летища“ или „В ход е план за заселване на Странджа с бежанци“ и още по-абсурдните твърдения, че дребният рогат добитък в Ямболско се изтребва не заради чумата, а за да се освободят постройки за мигрантите, които Западна Европа ще ни върне, са опасни за вътрешната и за националната сигурност на страната. А появилата се информация за смъртта на баба Дора, след като са евтаназирали козите ѝ, е мека казано неморална – тя е нехуманна и престъпна!   Ето защо ние Патриотите от ВМРО – БНД сме категорични, че е назрял моментът да се напише отделен закон, който да въведе правила, които да поставят медиите в страната в равнопоставено положение. Сега тези, които имат професионално отношение към новинарския поток, ясни собственици и подписани с имената на авторите репортажи и статии, търпят контрол и санкции. Онези обаче, които си позволяват да пускат неверни новини за смъртта на известни личности, твърдения за политици, които не отговарят на истината, и „новини“, застрашаващи сигурността, чрез които от една страна изпълняват явни политически поръчки, а от друга генерират приходи по нечестен начин чрез подвеждаща информация, която кара хората да четат сайтовете, остават напълно безнаказани. И още нещо – те често не плащат данъци в страната, с което ощетяват и държавния бюджет.   Тази порочна практика трябва да бъде прекратена. Екип от специалисти вече работи по темата като сравнява световните практиките в областта и ги съпоставя с настоящата законодателна уредба по темата в страната. Още в началото на новия политически сезон ние Патриотите от ВМРО ще предложим на коалиционните ни партньори от Обединени патриоти и ГЕРБ и на всички други парламентарно представени партии нашите идеи за справяне с фалшивите новини и ще разчитаме на тяхното държавническо поведение и подкрепа. Ако се налага ще поискаме и съставянето на временна парламентарна комисия по темата.   Тук говорим за регулация и прозрачност на собствеността, филтър на информационния поток и ясни и точни правила при представянето на една тема или шега като „новина“. Всички помним предаването на „Ку-ку“ от началото на 90-те години на миналия век за аварията в АЕЦ „Козлодуй“ и обществената истерия, която последва и то във времена, в които технологиите и социалните мрежи изобщо не бяха навлезли в живота на българите. Днес, когато, въпреки всички регламенти на ЕС и вътрешнодържавни закони, дори личните ни данни са обществено достояние, а фейсбук предоставя пълен набор от снимки и информация, чрез които всеки недоброжелател може да изфабрикува статия или репортаж с невярно съдържание, остават незасегнати от сега действащото законодателство.   Ние Патриотите от ВМРО винаги сме заставали зад правата и интересите на българските граждани и винаги сме поставяли националния интерес над всичко. Нашата история, която води началото си от 1893 г., винаги е била свързана със запазването на целостта, интересите и приоритетите на България. Днес, ние Патриотите от ВМРО виждаме сериозна заплаха за Родината ни, продиктувана от агресивния и целенасочен поток фалшиви новини, които директно удрят сигурността и спокойствието на българските граждани. Няма как да допуснем интересите на шепа политици или финансовото облагодетелстване на определени лица, да бъдат водещи и да налагат новини с невярно съдържание, с цел лична облага.   Нека не забравяме, че съвременните млади хора живеят в интернет. Занемаряваната с години образователна система, за съжаление, лиши много подрастващи от обективното умение да правят „цедка“ на материалите в интернет. Функционалната неграмотност, която е съвременния бич на младежта, също е благоприятен фактор лъжливите „новини“ често да стават най-четените и разпространявани в мрежата линкове. Абсурдните имена на сайтовете, от които тръгват, вече не правят впечатление на никого. Именно те обаче са без ясна собственост, регистрирани през офшорни компании в трети контингенти.   На това трябва да се сложи край! Живеем във века на високите информационни технологии и е крайно време да изградим законодателна бариера  ( вкл. и с помощта на технологиите )  за разпространението на фалшивите новини.", "date": "2018.07.24", "title": "ВМРО ще бори фалшивите новини със закон"}
{"url": "http://epicenter.bg/article/Pochina-doayenat-v-balgarskiya-alpinizam-Petar-Atanasov/159955/2/0", "text": "Доайенът в алпинизма, живата история на българските планински спортове, автор и организатор на единствения по рода си фестивал на планинарската култура Банско Филм Фест, Петър Атанасов, е починал. Това съобщи кметът на Банско Георги Икономов в профила си във фейсбук.   „Вечна ти памет, Пепи! Ти чувстваше планината, ти беше приятел, ти беше човек с голяма душа. Ще ни липсваш\", написа още Икономов.   Освен да отразява, Атанасов е бил в екипа, подготвил много от българските експедиции на етап планиране с проучване и информация за маршрутите, които биват избирани. Той посвети последните години от живота си именно на фестивала в Банско, където събираше най-известните алпинисти от цял свят, след като през 1998 г. основа сдружението Международен фестивал на планинарския филм, припомня БГНЕС.   Благодарение на усилията му в България са прожектирани някои от най-добрите филми за планини, алпинизъм, катерене и други екстремни спортове.  ", "date": "2018.07.24", "title": "Почина доайенът в българския алпинизъм Петър Атанасов"}
{"url": "http://epicenter.bg/article/Byudzhetnata-komisiya-reshi--Aktsizat-na-nagrevaemite-tyutyunevi-izdeliya-da-bade-233-lv--na-1-kg-tyutyun/159956/2/0", "text": "Koмисията по бюджет и финанси реши на второ четене акцизът на нагреваемите тютюневи изделия да бъде 233 лв. на 1 кг тютюн, предаде агенция „Фокус“.   Това стана ясно на днешното заседание на Комисията по бюджет и финанси в Народното събрание. По този начин данъкът на нагреваемите тютюневи изделия ще бъде 40% от този на обикновените цигари.   Промените ще влязат в сила от 1 октомври. Предстои предложенията да бъдат гласувани и от Народното събрание.  ", "date": "2018.07.24", "title": "Бюджетната комисия вдигна акциза на бездимните цигари"}
{"url": "http://epicenter.bg/article/Devette-yazovira-za-piteyno-bitovo-vodosnabdyavane-sa-v-dobro-sastoyanie/159957/2/0", "text": "Стените и съоръженията на деветте големи язовира за питейно-битово водоснабдяване, стопанисвани от Министерството на регионалното развитие и благоустройството чрез ВиК операторите, са в добро експлоатационно състояние. Съоръженията не преливат. Състоянието и нивата им се наблюдават постоянно, съобщиха от МРРБ.   С цел превантивно освобождаване на обем контролирано се изпускат язовирите „Христо Смирнески“, „Ново Паничарево“ и „Студена“. Изпускането е със стойности под допустимите за съответното съоръжение. Нивата в тях, както и в останалите язовири - „Среченска бара“, „Боровица“, „Камчия“, „Ясна Поляна“, „Йовковци“ и „Асеновец“, се поддържат в съответствие с подадения от Министерството на околната среда и водите одобрен месечен график.   Количествата в тези шест язовира са в рамките на общия им обем и те не се изпускат. За осигуряване на необходимата проводимост речните легла до 500 метра след язовирните стени са почистени.   Междувременно министерството на външните работи на България предупреди с вербални ноти властите в Гърция и Турция за очаквано опасно покачване на водите на реките Арда и Марица. У нас с началото на новата седмица времето се влоши сериозно и на много места се стигна до наводнения. При преминаване на преляла река в Тетевен загина млад мъж. В общината е обявено бедствено положение. Пожарникарите в Тетевен и Ловеч са реагирали на 15 сигнала за наводнени приземни етажи, пътни участъци, паднали клони и дървета. Огнеборци са евакуирали двама трудноподвижни човека от село Глогово. Лошо е времето и в южната част на страната, такова ще остане и през следващите дни. В предупреждението към гръцките власти се обръща внимание на вероятността от преливане на язовир „Ивайловград“ заради очаквани интензивни валежи по целия водосбор на река Арда. С цел сработване на постъпващия приток ВЕЦ „Ивайловград“ преминава на 24-часов режим на работа, поради което дебитът на река Арда след язовира ще надвиши 300 кубични метра в секунда. Турските власти са предупредени, че макар нивото на Марица около Свиленград да е под прага на предупреждение съгласно Системата за ранно предупреждение, има вероятност в сряда и четвъртък водното количество да премине жълтия и оранжевия праг и да стигне червения праг на тревога.  ", "date": "2018.07.24", "title": "Деветте язовира за питейно-битово водоснабдяване са в добро състояние"}
{"url": "http://epicenter.bg/article/Svetlana-Sharenkova--Podkrepata-na-GERB-za-vetoto-e-moralna-i-politicheska-pobeda-na-prezidenta-/159959/2/0", "text": "На много абсурди се нагледахме напоследък. От ликвидирането на едно от последните островчета на свободното слово, каквото бе A-specto, и връщането на финансираното от САЩ радио „Свободна Европа”, през бездушието на властите към майките на деца с увреждания до скандалния лобизъм при законите за горивата, цигарите и приватизацията.   Видяхме хаотичните действия и ликвидаторския плам при „евтаназирането” на животновъдството в Странджа, шумния провал на сделката за ЧЕЗ. Свидетели сме на ужасяващите статистики за здравеопазването, грамотността, демографията... Всички те, а и други актове носят горчивина на българските граждани, които през годините на Прехода бяха превърнати в опитни зайчета на неолибералния модел на бизнес в най-краен вид, който бе експериментиран в България и който ликвидира българската икономика, духовност и държавност. „Успехите” на европредседателството вече не стават за смокиново листо, прикриващо действия на управляващите, които носят открит и скандален лобистки характер!? За това свидетелстват дрязгите и разправиите между ГЕРБ и патриотите и вътре в тях.  Как обикновеният българин да почувства справедливостта?  Как да вярва, че в политиката има морал?  Как да приеме, че законът е за всички? В тази тотална липса на упование в правилата и справедливостта лъч надежда бе ветото на президента Радев върху несправедливия приватизационен закон. Вето, което насочва към реална промяна, защото не само опозицията, но и от ГЕРБ го подкрепят. А това е морална и политическа победа на президента! В тази битка на законността срещу лобизма победи нормалността!   Президентът Радев доказва, че е политик от нов тип, различен от елитите на статуквото. Той изпълнява обещанията си и се вслушва в гласа на хората, не губи връзка с реалността. Румен Радев уплътнява правомощията на институцията и със своите действия става гарант, че справедливостта днес е възможна у нас. В същото време все по-ясно става, че за да се върне нормалността в България, не може да се мине само с отмяна на конкретни несправедливости, с корекция на отделни грешки.   Защото те са плод на провала на българския преход, който е част от големия контекст на провала на световния и европейския ред в последните три десетилетия – на неолиберализма, глобализма, пазарния фундаментализъм и еднополюсния свят.   Затова важна част от битката за промяна е изработването на национална дългосрочна визия за България, която ще отиде отвъд козметичните корекции на статуквото, ще предложи принципно нов тип обществен договор с нова държавност и законност, нова система на партийни отношения. Началото на такъв фундаментален обрат поставя БСП по инициатива на Корнелия Нинова с проекта „Визия за България”.  Редно е всички партии да се включат със свой принос!  За да просъществува България – демократична, правова и социална! ", "date": "2018.07.24", "title": "Светлана Шаренкова: Подкрепата на ГЕРБ за ветото е морална и политическа победа на президента!"}
{"url": "http://epicenter.bg/article/Pargov--Vetoto-na-prezidenta-be-ochakvano--Stranno-e--che-GERB-izvednazh-zapochnaha-da-tarsyat-konsensus/159961/2/0", "text": "Ветото на президента беше очаквано, странно е някак си, че ГЕРБ започнаха да търсят консенсус. Това каза за Агенция „Фокус“ лидерът на БСП – София Калоян Паргов във връзка с наложеното президентско вето на разпоредби от Закона за допълнение на Закона за приватизация и следприватизационен контрол, позицията на БСП и заявената подкрепа от страна на ГЕРБ.   „Ветото на президента беше очаквано. По-рано г-жа Корнелия Нинова заяви, че ще даде закона на Конституционния съд, ако ГЕРБ не го оттеглят. Странно някак си, че ГЕРБ започнаха да търсят консенсус, който е поредният след историята от миналата седмица с мигрантите“, заяви Паргов. „Това е много интересно на фона на острите противоречия, които се разгарят все по-често. Тоест, очевидно, че търсенето на консенсус е и повод да се намали напрежението, защото може би някои процеси в държавата не се развиват добре. Казвам го като прогноза, а какво значи това в бъдеще - предстои да видим“, допълни лидерът на БСП-София.   ", "date": "2018.07.24", "title": "Паргов: Ветото на президента бе очаквано. Странно е, че ГЕРБ изведнъж започнаха да търсят консенсус"}
