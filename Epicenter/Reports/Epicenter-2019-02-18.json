{"url": "http://epicenter.bg/article/Karayancheva--Tova--koeto-iska-premierat--shte-go-izpalnim--Nyama-da-chakame-prezidenta--Shte-ima-nova-TsIK/175616/2/0", "text": "    Това заяви в Петрич председателят на Народното събрание Цвета Караянчева.  \"В рамките на днешния ден това, което премиерът заяви на пресконференция, ще бъде изпълнено. Няма да чакаме президентско вето. Вече подписах мотивите, заедно с колеги от парламентарната група на ГЕРБ\", посочи Караянчева.  По думите ѝ БСП търсят във всеки един момент скандали, за да могат да напускат Народното събрание и да извиват ръце. В 44-тото Народно събрание отличителна черта на БСП е отсъствието им от пленарна зала. Вече за трети път напускат. По време на представяне на \"Визия за България\" бяха в пленарната зала без да се регистрират.  Караянчева посочи, че разбира притесненията на колегите ѝ от ПГ на ГЕРБ, които не подкрепиха смяната на настоящата ЦИК, защото два месеца преди изборите е рисковано. Нямаме притеснения да правим избори и със стара и нова ЦИК. Настоящата ЦИК беше формирана през 2014 г. от нашите опоненти и ние на няколко поредни избора победихме. На президентските избори победи господин Радев, но ние нито за момент не сме казали, че тя е манипулирала изборите. Поздравихме го за победата и така се прави в цивилизованите страни. А когато на БСП им замирише на загуба, те търсят начин да я оправдаят, като казват, че изборите ще бъдат манипулирани, подчерта Караянчева.   Очаквам колегите да се върнат в пленарна зала, защото каквото има да кажат, трябва да го заявят от парламентарната трибуна. Трябва да убедят колегите си в това, което говорят.   каза още Цвета Караянчева.  В Петрич Цвета Караянчева взе участие във възпоменателната церемония по повод 146-ата годишнина от обесването на Васил Левски и произнесе слово по повод годишнината.", "date": "2019.02.18", "title": "Караянчева: Това, което иска премиерът, ще го изпълним! Няма да чакаме президента. Ще има нова ЦИК"}
{"url": "http://epicenter.bg/article/Vizhte-preskonferentsiyata-na-GERB--Preferentsiite-ostavat-/175560/2/0", "text": "    Това се разбра на пресконференцията след спешното заседание на Изпълнителната комисия на ГЕРБ, свикана от премиера Бойко Борисов. Така две от условията на БСП да останат в парламента вече са факт - връщане на преференциите и спазване на засона за избир на нова ЦИК.     Борисов застана пред медиите заедно  Това стана още в петък, когато промените в Изборния кодекс бяха одобрени на среднощно гласуване.   Преференцията остава, въпреки че не сме преглътнали Костинбродската афера. Започва и процедура за избор на нова ЦИК, обобщи пред медиите резултата от заседанието на Изпълнителната комисия Той взе думата пръв.   „След 3 месеца предстоят поредните европизбори – много важни за Европа и за България. Идеята на ГЕРБ е основната тематика в тази предизборна тематика да бъде каква Европа искаме и каква България нея. Искаме да припомним на българските избиратели, което се случи в последната година и половина. В 30-ата юбилейна годишнина на българския преход България успя да стане с една глава над останалите балкански страни и лидер на Балканите. По време на европредседателството ни българският премиер докара тук 28 министър-председатели, вкарахме балканската тема в дневния ред на Европа, нашият премиер накара Тачи и Вучич да си стиснат ръцете и т.н.“, заяви Марков и посочи, че такъв успех България никога не е имала. „Затова не искаме този успех да се подменя с промените в изборното законодателство.  “, обясни Марков.   „Ние считаме, че не може да има избори в България по сегашната пропорционална изборна система, която ни обрича на вечни коалиции“, каза още той. „Другите ги гони страхът, защото при мажоритарни избори ГЕРБ ще има абсолютно мнозинство“, заяви Марков по адрес на БСП. На заседанието на Националния съвет на социалистите в неделя бе решено червените депутати да напуснат парламента, ако скандалните промени в Изборния кодекс не бъдат преразгледани.  „  Ние още не сме преглътнали Костинброд и съм изумен,че държавният глава намекна за Констинбродската афера с положителен знак“, продължи Марков.   „Ние тия работи не сме ги забравили, но гледаме напред.  , каза той.  Марков посочи, че оттук нататък няма да се говори повече за изборни правила. „Вървим към Европа, не може да вървим към еврото, а да въвеждаме машинно гласуване, каквото няма никакво в Европа. А държавният глава каза, че ако няма машинно гласуване, щял да бъде опорочен вота.   заяви Марков.   Говорих с колегата Цветанов, каза Борисов в началото на изявлението си.   , отсече премиерът по адрес на ДПС.   \"Днес свиках ИК на ГЕРБ, вчера разговарях с колегата Цветан Цветанов и след заплахите, за да се запази кворума в парламента, приехме това решение.   Не искам по никакъв начин да остава отенък, че за нас изборните правила ни влияят. В интерес на истината нека напомня – тази ЦИК и този Избирателен закон преди беше изцяло промотиран от Мая Манолова. Що за нахалство е сега това! Какво право имат? Имат право в това, че мандат е изтекъл“, заяви Борисов.  съобщи още премиерът. „Защото и нашите избори, които проведохме по време на служебното правителство, и изборът на президента Румен Радев бяха по тези правила и с тази ЦИК. И тогава ние не оспорихме изборите. , продължи Борисов.   \"Що се касае за преференциите – за промените в тях пак не беше обяснено правилно. Не е отпаднала преференцията просто е вдигнат прагът\", върна се на темата премиерът. Но добави: \"Само че и това не беше казано както трябва.    Според него    В петък промените в Изборния кодекс минаха, след като ДПС осигури кворума в пленарната зала. Това стана, след като Цветан Цветанов отиде на консултации в стаята на движението, а после призна, че без ДПС е щяло да се разпадне 44-ото Народно събрание.      ", "date": "2019.02.18", "title": "Борисов се намеси: Преференциите остават! Почва процедура за избор на нова ЦИК! (ВИДЕО)"}
{"url": "http://epicenter.bg/article/Borisov--Kogato-sme-imali-nuzhda-ot-DPS--te-sa-ni-podkrepyali-/175564/2/48", "text": "  Това каза на пресконференция министър-председателят Бойко Борисов след заседание на Изпълнителната комисия на ГЕРБ във връзка с последните промени в Изборния кодекс.    за драматичната ситуация в четвъртък, когато на среднощно заседание се приемаха поправките в Избирателния кодекс.   \"Вчера разговарях Цветанов, днес свиках Изпълнителната комисия, която изцяло стои зад мен. Той ми обясни технологията на случилото се в петък .  (   За съжаление никъде не се отбелязва, че    . Точно обратното се говори\", обясни и Борисов. И продължи: \"Никъде не се акцентира, че не се прие агитация на майчин език, никъде не се акцентира, че не се прие уседналостта - точно обатното, защото явно е изгодно за всички\", подчерта премиерът.   \"В случая да излиза, че те   са ни извили ръцете и така се е получило, че заради стабилност или заради каквото и да било ... разбирам го  Утре съм поканил ОП на среща, защото ние, след като искаме да сме управляваща коалиция с коалиция, трябва всички да ходят на работа и тогава няма да ни е нужно да търсим друга подкрепа за кворума\", укори Борисов коалиционните партньори. Лидерът на ГЕРБ преценява, че    Борисов на два пъти подчерта:    „  Не е отпаднала преференцията, просто е вдигнат прагът. Само че и това не беше казано както трябва. Затова и с ветото на президента, което ще наложи - ако наложи такова, да се съобразим с него в тази си част. Или ако няма вето, спешно да се върнат нещата от депутатите така, както бяха досега. Виждате как БСП съумяват с една лъжа да манипулират общественото мнение. Издебват ме, когато съм в чужбина и се създава такова напрежение“, каза още премиерът. ", "date": "2019.02.18", "title": "Борисов: Цветанов ми каза, че сме били заплашвани, че ще се напусне парламентът"}
{"url": "http://epicenter.bg/article/Stoyan-Mirchev--GERB-nyamat-predstava-kakvo-iskat-da-postignat-v-darzhavata--Rakovodyat-se-ot-skandalite/175592/2/0", "text": "БСП доказа, че е единствената опозиция в парламента. С позицията си доказахме как ГЕРБ се опитва да отмени извоювани демократични права. Ние сме длъжни да ги защитаваме.   Това каза в предаването \"Плюс-минус\" по Нова телевизия депутатът от \"БСП за България\" Стоян Мирчев по повод спорните промени в Избирателния кодекс и решението на левицата депутатите от БСП да напуснат парламента.  Крачката назад за промените в Изборния кодекс показва стабилността на управляващата коалиция. В момента, в който ги хване страх, веднага си променят позицията. ГЕРБ управляват на базата на скандалите, които произвеждат. Те нямат абсолютно никаква представа какво искат да постигнат с управлението на държавата, заяви Мирчев.  В пленарна зала не стана ясно защо си сменят позицията за мажоритарния вот, остана усещането за задкулисна договорка с ДПС. Тези лични договорки със сигурност не са в интерес на българското общество. Ако искат да управляват заедно, да влязат в коалиция и да застанат пред българското общество, посочи социалистът.  Общественият натиск за промените в Изборния кодекс е много голям, а Бойко Борисов е известен с това, че когато го хване страх, веднага променя мнението си. Той е доказал, че е страхливец в българската политика, просто зад него стои една голяма партия. Много пъти той е обръщал и тезите, и мнението си, подчерта Мирчев.  Ние не правим кворума, но сме 80 народни представители и ако излезем от парламента, няма опозиция. Ще лъснат всички тези тайни договорки. Тъй като Бойко Борисов си променя мнението по 3-4 пъти на ден, искаме да видим какво ще предложат като промени от ГЕРБ и дали наистина ще се стигне до нов състав на ЦИК. Нека да видим какво ще приемат управляващото мнозинство плюс ДПС и тогава ще коментираме дали ще се върнем в парламента, каза още Стоян Мирчев.      ", "date": "2019.02.18", "title": "Стоян Мирчев: Борисов е доказан страхливец, действа под страх!"}
{"url": "http://epicenter.bg/article/Vladislav-Nikolov-i-Ralitsa-Dobreva-oglavyavat-oblastniya-i-obshtinskiya-shtab-na-GERB-/175593/2/0", "text": "Народните представители Владислав Николов и Ралица Добрева председателстват съответно предизборните щабове на областно и общинско ниво за предстоящите избори за български представители в новия състав на Европейския парламент.  „Сега е времето България да утвърди своя европейски авторитет. Изборът на повече евродепутати от ГЕРБ – ЕНП е гаранция за защитата на българските интереси от една страна и успешното европейско развитие на страната от друга.”. С тези думи Владислав Николов в качеството си на ръководител на областния предизборен щаб се обърна колегите си. Той подчерта, че разчита на усърдната работа на общинските щабове и на всеки един член и симпатизант на партия ГЕРБ.  „Когато в една партия се работи е нормално да има и разногласия, но онова, което отличава ГЕРБ от всички други партии е способността да се обединява около каузи. Евроизборите са поредната важна за бъдещето на страната цел. И заедно ще постигнем успех”, каза председателят на общинския щаб на ГЕРБ Ралица Добрева. Тя насърчи членовете на щаба да търсят личния контакт с хората и в разговорите си с тях да следват единствено и само фактите - реално свършената работа и постигнатото до момента от правителството, евродепутатите и еврокомисаря ни.  „За разлика от опозицията ГЕРБ не се нуждае от похватите на популизма, за да убеждава хората. Това е нечестен, манипулативен сбособ, който отговорна партия като нашата, не би допуснала да бъде използван, при никакви обстоятелства. ГЕРБ отново разчита на собствения си потенциал и на подкрепата на хората. Това е единствената формула, която винаги ни е извеждала до успех”, обобщи Николов.", "date": "2019.02.18", "title": "Владислав Николов и Ралица Добрева оглавяват областния и общинския щаб на ГЕРБ "}
{"url": "http://epicenter.bg/article/Toma-Bikov-za-obrata-v-pozitsiyata-na-GERB--Ako-sme-bili-v-koalitsiya-s-DPS--yavno-dnes-ya-razvalihme-/175598/2/0", "text": "\"Няма нищо лошо да има страх от общественото мнение, защото то определя посоката на страната. Да изпитваш страх от общественото мнение не е нещо лошо. Ние от ГЕРБ имаме страх от обществото постоянно, но със сигурност нямаме страх от БСП, както твърди г-жа Нинова. Ние приехме различни предложение в парламента, включително и на БСП. Въпреки фетиша към преференциите, дори и те нямаше да променят фундаментално изборния процес. Ако сме били в коалиция с ДПС, както социалитите твърдят, то означа явно, че днес сме я развалили\".   Това заяви в предаването \"Плюс - минус\" по Нова телевизия депутатът от ГЕРБ Тома Биков. Той коментира обрата в позицията на управляващата партия по отношение на промените в Изборния кодекс и по-специално преференцията.   \"Без БСП можем да живеем. В последните години депутатите ѝ ту влизат, ту излизат от парламента. Партията е заприличала на едно радикално нищо. БСП се държи като ранното СДС, което излизаше от пленарната зала. От това не печели никой освен този, който иска да има хаос, а това са хора на контрабандата\", каза още Биков  \"Позицията на БСП не ни е толкова важна. Нинова се опитва да паразитира върху темата с Изборния кодекс. В столетницата не се знае какво ще стане, ако загуби изборите. За членовете на БСП всяка дума на Нинова е закон. ГЕРБ подкрепя правителството на Бойко Борисов. В парламента има технологичен процес, който остава скрит за хората. При закони като този като с Изборния кодекс, искаме да се съобразим с максимално много хора. ДПС са в правото си да се възползват и да изглеждат три пъти по-силни. Отношенията между ГЕРБ и ДПС са като между управляващи и опозиция. Преференциите бяха най-слабо поддържаното предложение на ДПС. Ние им отхвърлихме предложението да се води кампания на различен от българския език\", обясни депутатът.  ", "date": "2019.02.18", "title": "Тома Биков за обрата в позицията на ГЕРБ: Ако сме били в коалиция с ДПС, явно днес я развалихме!"}
{"url": "http://epicenter.bg/article/Evgeniy-Daynov--Moite--cherveni-linii--ne-kradi--ne-ubivay--ne-unishtozhavay-prirodata--/175599/2/0", "text": "Преди два дни политологът Огнян Минчев призова за диалог между десните партии, членки на ЕНП, на базата на основни принципи и ценности на Европейския съюз. Статусът на Минчев бе публикуван в редица медии със заглавие „Възможно ли е споразумение между българските партии от ЕНП? ГЕРБ няма да откажат“. В текста се призовава „да бъде очертана геополитическата рамка на българската политика, чиито „червени линии“ не бива да се пресичат.“ Вероятно по повод точно на тези „червени линии“, формулирани от Минчев, политологът Евгений Дайнов също реагира в социалните мрежи.   Ето какво написа той:  „Нещо, гледам, обсъждат се някакви „червени линии“ при някакви евентуални диалози с ГЕРБ.  Ето моите линии:  Не кради.  Не убивай.  Не лъжесвидетелствай.  Не пожелавай нито фирмата, нито осела, нито свободата на ближния си.  Не унищожавай природата, която си взел назаем от моите деца.  Стига плюскал, че е смъртен грях.  Стига не работил, че също е грях. Алчността – също, както и похотта.  Не искам много, точно от ГЕРБ, нали? А и те все тръбят, че гледат да са ОК с Началника. Да му попрочетат инструкциите...“", "date": "2019.02.18", "title": "Евгений Дайнов: Моите „червени линии“: не кради, не убивай, не  унищожавай природата... "}
{"url": "http://epicenter.bg/article/Vanshnite-ministri-ot-ES-obsadiha-Ukrayna--Siriya-i-Venetsuela-/175600/2/0", "text": "Украйна, Сирия, Венецуела и Африканският рог бяха основните теми в дневния ред на Съвет „Външни работи“, който се проведе в Брюксел. От българска страна в заседанието участва заместник министър-председателят по правосъдната реформа и министър на външните работи Екатерина Захариева. Това съобщиха от пресцентъра на министерството.  Първите дипломати потвърдиха силната подкрепа на ЕС за суверенитета, независимостта и териториалната цялост на Украйна и отправиха нов настоятелен призив за незабавно освобождаване на задържаните през ноември 2018 г. украински моряци. Обсъдиха конкретни мерки в отговор на незаконните действия на Русия в Азовско море и в подкрепа на пряко засегнатите украински региони.  „С днешната дискусия в навечерието на петата годишнина от протестите на Евро-Майдан ние отправяме ясно послание в подкрепа за независимостта, суверенитета и териториалната цялост на Украйна, както и за дипломатическите усилия за устойчиво и мирно уреждане на конфликта в източната част на страната”, заяви в изказването си министър Захариева. По отношение на реформите, тя отбеляза, че трябва да признаем напредъка, постигнат от Украйна на фона на продължаващите заплахи за нейния суверенитет и териториална цялост.  „В контекста на предстоящите избори трябва да подкрепим усилията на Украйна за противодействие на опити за външна намеса и дезинформационни атаки”, каза още българският външен министър. Друг важен момент е необходимостта украинските власти да гарантират правата на националните малцинства, особено при осъществяване на реформите в сферата на образованието, държавната езикова политика и децентрализацията, заяви още Екатерина Захариева.  Съвет „Външни работи“ проведе дискусия по Сирия, в контекста на предстоящата през март Трета конференция в Брюксел в подкрепа на страната и региона. Обсъдена бе новата динамика след обявеното изтегляне на американките войски. Изразена бе загриженост от предизвикателствата пред сигурността в провинция Идлиб и североизточна Сирия, както и от затруднения достъп за хуманитарната помощ. Министрите заявиха подкрепата си за новия специален пратеник на ООН Геир Педерсен, като подчертаха необходимостта режимът в Дамаск да се ангажира сериозно с политическия процес.  Министрите на външните работи продължиха да следят отблизо и развитието на ситуацията във Венецуела. Приветстваха резултатите от първата среща на Международната контактна група от Монтевидео, потвърждаващи необходимостта от провеждането на свободни, честни и прозрачни президентски избори като единствен изход от дълбоката политическа криза. Потвърдена бе силната загриженост за тежката хуманитарна ситуация във Венецуела и нейния трансграничен ефект.  Върховният представител Федерика Могерини информира Съвета за осъщественото миналата седмица свое посещение в региона на Африканския рог. Направен бе преглед на развитията в Судан и Сомалия, както и на новата динамика в отношенията между Етиопия и Еритрея. Изразена бе загриженост от предизвикателствата пред сигурността, потвърдени от неотдавнашните терористични актове в Могадишу и Найроби.  ", "date": "2019.02.18", "title": "Външните министри от ЕС обсъдиха Украйна, Сирия и Венецуела "}
{"url": "http://epicenter.bg/article/Zaloven-e-19-godishniyat-mladezh--izdirvan-za-ubiystvoto-na-35-godishniya-mazh-pri-masoviya-boy-v-Kyustendil/175530/3/0", "text": "Задържан е 19-годишният младеж, издирван за убийството на 35-годишния мъж при масовия бой в града. Това съобщи за Радио „Фокус“-Кюстендил говорителят на ОДМВР-Кюстендил Катя Табачка.   19-годишният младеж е разпознат от свидетелски показания и видео записи, че именно той е нанесъл фаталните удари, при които е починал 35-годишният мъж след сбиването в Кюстендил.   Той е от ромски произход, с 3 криминални прояви, които са за телесни повреди. 19-годишният мъж се е предал сам в полицията късно снощи, твърди bTV. Той е бил с майка си и заявил, че не е убиец. Това е написал и във фейсбук профила си преди да се предаде.   Инцидент стана малко след 7:00 часа вчера пред нощно заведение. Масовият бой е между група роми и българи.   Според една от версиите, загиналият 35-годишен мъж, не е бил част от двете компании, а се е опитал да ги разтърве. Ранените са откарани в местната болница, двама са транспортирани до \"Пирогов\".   Задържани са осем лица, сред които има и криминално проявени, съобщи прокуратурата.   Заради участието на жители на ромския квартал, инцидентът доведе до протести, където хората поискаха повече сигурност. 100 служители на Жандармерията от София са командировани в града. Днес предстои втори мирен протест на граждани.", "date": "2019.02.18", "title": "Издирваният младеж за убийството на 35-годишния мъж в Кюстендил се предал сам"}
{"url": "http://epicenter.bg/article/Rusiya-zadmina-Sauditska-Arabiya-po-dobiv-na-neft-/175597/4/0", "text": "През декември 2018 година Русия заема второ място по обема на добив на петрол, с показател 10,738 милиона барела дневно, свидетелстват данните на организация „Съвместна инициатива за петролна статистика (JODI), предават РИА Новости и Агенция \"Фокус\".  По този начин Москва задмина Рияд и отстъпва единствено на Вашингтон.  Освен това, за разлика от своите конкуренти, пазарът на руския нефт демонстрира ръст.  През декември 2018 г. САЩ са добивали 11,658 милиона барела нефт дневно (0,3 по-малко от предходния месец), а Саудитска Арабия – 10,643 милиона (снижение с 4,06%).  Износът на саудитски петрол през декември се е съкратил с 6,65% - до 7,668 милиона барела дневно, а този на САЩ с 0,17%, до 2,407 милиона барела.  От данните на организацията следва, че през декември Русия е изнасяла по 5,615 милиона барела дневно, а през октомври - по 5,268 милиона барела.  ", "date": "2019.02.18", "title": "Русия задмина Саудитска Арабия по добив на нефт "}
{"url": "http://epicenter.bg/article/Otbelyazvame-146-godini-ot-gibelta-na-Vasil-Levski/175531/11/0", "text": "Отбелязваме 146 години от гибелта на Васил Левски - Апостола на свободата. Възпоменание на 146-ата година от гибелта на Левски ще събере обществеността на Карлово и вицепрезидента Илияна Йотова пред паметника на Апостола днес. Церемонията в родния му град започва в 18 ч. Час по-късно ученици от СУ \"Васил Левски\" ще изнесат спектакъла \"Васил Левски - един неосъществен сценарий\" в Народно читалище \"Васил Левски - 1861\", а Йотова ще бъде сред зрителите. Възпоменателното отбелязване на годишнината е под патронажа на вицепрезидента. Във възпоменателна церемония по повод обесването на Левски ще се включи и председателят на Народното събрание Цвета Караянчева в Петрич. В 18:15 ч. тя ще присъства на ритуала по полагане на венци и цветя в знак на почит към Апостола на свободата и ще произнесе слово. Също днес Столичната библиотека и фондация „Въздигане“ ще представят новата книга на Николай Иванов „Проучванията на евреите за бесилката и гроба на Левски“, заедно с документална изложба, свързана с последните разкрити документи за смъртта на Апостола. Откриването е от 17:30 ч. в Мраморното фоайе на Столична библиотека. От днес Драгоман ще има паметник на Левски. Той ще бъде официално открит в 11 часа. Панихиди, поклонения и културни събития във връзка с отбелязването на 146 г. от гибелта на Левски са планирани още в Добрич, Велико Търново, Кюстендил, Стара Загора.  ", "date": "2019.02.18", "title": "Отбелязваме 146 години от гибелта на Васил Левски"}
{"url": "http://epicenter.bg/article/Rusiya-kam-Kitay--Zaedno-mozhem-da-upravlyavame-sveta-/175551/11/33", "text": "Европейската мания по Русия е несподелена – Москва просто не се интересува от Стария континент. Това коментира европейската редакция на изданието Politico в статия, посветена на възможното сближаване между Руската федерация и Китай, предава Агенция \"Фокус\".  Русия не се интересува от европейската интеграция или от сближаването си с Европа. Тя не се интересува дори от прогнозираната дезинтеграция на Европейския съюз или от приближаване на страни от Запада до нейния начин на мислене. Днес в залите на Кремъл става дума за Китай - и дали Москва може да убеди Пекин да сформират съюз срещу Запада, уверени са в редакцията на изданието.  Манията на Русия за потенциален съюз с Китай беше очевидна в дискусионния клуб „Валдай“, годишното събрание на най-големите външни политически умове на Русия. Това се случи през 2017 г., но и на следващата среща, през 2018 г., идеята сякаш бележи преместване от сферата на думите към сферата на действията.  Погледът на Русия към Китай се промени значително през последните пет години. Всяка руска реч - от неясните академични среди до тези на министъра на външните работи Сергей Лавров и от самия руски президент Владимир Путин – подкрепя това твърдение. Във въздуха се носи ново усещане, подчертава Politico.  Погледът на Русия към Китай се промени значително през последните пет години. Москва изостави всяка надежда, че китайската икономика е пример, на който може да подражава. Вместо това, експертите по външната политика сега говорят за това как Русия може да използва Китай за постигане на геополитическите си цели.  Китай знае как да постига икономически растеж – за разлика от Русия. Елитът в Москва - винаги готов да се противопостави на всеки знак на западната хегемония - няма никакъв проблем да признае икономическото превъзходство на Китай.  Нещо, което напомня за начина, по който Великобритания отстъпи място на САЩ като доминираща икономическа сила в света, обяснява Сергей Караганов, бивш съветник на Путин, пред изданието.  ", "date": "2019.02.18", "title": "Русия към Китай: Заедно можем да управляваме света "}
{"url": "http://epicenter.bg/article/Venetsuela-e-izgonila-grupa-evrodeputati--otishli-da-se-sreshtnat-s-Huan-Guaydo/175532/7/0", "text": "Венецуела е отказала вчера на група депутати от Европейския парламент да влязат на нейна територия с аргумента, че отиват в Каракас с \"конспиративни мотиви\", съобщи ДПА.   Европейският парламент, заедно с няколко западни страни, призна венецуелския опозиционен лидер Хуан Гуайдо за временен държавен глава, след като президентът Николас Мадуро спечели втори мандат миналата година на избори, които критици нарекоха \"измама\".   Четиримата евродепутати от дясноцентристката Европейска народна партия са пътували към Венецуела, за да се срещнат с Гуайдо. \"В момента ни експулсират от Венецуела: конфискуваха ни паспортите, не ни казаха причината за експулсирането\", заяви евродепутатът Естебан Гонсалес Понс в разпространено в социалните мрежи видео, заснето на летището в Каракас. Венецуелският външен министър Хорхе Ареаса каза в акаунта си в \"Туитър\", че депутатите са били предупредени няколко дни по-рано, че няма да им бъде разрешено да влязат в страната.  \"Няма да позволим на европейската крайна десница да смути мира и стабилността на страната със своите груби вмешателства\", написа той.    ", "date": "2019.02.18", "title": "Венецуела е изгонила група евродепутати, отишли да се срещнат с Хуан Гуайдо"}
{"url": "http://epicenter.bg/article/Grisho-izpadna-ot-top-30-za-prav-pat-ot-lyatoto-na-2016-g--/175549/8/0", "text": "Най-добрият ни тенисист Григор Димитров вече е извън топ 30 на световната ранглиста. 27-годишният българин, който се възстановява от контузия в рамото, загуби 7 позиции и така за първи път 15 август 2016 г. не намира място сред най-добрите 30 тенисисти. С актив от 1310 точки Димитров заема 31-ото място, предава бТВ.  Сривът в ранкинга му се дължи на отказа да участва на турнира в Ротердам, където имаше да защитава 300 точки заради миналогодишния си финал.  Гришо не е играл от загубата си от Франсис Тиафо на осминафиналите на Откритото първенство на Австралия. Той ще пропусне и турнира в Акапулко в края на февруари, тъй като продължава да лекува травма в лявото рамо.  Очаква се да бъде на линия през март за мастърсите в Индиън Уелс и Маями.  От останалите българи, Димитър Кузманов се изкачва с четири позиции до №335, Александър Лазов e с едно място нагоре - №481, а Александър Лазаров е №489 с прогрес също от една позиция.  Няма промени в топ 10. Лидер е шампионът от Откритото първенство на Австралия Новак Джокович с 10955 точки, следван от Рафаел Надал (Испания) с 8320 точки и Александър Зверев (Германия) с 6475 точки.  ", "date": "2019.02.18", "title": "Гришо изпадна от топ 30 за пръв път от лятото на 2016 г. "}
{"url": "http://epicenter.bg/article/Ruskata--Gazprombank--e-zamrazila-smetkite-na-venetsuelskata-darzhavna-petrolna-kompaniya-/175534/7/0", "text": "\r\n Руската „Газпромбанк“ реши да замрази сметките на венецуелската държавна петролна компания PDVSA и да спре сделките с фирмата, за да намали риска от попадане на банката под санкции на САЩ. \r\n   \r\n Това е съобщил източник от банката, предава Reuters, цитирана от Фокус. „Сметките на PDVSA в момента са замразени. Както разбирате, операциите не могат да се извършват ”, казал източникът. „Газпромбанк“ не коментира официално информацията на агенцията. \r\n \r\n \r\n \r\n   \r\n   \r\n Reuters твърдеше по-рано този месец, че PDVSA е казвал на клиентите на съвместните си предприятия да депозират приходите от продажбите на петрол в нейните сметки в „Газпромбанк“, според източници и вътрешен документ. Причината - нови санкции в САЩ за PDVSA. \r\n   \r\n Вашингтон твърди, че санкциите, наложени на 28 януари, имат за цел да блокират достъпа на венецуелския президент Николас Мадуро до приходите на страната от петрола, след като лидерът на опозицията Хуан Гуайдо се обяви за временен президент и получи широка подкрепа от Запада. \r\n   \r\n Източник: segabg.com \r\n \r\n", "date": "2019.02.18", "title": "Руската „Газпромбанк“ е замразила сметките на венецуелската държавна петролна компания "}
{"url": "http://epicenter.bg/article/Premierat-na-Avstraliya--Chuzhda-darzhava-stoi-zad-kiberatakata-sreshtu-parlamenta/175550/7/0", "text": "Кибератаката, извършена по-рано този месец срещу компютърните мрежи на австралийския парламент, е била дело на чужда държава и е засегнала основните политически партии, каза днес премиерът Скот Морисън, цитиран от ДПА, предаде БТА.   Според киберексперти извършителят на тези злонамерени действия е действал много умело, каза Морисън.   Засегнати са също така мрежите на Либералната партия, на Австралийската лейбъристка партия и на Националната партия.   \"Нашите служби за сигурност засякоха този акт и действаха решително да му се противопоставят. В момента подсигуряват мрежите, за да защитят потребителите им\", добави премиерът, цитиран от Франс прес.   За пробива в сигурността на компютърната мрежа, използвана от всички депутати и техните помощници, бе съобщено на 8 февруари.   Местни медии цитираха източници от службите за сигурност да казват, че Китай може да стои зад атаките, но Морисън не уточни това.", "date": "2019.02.18", "title": "Премиерът на Австралия: Чужда държава стои зад кибератаката срещу парламента"}
{"url": "http://epicenter.bg/article/Britanska-parlamentarna-komisiya-razkritikuva-Feysbuk-i-preporacha-po-stroga-regulatsiya-/175570/7/0", "text": "Британска парламентарна комисия издаде доклад, в който обвини интернет компанията Фейсбук в умишлено нарушаване на законите за поверителност на личните данни и борбата с антиконкурентните практики във Великобритания и призова за по-голям надзор върху социалните медии, предават Асошиейтед прес и БТА.  Докладът за фалшивите новини и дезинформацията в социалните медии беше публикуван след 18-месечно разследване. Той беше подготвен от парламентарната медийна комисия, която заяви, че социалните медии би трябвало да следват задължителен етичен кодекс, чието спазване да се наблюдава от независим регулаторен орган, за да има по-добър контрол върху вредното или незаконно съдържание.  Докладът конкретно посочи Фейсбук, чиято структура според него изглежда е замислена така, че да \"скрива осъзнаването и отговорността за конкретни решения\".  \"Очевидно е, че Фейсбук умишлено и съзнателно е нарушил законите за поверителността на личните данни и борбата с антиконкурентните практики\", се казва в доклада, който обвинява изпълнителния директор на социалната мрежа Марк Зукърбърг, че е проявил неуважение към британския парламент, като е отказал многобройни покани да се яви пред медийната комисия.  През юли комисията издаде междинен доклад със сходни заключения, а през декември публикува много документи, представящи доказателства, че Фейсбук е използвала огромното количество потребителски данни, с което разполага, като конкурентно оръжие, често по начини, чиято цел е била да бъдат държани потребителите й в неведение.  Фейсбук и други интернет компании са подложени на все по-засилено наблюдение за това как боравят с потребителските данни и са остро критикувани, че не правят достатъчно, за да спрат злоупотребата с техните платформи от групи, опитващи се да оказват влияние на избори.  ", "date": "2019.02.18", "title": "Британска парламентарна комисия разкритикува Фейсбук и препоръча по-строга регулация "}
{"url": "http://epicenter.bg/article/Kristian-Vigenin--Tsvetanov-obyavi--che-DPS-darzhat-upravlenieto--patritite-sa-pred-razpad-/175536/2/0", "text": "  Това каза в сутрешния блок на БТВ депутатът от БСП Кристиан Вигенин, който обясни решението на левицата да напусне парламента.   \"Ясно заявихме нашите условия, за да се върнем - избор на нова ЦИК, въвеждане на машинното гласуване и връщане на преференциите. Тези промени в ИК бяха направени, за да може служебно да спечелят изборите. Това е удар по демокрацията и правата на избирателите. Въпреки всичко ние ще спечелим изборите. Не ние сме казали, че ГЕРБ и ДПС направиха коалиция и задкулисни договорки. От ГЕРБ сами потвърдиха това, Цветанов го каза. ДПС спасяват ГЕРБ за всички важни решения, Обединени патриоти са пред разпад и на всички е ясно, че в момента управлява коалиция ГЕРБ-ДПС\", категоричен беше той.   \"Има закон за ЦИК и той трябва да се спазва. Не разбирам логиката на управляващите и защо постъпват така. Не е вярно, че в ЦИК повечето членове са от квотата на БСП. Промените в ИК не могат да стават на принципа аз на теб, ти на мен. Управляващите ще преценят дали да се съобразят с нашите искания. Те направиха огромна грешка, но имат все още шанс да я поправят. Предсрочните избори идват. Не искам да коментирам изказванията на ГЕРБ и ДПС за нашето решение. Ние защитаваме демокрацията\", обяви Вигенин.", "date": "2019.02.18", "title": "Кристиан Вигенин: Цветанов обяви, че ДПС държат управлението от разпад "}
{"url": "http://epicenter.bg/article/Parvan-Simeonov--GERB-si-vkara-kuriozen-avtogol/175545/2/48", "text": "ГЕРБ си вкара куриозен автогол, заяви в предаването „Преди всички“ по БНР политологът Първан Симеонов – изпълнителен директор на „Галъп интернешънъл“, в коментар по темата за преференциите и промените в Изборния кодекс.   „Те се издънват по този начин на най-лесното място. Повече от десетилетия имат опит на политическия терен и знаят, че като наближат избори, в които БСП се чувства застрашена, БСП прави винаги 2 неща – подлага на съмнение честността на изборния процес.   Второ – казва демокрацията е в опасност, нека зад нас се съберат всички, дори и тези, които иначе не могат да ни понасят.   Да дадеш на БСП такъв коз в този момент, свидетелства или за политическа непохватност, или за съзнателен план – план не в угода на Борисов. Последната година – две зачестиха случаите, в които парламентарната група на ГЕРБ държи съвсем различна линия от тази на Борисов и понякога не е ясно дали всъщност между двете има синхрон“, обясни Симеонов в предаването „Преди всички“.   По думите му ГЕРБ се излага в края на един период, в който „устискаха“:   „Зимата свършва, социални протести в страната няма. ГЕРБ удържа. Няма тежки драми на тема ръст на цените. ГЕРБ се окопити и перспективата за предсрочни избори се отдалечи. От днешна гледна точка беше по-вероятно ГЕРБ да спечели и европейските избори. И точно в този момент те се изложиха“.   Оста ГЕРБ - ДПС вече не е тайна за никого и тази ос в момента се подкрепя от Запада, подчерта политологът.   Според него БСП също греши: \"БСП бъркат, като не виждат това спокойствие и си въобразяват революционна ситуация\".   БСП печели това, че получава шанса да направи нещо като общ фронт, каза още Първан Симеонов и добави:   \"Ако на евроизборите останат 2 опции, някои сини хора, някои привърженици на Слави Трифонов, протестно настроени хора да си кажат - избирам между по-малкото зло. По-малкото зло в момента е БСП, защото тя е остра, протестна и малко по-демократична на фона на ГЕРБ\".  ", "date": "2019.02.18", "title": "Първан Симеонов: ГЕРБ си вкара куриозен автогол, има план против Борисов"}
{"url": "http://epicenter.bg/article/Borisov-svika-speshno-Izpalnitelnata-komisiya-na-GERB-zaradi-promenite-v-Izborniya-kodeks-/175553/2/48", "text": "Председателят на ГЕРБ и министър-председател на България Бойко Борисов свика заседание на Изпълнителната комисия на партията. Това съобщиха от пресцентъра на ГЕРБ.  Заседанието се провежда в момента в централата на ПП ГЕРБ, а темата, която се разисква, са последните промени в Изборния кодекс.  След заседанието ще се проведе пресконференция за представителите на медиите.     ", "date": "2019.02.18", "title": "Борисов свика спешно Изпълнителната комисия на ГЕРБ заради промените в Изборния кодекс "}
{"url": "http://epicenter.bg/article/Georgi-Parvanov--Silna-Evropa-i-moderna-evropeyska-sigurnost-sa-nevazmozhni-sreshtu-Rusiya-ili-bez-neya-/175559/2/0", "text": "Силна Европа и модерна европейска сигурност са невъзможни срещу Русия или без нея, апелът ми е дебатът за евровота да се използва и за това. Това каза Георги Първанов, президент на България в периода 2002-2012 г. и основател на ПП АБВ, по време на научна конференция, посветена на 140-та годишнина от подписването на Константинополския мирен договор, предаде Агенция „Фокус“.  По думите на Първанов Русия има своя решаващ принос за възраждането на българската държавност и за създаването на новите български институции.  \"Руската империя, която не можем да кажем, че е била по това време образец на демократичност, ни дари една от най-модерните европейски конституции\", допълни още Първанов. Той подчерта, че българите няма да забравят Плевен и Стара Загора.  \"Това не се отнася само за нас тук, събрани в това скромно помещение, става дума за милионите българи, които предават тази памет на своите деца и внуци. Честванията тази, преди пет години или преди десет не са по-малко внушителни, зареждащи от онова, което е имало преди 100 години. Винаги има емоция, която може да усетиш не само на Шипка, а в цялата страна\", допълни Първанов и отчете, че този тип тържества не са важни само като ритуали на историческата памет.  \"Много важно е, скъпи приятели, драги сънародници, да можем да видим какви са актуалните измерения. Не го приемайте като спекулация. Влизаме в европейски избори. Една от ключовите теми на евроизборите е каква Европа? Аз съм подписал договора между България и ЕС. Силна Европа е невъзможна, модерната европейска сигурност е невъзможна срещу Русия или дори без Русия. По мое време имах честта и удоволствието да работя с европейски лидери, които го разбираха\", посочи Първанов и заяви, че апелът му е да се използва предстоящия дебат на евровота за това.  \"Българите са признателни на Русия, жалко е, че понякога се явяват политици, които създават друга среда\", каза още Георги Първанов.  „Този форум е интересен. Той е част от една поредица от мога да ги нарека от исторически четения, за да избягам от тази нова купешка дума – форум, които ние сме правили в Стара Загора, в Плевен и на много други места. Отзвукът определено е позитивен. Българите имат нужда от подобни разговори, обсъждания. Българинът има изострена историческа памет. Между другото бях подранил с програмата и се наложи да си уплътня някои друга минута в първата книжарница, която ми попадна. Още на актуалния рафт, видях четири книги, сега издадени наскоро, посветени на събитията около Руско-Турската освободителна война. От другата страна имаше още толкова за Левски. Т.е., българинът чете и чете историческа литература и това е една добра новина“, отчете Георги Първанов.  По отношение на темата за Константинополския договор, Първанов отчете:  „Сигурно има много конкретни измерения към момента на Освобождението, но има и един отложен във времето, когато България обявява своята независимост с част от тези репараци, които са заложени в Константинополския мирен договор, не знам дали съм прецизен, се откупува българската независимост и така в България става и независимост. Русия ни освободи, с цената на много усилия и с цената на жертви от предишните години“.  По думите му по време на Освобождението Русия е имала своите трудности в онзи период, но в името на идеала, заради чувството към българите и към славяните, свободата е станала факт.  „Затова, откакто се знаем, Руско-Турската война от 1878 г. е Освободителна. Тя е освободителна, скъпи приятели, не по силата на укази, постановления или други формални документи, тя е освободителна в съзнанието на хората. Това са само щрихи, макар и немалобройни“, допълни още Първанов.  \"Не може в Студената и хибридната война и в прогандните атаки помежду ни първата жертва да бъде историята\", отбеляза Първанов.  Първанов коментира, че за временното руско управление не се говори, но се говори за Съветската окупация 1944-1945 г.  „Ще направя едно малко отклонение, понеже стана дума за Отечествената война, за освобождението от фашизма“, каза Първанов и отчете, че е имал честта да участва в парада през 2005 г. и обясни, че пази огромни фотоси от събитието.  „Там сме всички европейски и голяма част от световните лидери. Почти няма отсъстващи 2005 г. 2010 г. някои отсъстваха от фотофемилито. 2015 г. всички помним дискусията, мнозина си намериха повод да не присъстват. Не може да има двойни стандарти към историята. Не може в Студената, в хибридната война, в пропагандните атаки по между ни първата жертва да бъде историята“, допълни Първанов.  ", "date": "2019.02.18", "title": "Георги Първанов: Силна Европа и модерна европейска сигурност са невъзможни срещу Русия или без нея "}
{"url": "http://epicenter.bg/article/Ministerstvo-na-zdraveopazvaneto--Oshte-tri-sluchaya-na-morbili-v-Blagoevgradsko/175562/2/0", "text": "На 18 февруари в Министерството на здравеопазването постъпи информация от РЗИ-Благоевград за нови 3 случая на морбили при деца на възраст 1 г., 2 г. и 3 г. Два от случаите са от гр. Разлог (1 г. и 3 г.) и един – от гр. Добринище (2 г.). Всички заболели са осъществили контакт с болен от морбили. Това съобщиха от пресцентъра на Министерството на здравеопазването.   Две от децата са хоспитализирани в МБАЛ – Гоце Делчев и едно в УМБАЛ „Св. Анна“ гр. София.   Децата не са имунизирани срещу заболяването, поради ненавършена възраст или отказ на родителите.   Взети са клинични проби за лабораторни изследвания, които са изпратени в Националната референтна лаборатория към НЦЗПБ. Очакват се резултати.   Общо регистрираните към момента случаи на морбили в страната са 24.", "date": "2019.02.18", "title": "Министерство на здравеопазването: Още три случая на морбили в Благоевградско"}
{"url": "http://epicenter.bg/article/Vasil-Vasilev-razgovarya-s-dvama-rodstvenitsi-na-Levski/175563/2/0", "text": "В навечерието на 146-годишнината от гибелта на Левски Васил Василев ще ни срещне в \"Не се страхувай\" с двама от родствениците на Апостола – Христина Богданова и Васил Караиванов. Има ли нещо от Левски в тях, какво представляват тези хора, които носят гена на великия българин?  Предаването се спира и на въпроса защо управниците на България вече 140 години пренебрегват заветите на Левски като най-здравата основа за развитието на българската национална идея, обществото и държавата. Тези завети трябва да бъдат моралните ориентири на всяка власт, на всеки политик, те са нашата национална Библия, която трябва да почитаме и спазваме. Не е ли време за едно надпартийно национално обединение, което да наложи заветите на Апостола като основни принципи на политическата практика?   Василев се спира и на някои от най-силните завети и как те изглеждат, отразени от днешната политическа действителност.  \"Не се страхувай\" разглежда и дълбоките причини за промените в изборното законодателство. Не са ли те опит да бъдат отблъснати и отвратени гражданите от участие в изборите. Нали колкото по-малко хора гласуват, толкова по-силно ще е влиянието и относителната тежест на партиите с твърд електорат, като ДПС? И може ли да има ли някаква връзка между развихрилата се напоследък циганска престъпност и наближаващите избори?  Всичко това довечера от 20.00 по ТВ Евроком в \"Не се страхувай\" с Васил Василев.  ", "date": "2019.02.18", "title": "Васил Василев разговаря с двама родственици на Левски"}
{"url": "http://epicenter.bg/article/Karakachanov-s-ostri-obvineniya-sreshtu-DPS-za-tsiganskata-prestapnost/175566/2/0", "text": "Вицепремиерът и министър на отбраната, както и лидер на ВМРО Красимир Каракачанов изрази остра позиция срещу ДПС в съобщение, разпространено до медиите.     ", "date": "2019.02.18", "title": "Каракачанов с остри обвинения към ДПС за циганската престъпност"}
{"url": "http://epicenter.bg/article/Tsvetan-Tsvetanov-uchastva-v-regionalna-Priyatelska-zakuska-v-Prishtina-/175567/2/48", "text": "Председателят на ПГ ГЕРБ и зам.-председател на партията Цветан Цветанов участва в регионална Приятелска закуска в Прищина с домакин министър-председателя на Косово Рамуш Харадинай. Събитието цели да засили открития диалог между политици и общественици в духа на добрите междучовешки отношения, приятелството и разбирателството и в името на съвместната работа за добруването, развитието и просперитета на хората и държавите от региона на Западните Балкани. Това съобщиха от пресцентъра на ГЕРБ.  В рамките на събитието Цветан Цветанов проведе разговори със сенатор Джеймс Инхоф, председател на Комисията по отбрана в Сената на САЩ, с когото се обединиха около оценката за реалната добавена стойност и позитивно влияние върху връзките между държавите в региона на срещи от подобен формат, които акцентират нуждата от съвместни усилия с мисъл за благото на гражданите.  Цветанов разговаря и с Робърт Р. Худ, помощник държавен секретар по отбраната, Дан Аделщайн, съветник по национална сигурност и Грег Джианфорт, член на Конгреса на САЩ, като подчерта важността на тези регионални срещи за засилване на междучовешките връзки, както и за генерирането на допълнителен импулс в подкрепа на демокрацията и върховенството на закона в региона.  В изказването си в рамките на срещата заместник-председателят на ГЕРБ Цветан Цветанов подчерта, че с поставения акцент върху европейската перспектива за Западните Балкани от Българското Председателство и ангажираността на САЩ с региона, станахме свидетели на положителен развой по редица въпроси от значимост за регионалната стабилност и мир. Цветанов сподели, че се надява скоро между Косово и Сърбия да бъдат постигнати консенсус и разбирателство, каквито бяха постигнати между Република Северна Македония и Гърция.  Делегацията от САЩ включваше още сенаторите Майкъл Енци, Джон Бузман, Марион Раундс, Трент Кели и Грегори Джанфорт.  Участниците в срещата от региона на Западните Балкани бяха заместник министър-председателят и министър на външните работи на Косово Бехчет Паколи, бившият премиер и настоящ министър на диаспората на Албания Пандели Майко, Фатмир Медиу, член на парламента на Албания и бивш министър на отбраната, депутатът Артан Групи и бившият министър на отбраната Зоран Йолевски от Македония, Владмир Маринкович, заместник-председател на парламента на Сърбия, бившият министър на отбраната на Хърватска Анте Котроманович, бившият министър на външните работи на Албания Бесник Мустафай и други.  ", "date": "2019.02.18", "title": "Цветан Цветанов участва в регионална Приятелска закуска в Прищина "}
{"url": "http://epicenter.bg/article/kodeksat-dade-vazmozhnost-da-se-izbira-preferentsialno/175571/2/0", "text": "Парламентът оряза вече дадени права на българските граждани с последните поправки на Изборния кодекс. Това каза за сутрешния блок „Добро утро, България“ на Радио „Фокус“ омбудсманът на Република България Мая Манолова.   По думите й чрез отнемането на реално преференциално гласуване изборните права на българските граждани са нарушени и цялата власт остава в партийните централи, които ще подреждат листите.   Тя припомни, че през 2015 г. на референдума 2,5 млн. българи поискаха изцяло мажоритарни избори. На изборите през последните години над 1,5 млн. души гласуват преференциално и депутатите им дължат отговор защо им отнеха това право. Преференцията вече е имитация и заблуда, обясни тя.   „Изборният кодекс даваше възможност за реално преференциално гласуване, което да размества листите така, както ги предпочитат гражданите. Вече дадените права на българите бяха отнети с последните поправки, което е изключително тревожно. Преференцията беше включена още при създаването на Изборния кодекс, през 2014 г. Не беше лесно да убедя депутатите, че е необходимо да има преференция както на европейски избори от 5%, така и на парламентарни и местни и че тя трябва да бъде съчетана с интегрална бюлетина. Хората тъкмо свикнаха да гласуват в интегрална бюлетина, да отбелязват предпочиталите от тях кандидати. И сега този удар и посегателство от страна на парламента върху правото им да гласуват за личността“, уточни Мая Манолова. Тя припомни, че подготвя конституционна жалба.   Омбудсманът заяви, че няма да се поколебае да даде промените за Изборния кодекс в Конституционния съд (КС) както по отношение на преференцията, отмяната на пълната обжалваемост на актовете на изборните комисии, така и за смяната на подсъдността за обжалване на актовете на изборната администрация. Нечестно спрямо гражданите е лишаването им от машинно и електронно гласуване, добави Манолова.  ", "date": "2019.02.18", "title": "Манолова: Парламентът оряза вече дадени права на българските граждани с поправките в Изборния кодекс"}
{"url": "http://epicenter.bg/article/Maya-Manolova--Ima-opiti-deloto-sreshtu--Toplofikatsiya--da-bade-protakano/175573/2/0", "text": "След днешното заседание по делото срещу отказа на „Топлофикация“ да предостави данни по закона за достъп до обществена информация на омбудсмана, Мая Манолова заяви, че е имало опити производството да бъде протакано.  „В сряда поискаха срок адвокатът на изпълнителния директор да представи допълнителни съображения защо не са длъжни да информират гражданите за исканите от мен факти“, каза Манолова, цитирана от БНР.  Юристите на „Топлофикация“ не коментираха темата. Междувременно стана ясно, че управата на столичното парно е отказала исканата от омбудсмана информация, защото Манолова не била посочила второто си име, както и адрес за отговор: „Доказателство, че той е известен на ръководството на „Топлофикация“, е и отказът, който получихме на този адрес. Така че, когато става дума за отказ, адресът е ясен. Когато става дума за положителен отговор, адресът става неизвестен“.  Според информация на Манолова само през 2015 година от \"Топлофикация-София\" са събрали 15 милиона лева за юрисконсултски възнаграждения чрез започнати дела срещу 21 000 столичани.  Съдебният спор между Манолова и Софийската топлофикация продължава трета година. Ръководството на дружеството отказва да предостави информация за какво са похарчени събраните през 2015 г. юрисконсултски възнаграждения.  ", "date": "2019.02.18", "title": "Мая Манолова: Има опити делото срещу „Топлофикация“ да бъде протакано"}
{"url": "http://epicenter.bg/article/API--Zapochna-razchistvaneto-na-Troyanskiya-prohod--na-mesta-prespite-dostigat-3-4-metra-/175574/2/0", "text": "Започна разчистването на Троянския проход. Целта е поетапно възстановяване на движението по второкласния път II-35 Троян – Кърнаре във възможно най-кратък срок и в зависимост от метеорологичните условия. Това съобщиха от пресцентъра на Агенция \"Пътна инфраструктура\" (АПИ).  През зимните месеци трафикът през най-високия старопланински проход бе ограничен, за да се гарантира безопасността на шофьорите, поради силния вятър, снеговалежите и образуването на преспи на места до 3-4 метра.  Разчистването на пътното платно от огромните снегонавявания се извършва от специализирани машини - роторен снегорин, грейдери, багери и др.  С пускането на движението през Троянския проход ще се улесни пътуването на шофьорите от областите Ловеч и Пловдив, както и връзката между Северна и Южна България.  ", "date": "2019.02.18", "title": "АПИ: Започна разчистването на Троянския проход, на места преспите достигат 3-4 метра "}
{"url": "http://epicenter.bg/article/Tsvetanov--S-veto-ili-ne--shte-prerazgledame-promenite-v-Izborniya-kodeks-/175577/2/48", "text": "  заяви  Цветанов два часа след изявлението на Борисов.      Това написа председателят на ПГ на ГЕРб и заместник-председател на партията Цветан Цветанов във Фейсбук. Днес той е в Прищина, където участва в регионална Приятелска закуска с домакин премиера на Косово Рамуш Харадинай.  \"При това ще го направим независимо от това дали Президентът ще наложи вето или не. Парламентарната група на ГЕРБ ще предприеме всички необходими действия за ревизиране на приетите промени. Защото за нас е по-важно да гарантираме спокойствието на хората, както и да им покажем, че спазването на техните права е най-важно за нас\", подчертава Цветанов.  , завършва председателят на ПГ на ГЕРБ.    че промените в Изборния кодекс, предизвикали истинска политическа буря, бяха одобрени на средощно заседание в четвъртък. В събота в предаване на Нова телевизия Цветанов призна, че от ГЕРБ са се съгласили с ДПС за преференцията в името на стабилността и под угрозата да се разтури парламентът заради липсващ кворум и да падне подкрепата за правителството.   „Държим да остане преференцията, но трябва да бъде постигнат консенсус в политическия живот. Това беше желанието и на НФСБ, които също искат преференциите да не участват в решаването и пренареждането на листите”, разясни в събота Цветанов.   \" обясни  в тв ефира Цветанов.   Мненията на Борисов и Цветанов са шамар за шефа на парламентарната правна комисия Данаил Кирилов, който отричаше да са отнемани права в новите текстове  в Изборния кодекс. И тази своя позиция той защитаваше в много медии в последните три дни.  ", "date": "2019.02.18", "title": "И Цветанов даде заден: С вето или не, ще преразгледаме промените в Изборния кодекс "}
{"url": "http://epicenter.bg/article/Rumen-Radev-shte-uchastva-vav-vazpomenatelnata-tseremoniya-po-povod-146-godini-ot-gibelta-na-Vasil-Levski/175581/2/0", "text": "На 19 февруари 2019 г., от 18.00 часа президентът Румен Радев ще участва във възпоменателната церемония по повод 146 години от гибелта на Апостола на свободата Васил Левски.   Това съобщиха от прессекретариата на държавния глава.  Президентът Радев ще произнесе слово и ще поднесе венец пред паметника на Васил Левски в столицата.  ", "date": "2019.02.18", "title": "Президентът ще произнесе слово утре пред паметника на Апостола в София"}
{"url": "http://epicenter.bg/article/Obshtogradsko-poklonenie-v-Kardzhali-po-povod-146-ta-godishnina-ot-gibelta-na-Apostola-na-svobodata/175583/2/0", "text": "По повод 146-та годишнина от гибелта на Апостола на свободата пред паметника на Васил Левски в центъра на Кърджали ще се състои общоградско поклонение. Ритуалът ще започне в 11,30 часа на 19 февруари, съобщиха от пресцентъра на общината.   След възпоменателната церемония ще бъдат обявени и наградени победителите в конкурса за есе на тема „Народе???”, организиран от Община Кърджали, Общински комитет „Васил Левски”, Регионална библиотека „Н.Й.Вапцаров” и вестник „Нов живот”.", "date": "2019.02.18", "title": "Общоградско поклонение в Кърджали по повод 146-та годишнина от гибелта на Апостола на свободата"}
{"url": "http://epicenter.bg/article/Svarshva-politicheskata-kariera-na-Barekov--shte-stava-uchitel-po-balgarski/175584/2/0", "text": "Евродепутатът Николай Бареков обяви от профила си във фейсбук, че няма да се кандидатира за нов мандат, а ще става учител по български език и литература.  \"Три месеца до лелеяните от евромилионерите (Джамбазки, Борисов, Неков, Цветанов, Новачков, Ковачев, Станишев) евроизбори. За мен - три месеца до края на каторгата. От есента най-после ще сбъдна мечтата си да се завърна в училище като редови учител по литература и български език. Още следващата седмица ще подам молбата си за работа в МОН в очакване на разпределението ми\", написа бившият тв водещ и лидер на \"България без цензура\".  На коментарите под поста си Бареков отговаря, че иска просто да се посвети \"на професията си в света на необятното и духовното на юношите и на децата. Искам мир\".  И още: \"МОН разпределят учители в малко проблемни училища. Иначе в другите мутрите няма да ме пуснат. Аз съм заплаха.\" Бареков обяснява и че преподавателската професия не му е чужда. \"За мен е удоволствие. Все пак баща на четирима сина, приет по света от над сто премиери, президенти и прдс на парламенти все нещо може да даде все още. Бях в училища в джунглите на Тимор, Африка, Латинска Америка, Монголия, Финландия...все нещо имам в главата. Бях в училище с ебола в Гамбия. Имам някакъв опит\", добавя той.   В началото на месеца Бареков се надяваше на коалиция с \"Атака\". До 21 февруари със Сидеров трябва да сме постигнали някакво споразумение, защото няма кой да ни чака, каза пред медиите на 8 февруари той.   През 2017 г. \"България без цензура\" се прекръсти на \"Презареди БГ\".  ", "date": "2019.02.18", "title": "Свършва политическата кариера на Бареков, ще става учител по български"}
{"url": "http://epicenter.bg/article/BSP-otgovarya-na-GERB-za-preferentsiyata--Vizhte-preskonferentsiyata-na-sotsialistite-/175585/2/0", "text": " заяви лидерът на БСП Корнелия Нинова на извънредна пресконференция на БСП.   По-рано през деня след спешно заседание на Изпълнителната комисия на ГЕРБ, поискано от премиера Бойко Борисов, се разбра, че ще има обрат по темата за преференциите в Изборния кодекс. Както и, че ще започне процедура по избор на нова ЦИК.   Веднага след края на пресконференцията на ГЕРБ от БСП обявиха, че ще дадат своя пресконференция.    заяви в началото на брифинга Нинова.   И продължи: \"Те просто изпитаха страх – страх от гражданската енергия, която се изправи срещу тях и страхът от нашето намерение да напуснем Народното събрание. Изглежда нашето решение от вчера доста ги е стреснало. , подчерта Нинова.   По думите ѝ за пет години до 2019 г. машинното гласуване е трябвало да бъде въведено. „ “, подчерта лидерът на БСП и обърна внимание, че машините са сериозна гаранция за честни избори. Според Нинова има време да бъдат купени машини и да се осъществи гласуване с машини.   Нинова изтъкна, че точно твърдото намерение на червените депутати да напуснат Народното събрание е стреснало ГЕРБ.   „ “, бяха точните думи на Нинова по адрес на ГЕРБ.      започна изложението си пред медиите Нинова.   , бяха точните думи на Нинова пред медиите.    БСП започва още срещи с партии и граждански сдружения, с които да направят общ фронт за честни избори и допълни, че са изпратили сигнал до Венецианската комисия във връзка с изборното законодателство.    „ “, подчерта Нинова.   Тя обясни, че БСП продължава разговорите, за които вече има готовност и заявки. „ “, продължи Корнелия Нинова.    Интересно кого ще послушат депутатите от ГЕРБ - Цветанов или Борисов, попита лидерът на червените в края на пресконференцията.   Припомняме, че на пленума в неделя социалистите решиха депутатите от \"БСП за България\" да напуснат парламента и поставиха четири условия на управляващите:  ", "date": "2019.02.18", "title": "Нинова отговаря на Борисов: Не се връщаме в парламента, не са изпълнени всичките ни условия! (ВИДЕО)"}
{"url": "http://epicenter.bg/article/Tsvetan-Tsvetanov-shte-uchastva-v-regionalna-Priyatelska-zakuska-v-Prishtina/175500/2/0", "text": "Председателят на ПГ на ГЕРБ и зам.-председател на партията Цветан Цветанов ще участва на 18 февруари 2019 г. в регионална Приятелска закуска в Прищина с домакин министър-председателя на Косово Н. Пр. Рамуш Харадинай. Това съобщиха от пресцентъра на ПП ГЕРБ.   В духа на молитвените закуски, на добрия диалог в името на междучовешкото добруване, мира и стабилността - събитието ще събере политици от региона и от САЩ.  В срещата ще участват бившият премиер и настоящ министър на диаспората на Албания Пандели Майко, Фатмир Медиу - член на парламента на Албания и бивш министър на отбраната, депутатът Артан Групи и бившият министър на отбраната Зоран Йолевски от Македония, Владмир Маринкович - заместник-председател на парламента на Сърбия, заместник министър-председателят на Косово Бехчет Паколи, министърът на отбраната на Румъния Габриел Леш, бившият министър на отбраната на Хърватска Анте Котроманович, бившият министър на външните работи на Албания Бесник Мустафай и други.    Делегацията на Конгреса на САЩ, ръководена от сенатор Джеймс Инхоф - председател на Комисията по отбрана в Сената, включва сенаторите Майкъл Енци, Джон Бузман, Марион Раундс, Трент Кели и Грегори Джанфорт.", "date": "2019.02.18", "title": "Цветан Цветанов ще участва в регионална Приятелска закуска в Прищина"}
{"url": "http://epicenter.bg/article/Proletta-nastapva--Temperaturite-shte-dostignat-do-13----18--/175533/2/0", "text": "Тази сутрин на отделни места видимостта ще е намалена, а минималните температури ще са между минус 4° и 1°. През деня времето ще е предимно слънчево и топло, с максимални температури са между 13° и 18°, според прогнозата на Националния институт по метеорология и хидрология.   В   ще е предимно слънчево. Ще духа ще е слаб до умерен северен вятър. Максималната температура на височина 1200 метра ще е около 9°, на 2000 метра – около 2°.   По   ще е предимно слънчево. Ще духа слаб до умерен вятър от запад-северозапад, който след обяд ще се ориентира от север-североизток. Максималните температури ще са между 9° и 12°, а на морската вода - 6-7°. Вълнението на морето ще е 1-2 бала. Днес слънцето изгрява в 7:20 часа и залязва в 18 часа. Сериозна промяна на времето обаче ни очаква тази седмица, а в края ѝ ще вали сняг. \r\n \r\n \r\n \r\n Във   от изток-североизток, за кратко, ще проникне малко по-студен въздух. Ще бъде предимно слънчево, на места - главно в Северна България и по Черноморието - ще има временни увеличения на облачността. Минималните температури ще са между минус 3° и 2°, максимални – предимно между 10° и 15°.   В   вятърът отново ще се ориентира от запад-северозапад. Ще има променлива облачност. Преобладаващите минимални температури ще са между минус 1° и 4°, максималните в сряда между 12° и 17°.   В   облачността ще е по-често значителна, а градусите - с 1-2 по-ниски.   В   ще преобладава облачно време. В петък ще завали дъжд, по-късно през деня вятърът ще се ориентира от североизток, ще се усили и ще застудява. С понижението на температурите през нощта срещу събота дъждът в много райони на Северна България ще премине в сняг.   В събота застудяването ще обхване страната, преваляванията ще са от сняг, по-съществени ще бъдат в планините, но до вечерта в повечето райони ще спрат. Минималните температури ще са между минус 4° и 1°, дневните – между минус 2° и 3°.   В неделя ще остане ветровито, сравнително студено. В отделни райони, главно в Югоизточна България и в Родопите, ще превалява съвсем слаб сняг. Облачността от север ще се разкъсва и намалява.", "date": "2019.02.18", "title": "Пролетта настъпва! Температурите ще достигнат до 13° - 18° "}
{"url": "http://epicenter.bg/article/Yordan-Tsonev-/175535/2/48", "text": "Праг от 7% на преференциите е нечестен! Това заяви зам.-председателят на ДПС Йордан Цонев в сутрешния блок на Нова телевизия. Той припомни, че позицията на движението по отношение на преференциите е последователно и те винаги са се изказвали против отбелязването на преференции.   Не може в бранда кока кола да сложиш лимонада, онагледи проблема с преференциите Йордан Цонев. И изказа предположение, ако президентът Румен Радев наложи вето върху промените в Изборния кодекс, да го направи не само заради преференциите, но и заради това, че два милиона са лишени от право на глас.   Колко от тези 41 депутати, избрани с преференции са запомнени с изказванията им в пленарната зала, попита риторично той. Според него много от \"мажоритарно избраните\" по този начин никога не са се изказвали. Знаете ли кой е Ангел Исаев, попита Йордан Цонев. И отговори - това е депутат от листата на ДПС, качил се върху популярността на партията.   Не очаквахме, че това ще е проблем за обществото. Очаквахме, че за обществото е проблем лишаването на два милиона български граждани от право на глас, посочи Йордан Цонев. И атакува БСП, че от петък до днес не са казали нито една дума за отнетото право на два милиона български граждани да гласуват, а слагат акцента само върху преференцията.   Йордан Цонев коментира думите на зам.-председателя на ГЕРБ Цветан Цветанов, че се е наложил компромис с ДПС, за да продължи работата на парламента. \"Това е неговото виждане по въпроса. Трактовката е на Цветан Цветанов. Ние следваме своята програма, подкрепяме добрите предложения на ГЕРБ\", посочи Йордан Цонев.   \"Колко задкулисно е да направиш консултация в стаята на ДПС пред очите на всички журналисти\", посочи той по адрес на констатациите в решенията на червения пленум от неделя, че е имало задкулисие при договорките ГЕРБ - ДПС.   Още от европейските избори настоявахме да влязат всички машини, но от докладите на ЦИК видяхме, че няма готовност, затова решихме да не подлагаме на риск изборния процес, каза още той.   Това управление никой не може да го стабилизира, дори и ДПС. То е нестабилно по своя генезис, защото е съставено от идейно несъвместими партии като ГЕРБ и националистите, каза още Йордан Цонев.   ДПС не вижда смисъл от предсрочни избори, докато не се смени модела на управление - от аритметични, мнозинствата да станат програмни, изтъкна той.  ", "date": "2019.02.18", "title": "Йордан Цонев: Никой не може да стабилизира управлението, то е нестабилно по своя генезис!"}
{"url": "http://epicenter.bg/article/Ot--quot-Pirogov-quot--s-podrobnosti-za-postradaliya-pri-masoviya-poboy-v-Kyustendil/175537/2/0", "text": "Все още е тежко състоянието на пострадалия при масовия бой в Кюстендил. Това съобщиха от пресцентъра на УМБАЛСМ \"Н. И. Пирогов\".   Пациентът, който беше транспортиран от Кюстендил вчера с черепно-мозъчна травма продължава да е в изключително тежко състояние. Опериран е. Остава под активно наблюдение и интензивно лечение в реанимация, където се борят за живота му. По информация на болницата друг от пострадалите при побоя също е опериран. Ръката му е с тежки увреждания. Предстоят му поредица от операции. Без непосредствена опасност за живота към момента. ", "date": "2019.02.18", "title": "От \"Пирогов\" с подробности за пострадалия при масовия бой в Кюстендил"}
{"url": "http://epicenter.bg/article/Dimitar-Dimitrov-za-preferentsiite/175538/2/0", "text": "Политолозите Мария Пиргова и Димитър Димитров коментираха в сутрешния блок на Bulgaria ON AIR отпадането на възможността за преференциален вот. Те коментираха промените в Изборния кодекс. Според Пиргова поведението на БСП днес е правилно. Припомняме ви, че вчера социалистите решиха, че няма да влизат в парламента, докато не бъде променено това. Димитров обаче смята, че това няма да доведе до нестабилност и напомни, че кворумът зависи от ГЕРБ. Мария Пиргова смята, че с днешната политика, която се води унищожава България, законите се нарушават, дори и от президента. \"Това трябва да се разчиства\", добави тя. Димитров добави обаче, че няма как българите да не умират, защото страната е с най-възрастното население в ЕС.    ", "date": "2019.02.18", "title": "Политолози в спор в ефир за преференциите"}
{"url": "http://epicenter.bg/article/Rumen-Petkov--ABV-oshte-nyama-otgovor-ot-BSP-za-badeshta-eventualna-koalitsiya/175539/2/0", "text": "Все още няма отговор от БСП на предложението на АБВ за обединение, заяви в сутрешния блок на Bulgaria ON AIR Румен Петков. По думите му е рано да има такъв отговор.   „Политика със сърдене не се прави. Да не си играем на сръдливост“, добави той и поясни: \"Диалогът ни с БСП е повече от необходим\". Днешният модел на управление може да бъде променен с една солидна лява коалиция, смята Петков. Според лидера на АБВ промените в Изборния кодекс, които задраскаха преференциите са \"тържество на цецоцветановщината\". Петков попита риторично ГЕРБ използвали ли са преференции на последните избори срещу Цецка Цачева в Плевен.   Румен Петков определи като безумие това, че чужди посланици си правят оперативка в МС. Според него има разлика между това да се дава информация и оперативка. Коментарът му е във връзка с изнесените данни за венецуелските милиони в българска банка и случаят „Гебрев“.    ", "date": "2019.02.18", "title": "Румен Петков: АБВ още няма отговор от БСП за бъдеща евентуална коалиция"}
{"url": "http://epicenter.bg/article/Rumen-Milanov--Nyama-znak-za-ravenstvo-mezhdu-sluchaya--quot-Gebrev-quot--i-aferata--quot-Skripal-quot-/175540/2/0", "text": "  Това каза в сутрешния блок на БТВ проф. Румен Миланов, бивш директор на НСБОП и БОРКОР, който коментира темите за Митьо Очите, тежкия инцидент в Кюстендил, парите в българска банка от Венецуела и случая \"Гебрев\".   \"Вчера се върнах от Тирол и мога да кажа, че хората там се опитват по всякакъв начин да накарат туристите да се върнат там и да си оставят парите. На мен ми излиза икономически по-рентабилно да отида до Тирол, вместо на Банско и там да чакам цял ден на лифта. Това е причината да сме на едно от последните места в ЕС.   Парите от Венецуела са преведени от държавната петролна компания. възникват няколко въпроса - тези пари по честен начин ли спечелени и преведени, дали тези пари не са трупане на капитал, който тази петролна компания да използва в тежки дни. Нашите служби явно са пропуснали тези парични преводи. Не мога да коментирам какви са причините. Не смятам, че нашите служби са премълчали. По-скоро е станал пропуск. Щом се намеси и американският посланик, темата вече придобива и политически оттенък\", каза още проф. Миланов.   \"За мен не може да се поставя знак на равенство между случая \"Гебрев\" и аферата \"Скрипал\". По-големият въпрос е лицето Федотов, ако е служигел на ГРУ , дали е забелязан от нашите служби, дали е проследен маршрута му, какво е правил тук, кога е напуснал, сам ли е бил. Това е много по-важен въпрос за националаната сигурност. Ние трябва да си стегнем редиците и да подобрим работата на нашите служби\", завърши той.  ", "date": "2019.02.18", "title": "Румен Миланов: Няма знак за равенство между случая \"Гебрев\" и аферата \"Скрипал\""}
{"url": "http://epicenter.bg/article/Svetoslav-Malinov--Promenite-v-Izborniya-kodeks-obsluzhvat-DPS/175542/2/0", "text": "Приетите промени в Изборния кодекс обслужват ДПС. Това стана ясно от думите на евродепутата от ЕНП Светослав Малинов в предаването „Тази сутрин” по БТВ.   Цветан Цветанов каза, че правителството ще падне, ако не бъдат гласувани промените, това означава, че ДПС крепи кабинета, коментира още Малинов. По думите му най-обидно за интелигентния избирател е премахването на възможността да се пренареждат листите чрез преференциален вот. След тези брутални и антидемократични промени ще призовем демократичната общност към единно явяване на изборите с единна листа, може би това ще ни направи по-силни, обяви Малинов.      ", "date": "2019.02.18", "title": "Светослав Малинов: Промените в Изборния кодекс обслужват ДПС"}
{"url": "http://epicenter.bg/article/14-tona-toksichni-otpadatsi-sa-izhvarleni-v-rayona-na-Gara-Yana/175543/2/0", "text": "14 тона токсични отпадъци са изхвърлени в района на Гара Яна, потвърдиха от Столична община ,  предаде Нова телевизия . Районът е отцепен от Дирекцията за аварийна помощ и превенция към Столична община. Няма замърсяване на въздуха.   Задържан е заподозрян за изхвърлените отпадъци.   „В петък вечерта в 22 часа получихме сигнал за миризма в района на промишлената зона на село Яна. Веднага предприехме действия. Уведомихме РИОСВ. Създаден е щаб. Създадохме периметърът около 1 км, за да бъде безопасно за хората. Измерванията показаха по-високи концентрации на въздуха с опасни вещества. Бяха изсипани варели с неизвестно вещество, което е лесно запалимо и токсично. Оторизирана фирма ни помага с преместването на тези варели от реката”, каза директорът на Дирекцията за аварийна помощ и превенция към Столична община Красимир Димитров в ефира на „Здравей, България”.   Токсичните отпадъци са изхвърлени от служители на фирма, която има площадка за депониране на отпадъци.   „Това е безотговорност по три закона. Това количество е огромно предизвиква силна задушлива миризма в района. Действието е изключително опасно за живота и здравето на хората. Отпадъците сигурно са изхвърляни с дни”, обясни Красимир Димитров.   Ще бъда взети от проби от почвата, за да се установи дали е замърсена. ", "date": "2019.02.18", "title": "14 тона токсични отпадъци са изхвърлени в района на Гара Яна (Снимки)"}
{"url": "http://epicenter.bg/article/Maya-Manolova-otnovo-na-sad-s--quot-Toplofikatsiya-Sofiya-quot-/175544/2/0", "text": "Днес, 18 февруари 2019 г., от 10.00 ч. омбудсманът Мая Манолова ще се яви на заседание в Административен съд София-град, след като на 4 февруари т.г. делото по жалба на Манолова срещу решение на изпълнителния директор на \"Топлофикация София“ ЕАД, с което й бе отказан достъп до обществена информация, беше отложено. Това съобщиха от пресцентъра на омбудсмана.   Съдебната сага на омбудсмана с \"Топлофикация София“ продължава вече трета година, тъй като ръководството на дружеството отказва да предостави исканата по ЗДОИ информация за какво са похарчени събраните през 2015 г. юрисконсултски възнаграждения за близо 15 млн. лева чрез започнати дела срещу 21 хиляди столичани. В тези производства дружеството е поскало минимум 300 лева пред съда, 350 лева пред частен съдебен изпълнител и 300 лева по исково производство. През 2018 г. съдът отмени \"мълчаливия отказ“ на изпълнителния директор на \"Топлофикация София“ ЕАД, като преписката бе върната за произнасяне. Последва решение на столичното топлофикационно дружество, в което отново изпълнителния директор отказа да предостави исканата обществена информация, предмет на настоящото съдебно производство. \r\n На 7 октомври 2016 г. общественият защитник поиска отговор на десет въпроса по Закона за достъп до обществена информация. Вижте писмото от Манолова тук. \r\n В рамките на 14-дневния срок омбудсманът не получи изрично решение съгласно законовите изисквания. Вместо това, от \"Топлофикация София“ ЕАД изразиха писмено становище, в което се твърди, че поисканата информация и субекти не попадат в приложното поле на ЗДОИ. В жалбата си до Административния съд Мая Манолова подчерта, че \"топлофикационното дружество е в кръга на задължените субекти съгласно ЗДОИ, тъй като представлява публичноправна организация по смисъла на закона“. Освен това тя е категорична, че \"исканата информация е \"обществена“ по смисъла на ЗДОИ; не са спазени изискванията за форма на отказа; исканата информация не съдържа търговска тайна.   Омбудсманът поиска от монополното дружество информация по ЗДОИ след като Конституционният съд отхвърли искането за противоконституционност на разпоредби в Гражданския процесуален кодекс и Данъчно-осигурителния процесуален кодекс. Става дума именно за т.нар. \"юрисконсултски възнаграждения“, които \"Топлофикация“ прибира от своите длъжници, въпреки че заплатите на юристите й са включени в цената на топлинната енергия, одобрена от КЕВР.    ", "date": "2019.02.18", "title": "Мая Манолова отново на съд с \"Топлофикация София\""}
{"url": "http://epicenter.bg/article/Tsvetan-Tsvetanov-shte-uchastva-v-regionalna-Priyatelska-zakuska-v-Prishtina/175546/2/0", "text": "Председателят на ПГ на ГЕРБ и зам.-председател на партията Цветан Цветанов ще участва в регионална Приятелска закуска в Прищина с домакин министър-председателя на Косово Н. Пр. Рамуш Харадинай. Това съобщиха от пресцентъра на ПП ГЕРБ. В духа на молитвените закуски, на добрия диалог в името на междучовешкото добруване, мира и стабилността - събитието ще събере политици от региона и от САЩ.   В срещата ще участват бившият премиер и настоящ министър на диаспората на Албания Пандели Майко, Фатмир Медиу - член на парламента на Албания и бивш министър на отбраната, депутатът Артан Групи и бившият министър на отбраната Зоран Йолевски от Македония, Владмир Маринкович - заместник-председател на парламента на Сърбия, заместник министър-председателят на Косово Бехчет Паколи, министърът на отбраната на Румъния Габриел Леш, бившият министър на отбраната на Хърватска Анте Котроманович, бившият министър на външните работи на Албания Бесник Мустафай и други.   Делегацията на Конгреса на САЩ, ръководена от сенатор Джеймс Инхоф - председател на Комисията по отбрана в Сената, включва сенаторите Майкъл Енци, Джон Бузман, Марион Раундс, Трент Кели и Грегори Джанфорт.  ", "date": "2019.02.18", "title": "Цветан Цветанов ще участва в регионална Приятелска закуска в Прищина"}
{"url": "http://epicenter.bg/article/Mineralni-bani-s-mnogo-uspeshno-uchastie-na-Vakantsiya-SPA-ekspo/175547/2/0", "text": "Община Минерални бани приключи успешно участието си на 36-ото Международното туристическо изложение Ваканция&СПА експо в София, което бе открито от министъра на туризма Николина Ангелкова.   Ефективният и удобен формат на международната борса бе чудесна възможност за демонстрация на новостите, за обмен на актуална информация за тенденциите на туристическите пазари - в България, на Балканите и по света, както и за установяване на ползотворни контакти и изграждане на перспективни партньорства, които ще разширят границите на нашите пазари, сподели Байрам Шенол, специалист по туризъм в община Минерални бани.   Изложението Ваканция&СПА ЕКСПО е мястото, където се раждат свежи идеи и се споделят добри практики. За първи път през тази година тук бе показана Зона за Медикъл &СПА туризъм, насочена към тайните на доброто здраве предлагани от специализираните центрове за балнеотерапия и възстановяване. Над 380 компании от 25 страни участваха в изложението с представителни щандове. През изложението за три дни преминаха над 20 000 професионалисти и посетители. В съпътстващата програма бяха организирани над 50 събития – дискусии, презентации на лидери в бранша, дестинации, травъл технологии и много други.", "date": "2019.02.18", "title": "Минерални бани с много успешно участие на Ваканция&СПА експо"}
{"url": "http://epicenter.bg/article/Prodanov--BSP-ne-se-samoizolira--Zastavame-izvan-sdruzhenieto-mezhdu-partiite-v-NS--zastrashavashti-demok/175548/2/0", "text": "БСП не се самоизолира, но застава извън сдружението между всички партии в Парламента, които застрашават демокрацията. Това каза за сутрешния блок „Добро утро, България“ на Радио „Фокус“ Христо Проданов, зам-председател на ПГ на БСП за България след вчерашното решение на Пленума на левицата да напуснат Народното събрание.   Според Проданов привидно балансът у нас се крепи успешно от ГЕРБ и ДПС, но резултатите от техните решения в пленарна зала застрашат основните принципи на парламентаризма и държавността. Условията, които БСП постави за връщането си в Парламента, целят гражданите отново да могат свободно и честно да избират политическите си представители във властта, обясни Проданов.   „БСП в критични за демокрацията моменти, когато обсъжда въпроси, важни а България, съумява да се обедини и да даде ясни сигнали пред обществото. Виждаме едно сдружаване между всички партии, като за мен това е най-изненадващо за Воля и Обединени патриоти, докато ГЕРБ и ДПС винаги са били в колаборация – било то скрита и явна. Това все повече излиза на повърхността. Както видяхме и в деня, в който се гласуваха промените в Изборния кодекс, ясно си пролича кои партии съставят истинското мнозинство – ГЕРБ и ДПС“, коментира зам.-председателят на ПГ на БСП за България.   Левицата очаква да се създаде общ фронт от леви, десни, граждански и НПО организации, които да имат за цел запазване на демокрацията у нас във всички нейни форми, уточни Христо Проданов. БСП ще търси подкрепата не само на гражданите, а и на леви и ляво-центристки партии, допълни той. Проданов прогнозира, че предсрочни парламентарни избори у нас може да има заедно с европейските през месец май.      ", "date": "2019.02.18", "title": "Проданов: Балансът във властта се крепи успешно от ГЕРБ и ДПС"}
{"url": "http://epicenter.bg/article/Spetssadat-zasedava-po-deloto-sreshtu-Petar-Moskov-za-vaksinite-ot-Turtsiya/175552/2/0", "text": "Специализираният съд ще заседава в понеделник по делото срещу бившия здравен министър Петър Москов, предаде БГНЕС.  Петър Москов беше даден на съд през март 2018 година. Освен него подсъдими по делото са още Адам Персенски, Любомир Димитров, Росен Алексиев, Юлияна Ценкова.  Досега в спецсъда бяха разпитани като свидетели бившите министри в кабинета „Борсов 2“ Ивайло Калфин – социален, Румяна Бъчварова – вътрешен, Николай Ненчев – на отбраната и Теменужка Петкова, която е енергиен министър и в кабинета „Борсов 3“.  Свидетелски показания по делото срещу Москов дадоха още вицепремиерът в настоящето правителство Томислав Дончев и министърът на финансите Владислав Горанов.  БГНЕС припомня, че Петър Москов е обвинен за това, че на 9 юли 2015 г., в качеството си министър на здравеопазването не е изпълнил служебните си задължения, като е приел дарение от Министерство на здравеопазването на Турция – 100 хил. дози ваксина за деца „Пентаксим -0.5 мл.“ и 100 хил. дози ваксина за „Хепатит Б“ – „Еувакс Б“, които не са разрешени за употреба на територията на България. Поради това не биха могли да отговорят на нуждите на имунизационния календар в страната.  От действията на Москов са настъпили вредни последици за МЗ от имуществен характер в размер на 325 233,87 лв., и неимуществени вреди, изразяващи се в създаване на недоверие в авторитета на МЗ за осъществяване на ефективен контрол относно упражняваната лекарствена политика и недоверие у гражданите за дейността по ваксиниране на деца.  Второто обвинение срещу Петър Москов е за това, че на 27 ноември 2015 г., в качеството си на министър на здравеопазването, в съучастие, като помагач, умишлено е улеснил сключване на неизгодна сделка с „Бул Био НЦЗПБ“ ЕООД за дарение на 5 000 000 дози ваксини „БЦЖ“. От това са произтекли значителни вреди за „Бул Био“ ЕООД в размер на 427 788,31 лв. с ДДС, 2097, 96 лв. застраховки и 12 221,22 лв. транспортни разходи.  Третото обвинение на Москов е за това, че в периода 20 юни 2016 г. – 1 юли 2016 г., като министър на здравеопазването и принципал на „Бул Био НЦЗПБ“ ЕООД, не е упражнил достатъчно контрол върху работа на лица, на които е възложено управлението на обществено имущество, и от това са произтекли значителни щети в размер на 110 003, 46 лв.  В резултат на престъпното бездействие на Москов е допуснато в база на „Бул Био“ в кв. Суходол, гр. София, да бъде произведена и съхранявана ваксина „Тетадиф“, без Изпълнителната агенция по лекарствата да е била уведомена и без да е дала разрешение за нейното производство конкретно в тази база на „Бул Био“ ЕООД. Така са осъществени значителни разходи за производството на ваксината, без да са спазени нормативните изисквания.  ", "date": "2019.02.18", "title": "Спецсъдът заседава по делото срещу Петър Москов за ваксините от Турция"}
{"url": "http://epicenter.bg/article/Tsvetanov-provede-rabotna-sreshta-s-premiera-na-Kosovo-Ramush-Haradinay-/175556/2/48", "text": "Председателят на ПГ ГЕРБ и зам.-председател на партията Цветан Цветанов проведе работна среща с министър-председателя на Косово Рамуш Харадинай. Харадинай е домакин на регионална Приятелска закуска, която събира политици и общественици от региона и САЩ в духа на открития диалог и взимност в служба на обществото. Това съобщават от пресцентъра на ГЕРБ.  Рамуш Харадинай сподели благодарността си към България и министър-председателя Бойко Борисов за подкрепата за европейското бъдеще на страните от региона по време на Българското председателство на Съвета на ЕС.  Министър-председателят на Косово отбеляза, че поставяйки Западните Балкани като акцент сред българските приоритети, страната ни е съумяла да помогне за помиряването и стабилността в региона, като е генерирала истинска добавена стойност за бъдещето на региона и е спомогнала за постигане на целите на Берлинския процес.  Харадинай сподели и за срещата само от преди дни с премиера Борисов Борисов в рамките на Мюнхенската конференция по сигурността.  ", "date": "2019.02.18", "title": "Цветанов проведе работна среща с премиера на Косово Рамуш Харадинай "}
{"url": "http://epicenter.bg/article/Kaloyan-Pargov--Aparatite-za-samotaksuvane-v--quot-sinya-quot--i--quot-zelena-quot--zona-imat-li-fiskalna-vrazka-s-NAP-/175557/2/0", "text": "Имат ли апаратите за самотаксуване в \"синя\" и \"зелена\" зона за паркиране в центъра на София фискална връзка с НАП? Това пита председателят на БСП - София и на групата на социалистите в СОС Калоян Паргов.   Въпросът му е във връзка с измененията, налагани от Наредба Н-18, която задължава да бъдат направени промени на около 170 000 фискални устройства в страната до края на март. Измененията във въпросния документ, които предизвикаха бурно негодувание от бизнеса и заплахи за протести, бяха приети в края на септември миналата година. Те предвиждат всяка издадена касова бележка да бъде изпращана почти в реално време - до 5 минути - към сървърите на НАП. Досега този процес, според данни на приходната агенция, е отнемал месец. Друга новост е задължително да бъде отпечатван QR-код върху всяка касова бележка. За тази цел обаче са необходими сериозни софтуерни промени и поредна смяна на касовите апарати.  \"Промените в Наредба Н-18 засягат пряко общинското дружество \"Център за градска мобилност\" ЕАД, коментира Калоян Паргов, който е заместник-председател на Комисията по транспорт и туризъм в СОС. - В тази връзка настоявам директорът Румяна Милова да информира всички членове на Комисията по транспорт и туризъм, както и обществеността за процеса на работа по промяна на софтуера за фискална връзка с НАП. Както и да докладва дали \"Център за градска мобилност\" ЕАД ще се справи с тези промени в указания срок до края на март 2019 г. Освен това, макар и не много, в София има апарати за самотаксуване в \"синя\" и \"зелена\" зона. В тази връзка бих искал да чуя от госпожа Милова дали те имат фискална връзка с НАП към този момент и дали софтуерът вече е или предстои да бъде съобразен с новите изисквания на Наредба Н-18?\".  Калоян Паргов и останалите общински съветници от групата на БСП са притеснени от твърденията на експерти, че най-затруднени от промените, въведени от Наредба Н-18, ще бъдат фирмите за градски и обществен транспорт. Затова настояват за бърза и изчерпателна информация от страна на ръководството на \"Център за градска мобилност\" ЕАД и транспортните дружества по въпроса за промяната на софтуерите.  ", "date": "2019.02.18", "title": "Калоян Паргов: Апаратите за самотаксуване в \"синя\" и \"зелена\" зона имат ли фискална връзка с НАП?"}
{"url": "http://epicenter.bg/article/Ot-VMRO-iskat-obrazuvane-na-proverka-sreshtu-romite-ot-klana-Golyovtsite/175589/2/0", "text": "Днес, 18 февруари, евродепутатът и заместник-председател на ВМРО Ангел Джамбазки и общинският съветник и председател на „Патриоти за София“ в СОС Карлос Контрера подадоха сигнал до главния прокурор Сотир Цацаров, министъра на вътрешните работи Младен Маринов и председателя на КПКОНПИ Пламен Димитров с искане за образуване на проверка срещу циганския клан „Гольовците“. Тази фамилия е в основата на побоя от неделния ден в Кюстендил, при който има един убит български гражданин, а много са ранени, съобщиха от пресцентъра на движението.   В сигнала се казва, че незабавно трябва да се вземе отношение към всички членове и родственици на фамилията, известна в Кюстендил като „Гольовците“. Описано е богатото криминално минало на членовете на тази клана, като склоняване към проституция и сводничество, лихварство, съхранение и разпространение на наркотици, нанасяне на телесни повреди, убийство, държане и търговия с акцизни стоки без бандерол, притежание и използване на огнестрелно оръжие в нарушение на закона и т.н.   Джамбазки и Контрера обръщат внимание, че очевидно става дума за структура, организирана, йерархична, която от десетилетия се занимава с противообществена дейност, в т.ч. и извършване на тежки престъпления. Ето защо двамата призовават правоохранителните органи да се ангажират и да бъдат взети незабавни мерки за противодействие.       от Ангел Джамбазки, член на Европейския парламент и Карлос Контрера, заместник-председател на ПК „Обществен ред и сигурност“ при Столичен общински съвет   Относно: образуване на проверка срещу лица, живущи в кв. „Изток“, гр. Кюстендил   Във връзка с извършено тежко престъпление на 17.02.2019 г. около 7.00 ч. в гр. Кюстендил от група лица, които с дързост, цинизъм, след употреба на алкохол са нанесли телесни повреди и са извършили убийство, считаме че правоохранителните органи следва да се ангажират и да бъде взето незабавно отношение към всички членове и родственици на фамилията, известна в Кюстендил като „Гольовците“.   В цитираното престъпление е участвало поне едно лице, принадлежащо към въпросната циганска фамилия – Славчо Игов (известен като Ице или Ице Гольовеца). Същият понастоящем е хоспитализиран в „Пирогов“ с опасност за живота. Тъй като не е ясно на този етап, поне за нас, дали други лица в родствени връзки с фамилията „Гольовци“ са участвали в побоя, считаме, че най-вероятно такива е имало, включително и че част от тях са вече задържани, както беше обявено.   Въпросният цигански клан или фамилия от десетилетия е известен с незаконната дейност на своите членове. Лицата Сашо Игов, Стоян Игов и Славчо Игов са с богати криминални досиета – множество регистрации, производства по реда на НК и присъди. Спряга се и името на сестра им – Анка.   Същите лица са уличавани или е налице информация (оперативна) за съпричастност към склоняване към проституция и сводничество, лихварство, съхранение и разпространение на наркотици, нанасяне на телесни повреди, убийство, държане и търговия с акцизни стоки без бандерол, притежание и използване на огнестрелно оръжие в нарушение на закона и т.н. За същите лица е известно, че са били съдени и осъждани в България и чужбина. Лицето Славчо Игов е съдено във Франция, Тулуза, за сводничество и склоняване към проституция, вероятно и за принуда. В България има и други присъди. Неговите братя Сашо и Стоян също са осъждани за престъпления от общ характер.   Името на циганския клан беше замесено и покрай т.нар. „Черешово дело“, когато няколко члена на клана, родственици, бяха осъдени на наказания ефективно лишаване от свобода за убийството на Пламен Момчилов в землището на с. Шишковци.   Родът „Гольовци“ и неговите членове развиват богата и всеобхватна криминална дейност, за която свидетелстват и ефективни осъдителни присъди на негови представители, включително и на тарторите Игови (Славчо, Стоян и Сашо).   В тази връзка отбелязваме, че тези и други лица демонстрират висок стандарт на живот, наличие на значително движимо и недвижимо имущество без да има обяснение какъв е произходът на средствата. Отделно от това през няколко магазина в кв. „Изток“ същите лица развиват и търговска дейност – продажба на стоки на дребно, като за същите обекти има основателни съмнения, че се ползват за дистрибуция на стоки без платен акциз, за лихварство и като депа за съхранение и разпространение на наркотици.   В годините е имало няколко специализирани операции срещу тази фамилия и нейните представители, при които са установени редица незаконни дейности и съпричастност на членове на циганската фамилия към тежки престъпления. Така например при една от операциите са установени факти и доказателства за лихварска дейност – записи на заповед, дебитни карти на трети лица с ПИН кодове към картите и т.н. Налице е изобилна оперативна информация за престъпна дейност на лицата Стоян, Сашо и Славчо Игови, както и на техни родственици и приближени, живущи в кв. „Изток“.   Обществена тайна е, че в това гето се извършват редица незаконни действия в условията на продължавано престъпление. Налице е обективна невъзможност на Областна дирекция на МВР - Кюстендил да овладее криминогенната обстановка в квартала поради липса на ресурс, а и поради наличието на значителни финансови средства с необясним произход и концентрацията на влияние на цитирания род Игови над голяма част от компактното циганско население.   В тази ситуация единственият изход да бъдат наложени законът и редът е намеса на централната власт с целия ресурс на репресивната машина на правоохранителните органи.   С оглед на това считаме, че е редно да бъде проведена широкомащабна специализирана полицейска операция на МВР, насочена срещу лихварството, държане и продажба на акцизни стоки без бандероли, съхранението и разпространението на дрога на територията на кв. „Изток“, гр. Кюстендил. Отделно от това следва да се предприеме, според нас, пълна проверка от страна на Икономическа полиция относно дейността на търговските обекти на територията на квартала поради изобилни съмнения за укриване на обороти, съответно неплащане на данъци и търговия с акцизни стоки, за които акцизът не е платен.   Също така логично следва да се постави, изследва и разследва въпросът за недвижимото и движимо имущество на лицата Сашо Игов, Стоян Игов и Славчо Игов и сестра им Анка по отношение на произхода на средствата, с които са придобити. Въпреки че лицата нямат известни легални източници на доходи, те демонстрират висок стандарт на живот, който очевидно не съответства на доходите, с които легално разполагат.   Това води до поставянето на въпроса дали наличието на недвижимо имущество у тях и свързани с тях физически и юридически лица не се дължи на развиване и реализиране на доходи от нерегламентирани дейности.   Предлагаме, вземайки предвид горното основателно и обосновано предположение, лицата Стоян, Сашо и Славчо Игови да бъдат проверени по реда на ЗПКОНПИ за съответствие на доходите с притежаваното имущество. Очевидна е диспропорцията между демонстрирания начин на живот и притежаването на недвижими имоти, движими вещи (МПС, накити и украшения и други) и социалния статус на визираните лица.   Логично е да бъдат проверени и лицата от близкия им роднински и приятелски кръг на същото основание, тъй като съществува възможност и те да са се обогатили от незаконната дейност на тримата братя. Поставяме и въпроса за пълна проверка на живущите в квартала по станалата актуална напоследък тема за ползване на неистински ТЕЛК решения за получаване на пенсии за инвалидност и други помощи.   След поредицата успешни разследвания на Специализираната прокуратура в Северна България стана ясно, че е масова практика да се злоупотребява с издаването на ТЕЛК решения. Както заяви заместник-главният прокурор Гешев, „милиарди изтичат в пясъка“.   Предвид това смятаме за целесъобразно да бъде извършена пълна проверка що се отнася до живущите в кв. „Изток“, гр. Кюстендил по отношение на този аспект, като се установи колко лица на територията на квартала са с ТЕЛК решения, истински ли са те и има ли данни за съставяне и ползване на документ с невярно съдържание, който удостоверява определено увреждане и неговата степен.   Паралелно с това Ви обръщаме внимание, че въпросният клан/фамилия „Гольовци“ има своите разклонения и на територията на Столична община в кв. „Орландовци“ и следва и този контингент да бъде проверяван и профилактиран на същите основания, посочени в настоящия сигнал.   В заключение Ви обръщаме внимание, че очевидно става дума за структура, организирана, йерархична, която от десетилетия се занимава с противообществена дейност, в т.ч. и извършване на тежки престъпления. Нейните членове са организирани по родов принцип, като не изключваме и наличие на финансово-икономически зависимости.   Смятаме, че става дума за организирана престъпна група, чийто членове са извършвали и извършват тежки престъпления.   18.02.2019 г. гр. София", "date": "2019.02.18", "title": "Джамбазки и Контрера пуснаха сигнал до прокуратурата, МВР и КПКОНПИ за проверка на „Гольовците“"}
{"url": "http://epicenter.bg/article/BSP-s-dvama-evrodeputati-poveche--GERB---s-edin--sochi-prouchvane/175591/2/0", "text": "   Това показва  следвана от коалиция \"Обединени патриоти\" (8%), \"Демократична България\", обединяваща \"Демократи за силна България\", \"Зелените\" и \"Да, България\" - (3.8%), Реформаторски блок (2.3%) и \"Воля\" (1.7%). За други партии са казали, че ще гласуват 5.9 на сто от анкетираните.  Според политическите групи    6 в групата на социалистите и демократите, 2 в групата на либералите (АЛДЕ) и 1 в категорията \"Други\" - от \"Обединените патриоти\".  Проучването на Kantar public показва, че на    Групата \"Европейски консерватори и реформисти\", в която в момента са Николай Бареков и Ангел Джамбазки, ще изгуби двамата си евродепутати и ще остане без представителство от България.  ", "date": "2019.02.18", "title": "БСП с двама евродепутати повече, ГЕРБ - с един, сочи проучване на европарламента"}
{"url": "http://epicenter.bg/article/Gratski-prefekt-boykotira-Prespanskiya-dogovor--Nyama-da-ima-tabeli-s-nadpis--quot-Severna-Makedoniya-quot--/175575/7/51", "text": "Префектът на гръцкия регион Централна Македония със столица Солун Апостолос Зизикостас увери, че по пътищата в тази част на страната няма да има промени в табелите, които указват пътя към Северна Македония. Причината – за него страната винаги е била и ще си остане Скопие, отбелязва електронното издание на македонския вестник „Независен“, цитирано от Агенция \"Фокус\".  Съответното Зизикостас подчерта в интервю за гръцката телевизия „Скай“, подчертава изданието.  „Няма шанс на пътищата, които са под наша отговорност, т.е. нашата област, да бъдат поставени табели, на които да пише „Северна Македония\". За да е ясно, докато съм начело на тази област, на знаците към северния ни съсед ще пише „Скопие“, категоричен бе Зизикостас.  Запитан какво ще се случи, ако централните власти му окажат натиск, Зизикостас отбеляза, че вече е доказал, че не се поддава на такъв.  ", "date": "2019.02.18", "title": "Гръцки префект бойкотира Преспанския договор: Няма да има табели с надпис \"Северна Македония\"! "}
{"url": "http://epicenter.bg/article/Udar-sreshtu-Korbin--Sedem-britanski-deputati-napusnaha-Leybaristkata-partiya/175576/7/0", "text": "Седем британски депутати напуснаха днес Лейбъристката партия, предаде Ройтерс.  Като причина за напускането си депутатите посочиха провалите на ръководството по отношение на Брекзит и проявите на антисемитизъм в партията.  Сред напусналите са депутати Чука Умуна, който преди време бе смятан за потенциален бъдещ лидер на лейбъристите, и Лусиана Бъргър, която стана известна с критиката си срещу антисемитизма в Лейбъристката партия.  Мнозина лейбъристи са недоволни от лидера на партията Джереми Корбин, отбелязва Асошиейтед прес.  Те го обвиняват, че е слаба опозиция срещу плановете на Консервативната партия за Брекзит и че се е провалил с изкореняването на антисемитските настроения в Лейбъристката партия.  Останалите петима напуснали са Крис Лесли, Анджела Смит, Гавин Шукър, Майк Гейпс и Ан Кофи.  Лидерът на лейбъристите Джереми Корбин заяви, че е разочарован от решението на депутатите да напуснат партията.  Седемте напуснали са малка част от общо 256-те депутати на лейбъристите, но това е най-значителният подобен случай след 1981 г., когато членството си в партията прекратиха четирима високопоставени нейни представители, отбелязва Асошиейтед прес.  ", "date": "2019.02.18", "title": "Удар срещу Корбин! Седем британски депутати напуснаха Лейбъристката партия"}
{"url": "http://epicenter.bg/article/Dmitriy-Peskov--Sega-iskat-da-svalyat-Maduro--A-ako-utre-poiskat-da-smenyat-Erdogan-ili-Putin--/175580/7/97", "text": "Страните, които искат да спасят Сирия, трябва да имат предвид, че ще си имат работа с държавния й глава Башар Асад. Това подчерта говорителят на Кремъл Дмитрий Песков в интервю за турския вестник Hurriyet, цитирано от Агенция \"Фокус\".  „Башар ал-Асад е законният президент на Сирия; той е лидер на тази страна. Може и да не го харесвате. Той е държавен лидер, има хора, въоръжени сили и разузнаване. Ако искате да бъдете сред държавите, които желаят да спасят съдбата на Сирия, трябва да си имате работа с Асад. Няма друг начин. Западните страни правят грешки през цялото време, но ние не трябва да правим същите грешки. Имаше [бившия либийски диктатор Муамар] Кадафи… Казаха му, че е лош човек, а по-късно бе убит. Страната също беше убита заедно с него“, коментира Песков пред турското издание.  \"Сега казват, че Мадуро е лош човек и че трябва да го сменим. Ами ако утре те кажат, че не искат Ердоган или Путин? Какво се случва тогава? Кой има право да взема решения по такива въпроси? Не трябва да правим грешка\", предупреди Песков.  Той коментира и изтеглянето на американските войски от Сирия. На въпрос дали вярва в намеренията на Вашингтон, Песков подчерта:  \"САЩ станаха най-непредсказуемата държава. Например, нашият президент е президент, той прави това, което казва, и кара другите да правят това, което той казва. САЩ се намират в дълбока криза, ние разбираме трудностите, през които преминават, но и с нетърпение чакаме… Къде ще се изтеглят, ще ги замени ли друг, на кого ще оставят оръжията, ще продължи ли тяхното присъствие? Когато се изтеглят, тяхното присъствие най-вероятно няма да приключи, то ще продължи по някакъв начин. Всички тези въпроси са на дневен ред, президентите говорят за тях. Общото отношение е същото, няма причина за оптимизъм, а несигурността е тревожна. Тази ситуация не помага на кризата в Сирия и се надява на решение\", коментира Песков.  ", "date": "2019.02.18", "title": "Дмитрий Песков: Сега искат да свалят Мадуро. А ако утре поискат да сменят Ердоган или Путин? "}
{"url": "http://epicenter.bg/article/Prouchvane--ENP-ostava-nay-golyama-grupa-v-Evroparlamenta--no-gubi-38-mesta-/175587/7/0", "text": "Групата на Европейската народна партия отново ще има най-голям брой места в следващия Европейски парламент след изборите през май, но ще загуби около 38 места. Това сочи първата серия от прогнози това как ще изглежда следващата пленарна зала, която бе направена по поръчка на ЕП и обявена днес, предава БНР.  Проучването е осъществено при разчетени 705 места в Европарламента вместо настоящите 751. Причината за намаляването им е напускането на Великобритания на ЕС, която няма да има евродепутати след май.  Според оповестените резултати ЕНП ще получи 183 места при 221 на миналите избори, групата на социалистите и демократите - 135 при 191 през 2014 година.  Местата си увеличава Алиансът на либералите и демократите за Европа - 75 спрямо 67 на предишния вот.  Голям е процентът на графа „други“, в които влиза и партията на френския президент Еманюел Макрон „Република, напред!“ - 58 места.  Местата си ще увеличи и крайната десница в лицето на партии като италианската „Лига“, „Алтернатива за Германия“, френския Национален сбор на Марин льо Пен.  ", "date": "2019.02.18", "title": "Проучване: ЕНП остава най-голяма група в Европарламента, но губи 38 места "}
{"url": "http://epicenter.bg/article/Velikobritaniya-othvarli-iskaneto-na-Donald-Tramp-da-si-pribere-dzhihadistite-ot-Siriya-/175594/7/0", "text": "Британското правителство в понеделник отхвърли искането на американския президент Доналд Тръмп да си прибере заловените джихадисти, които лежат в сирийските затвори, и да ги съди у дома, предават AFP и Агенция \"Фокус\".  В неделя държавният глава на САЩ написа в Туитър, че Вашингтон „иска от Великобритания, Франция, Германия и другите европейски партньори да си приберат 800 бойци от „Ислямска държава“, които са заловени в Сирия, и да ги изправят пред съда“.  Говорител на британския премиер Тереза Мей обаче заяви, че джихадистите трябва да бъдат изправени пред съда в страните, където са извършили престъпления.  „Чуждестранните бойци трябва да бъдат изправени пред правосъдието в съответствие с надлежния правен процес в най-подходящата юрисдикция“, подчертаха от \"Даунинг стрийт\" 10. „Ако е възможно, това трябва да бъде в региона, където са извършени престъпленията“.  Говорителят добави, че Лондон продължава „да работи тясно с международните ни партньори по този въпрос“.  От няколко седмици, припомня Франс прес, съюзниците на САЩ разсъждават какво да правят със своите бойци, заловени в разкъсваната от война страна от кюрдско-арабските „Сирийски демократични сили“.  Неотложността на въпроса бе повдигната във Великобритания, след като миналата седмица в сирийски лагер за бежанци се появи момиче от училище в Лондон, което се присъедини към „Ислямска държава“ през 2015 г.  Шамима Бегум заяви пред британски медии, че иска да се върне в Лондон, за да отгледа бебе, което е родила този уикенд.  Служители на британската сигурност заявиха, че не могат да блокират завръщането на Бегум, тъй като тя никога не е била осъждана за престъпления. Но те не изключиха възможността да я обвинят при пристигането ѝ на Острова.  ", "date": "2019.02.18", "title": "Великобритания отхвърли искането на Доналд Тръмп да си прибере джихадистите от Сирия "}
{"url": "http://epicenter.bg/article/Plemennitsa-na-Sergey-Skripal-za-sluchaya--quot-Gebrev-quot--Tereza-Mey-iska-da-otlozhi-Brekzit-/175595/7/0", "text": "Случаят с българския бизнесмен Емилиян Гебрев бе изваден от архива, за да може премиерът Тереза Мей да отложи британското излизане от Европейския съюз (Брекзит), каза племенницата на Сергей Скрипал – Виктория Скрипал пред руската медия ФАН.  По думите на роднината на отровените с Новичок бивш полковник от руското Главно разузнавателно управление (ГРУ) Сергей Скрипал и дъщеря му Юлия Скрипал информацията е била разпространена в услуга на министър-председателя на Обединеното кралство. \"Мей има много проблеми и се хваща за сламка, като удавник. Ето защо \"новината\" за Емилиян Гебрев излезе с почти четиригодишно закъснение\", каза тя.  \"Българският предприемач, който продаваше оръжие на бойците на Киев срещу проруските сепаристисти в Източна Украйна, бе отровен с някакъв препарат през 2015 г. Тогава започна разследване. То обаче не даде никакъв конкретен резултат. Сега обаче сайтове хвърлиха бомбата, че бизнесменът е бил отровен от т.нар. трети човек, наричан Сергей Федотов, който всъщност се казва Денис Сергеев. Вие представяте ли си как се буни България? И всичко това става заради спасяването на Мей\", коментира още жената.  Виктория Скрипал повтори твърдението си, че нейният чичо вече не е сред живите. \"Той е кремиран и погребан от тайните жертви\", каза още тя.", "date": "2019.02.18", "title": "Племенница на Сергей Скрипал за случая \"Гебрев\": Тереза Мей иска да отложи Брекзит "}
{"url": "http://epicenter.bg/article/Federika-Mogerini--Dogovorihme-se-za-novi-sanktsii-sreshtu-Rusiya-/175603/7/0", "text": "Ръководителят на европейската дипломация Федерика Могерини потвърди в понеделник, че страните-членки на Европейския съюз са постигнали политически консенсус за нови индивидуални санкции срещу Русия, но юридическата им обработка ще заеме още няколко дни, предава РИА Новости, цитирана от Агенция \"Фокус\". Припомня се, че по-рано излезе информация, че държавите от Съюза обсъждат въвеждането на санкции заради инцидента в Черно море край Керченския пролив.  „Действително, постигнат е политически консенсус по въпроса за нови санкции срещу физически лица, но за правовата обработка ще са нужни още няколко дни“, заяви тя пред журналистите след края на преговорите между министрите на външните работи от ЕС, без да уточнява детайли.  РИА припомня, че по-рано източник от структурите на Съюза в Брюксел съобщи, че страните съгласуват нови санкции срещу Русия заради задържането на украинските кораби и моряци, нарушили руската граница. Предполага се, че става въпрос за добавяне на нови имена към списъка с индивидуални санкции. Но източникът е изразил съмнение, че всички процедури ще бъдат съгласувани до понеделник. По неговите думи, това трябва да се очаква „в близко време“.  Руската агенция посочва още, че в близките две седмици Брюксел трябва да вземе решение за продължаването на индивидуалните санкции против физически лица и организации от Русия.  ", "date": "2019.02.18", "title": "Федерика Могерини: Договорихме се за нови санкции срещу Русия "}
{"url": "http://epicenter.bg/article/Mogerini--ES-nyama-da-goni-poslanitsite-na-Venetsuela/175604/7/0", "text": "ЕС няма да гони посланиците на Венецуела. Това заяви върховният представител по външната политика и сигурността Федерика Могерини на пресконференция.  По-рано днес председателят на групата на Европейската народна партия (ЕНП) в Европейския парламент Манфред Вебер призова ЕС и държавите от Общността да прогонят представителите на \"режима на (президента Николас) Мадуро\". Причина за настояването му стана връщането от венецуелската граница на евродепутати от ЕНП, пристигнали в Каракас.  Могерини уточни, че представителството на Европейската комисия във Венецуела е било предупредено, че евродепутатите няма да бъдат допуснати в страната. Тя съобщи, че представители на ЕС и Уругвай заминават тази седмица за Венецуела, за да съдействат за свикването на нови мирни президентски избори.  Върховният представител отбеляза, че международната контактна група за Венецуела, в която ЕС участва, бе създадена по призив на ЕП. Тя уточни, че днес министрите на външните работи от ЕС не са обсъждали възможността групата да бъде закривана, защото е вероятно единственият начин да се постигне целта за мирен преход.  ", "date": "2019.02.18", "title": "Могерини: ЕС няма да гони посланиците на Венецуела"}
{"url": "http://epicenter.bg/article/Erdogan--Vashington-otkazva-da-prodava-orazhie-na-Ankara--a-vaorazhava-bezplatno-teroristi--/175607/7/0", "text": "„Вашингтон отказва да продава оръжие на Анкара, докато в същото време въоръжава безплатно терористи. Що за съюзничество и партньорство в рамките на НАТО е това?“, възмути се турският президент Реджеп Таийп Ердоган по време на митинг в провинция Бурдур, предава Анадолската агенция, цитирана от \"Фокус\".  Ердоган отбеляза, че разрешаването на сирийския конфликт е въпрос, който засяга интересите не само на Сирия, но и на Турция.  „Във въпросите, засягащи интересите на станата ни, ние сме готови на всичко необходимо“, заяви той.  Президентът подчерта, че в региона, където е разположена Турция, ще постигнат успех само тези държави, които си сътрудничат тясно с Анкара, а противниците на Турция са обречени на провал.  Страните, оказващи подкрепа на терористите, поставят под заплаха собствената си сигурност, категоричен е Ердоган.  Турският лидер припомни, че САЩ са доставили през Ирак в Сирия 22-23 хиляди камиона с оръжие и военна техника и всичко това е предадено на терористи.  „Страни, разположени на хиляди километри от нашия регион, провеждат операции в Сирия под предлог, че защитават националната си сигурност. Тези държави се обявяват против действията на Анкара за неутрализация на терористите по турско-сирийската граница, която е дълга 911 километра. Ние няма да се поддадем на тези евтини доводи“, заяви държавният глава.  Ердоган привлече вниманието и към реализацията на турско-американското споразумение за сирийския район Манбидж.  „Анкара очаква договорките за Манбидж да бъдат изпълнени. Този район трябва да бъде изчистен от терористи, а управлението му да бъде предадено на местните жители“, отбеляза турският президент.  Ердоган увери, че каквото и да става, Турция ще разруши контролираната от кюрдите зона в Източна Сирия.  ", "date": "2019.02.18", "title": "Ердоган: Вашингтон отказва да продава оръжие на Анкара, а въоръжава безплатно терористи! "}
{"url": "http://epicenter.bg/article/Vatikana-gotvi-konferentsiya-za-pedofiliyata-v-Katolicheskata-tsarkva-/175611/7/0", "text": "\r\n Ватикана се готви за безпрецедентна конференция за педофилията в Католическата църква. В четвъртък високопоставени епископи, експерти, представители на различни монашески ордени ще разискват проблема в продължение на четири дни. Папа Франциск заяви, че иска срещата да бъде \"образователна сесия\", организаторите дадоха пресконференция. \r\n \r\n \r\n \r\n   \r\n Демонстранти със снимки на деца и с плакати „Спрете да прикривате“ изчакаха края на пресконференцията за предстоящата среща за борба с педофилията в Католическата църква. Организаторите обещаха да дадат глас на лишените от глас. \r\n   \r\n В сряда жертвите на посегателства ще предадат жалбите си. Няма да съобщим къде и кога\", поясни отец Федерико Ломбарди, модератор на Конференцията за борба с педофилията в църквата. \r\n Папа Франциск прикани вярващите да се молят за успеха на начинанието. \r\n   \r\n Днес френски съд разреши награден на Берлинале филм, който разказва за свещеник-педофил, да бъде разпространен по кината от сряда. \r\n По нашумелия случай беше разпитан архиепископът на Лион, а друг висш духовник - архиепископът на Вашингтон беше лишен от сан преди дни заради обвинения в сексуални посегателства. \r\n   \r\n \r\n   \r\n \r\n", "date": "2019.02.18", "title": "Ватикана готви конференция за педофилията в Католическата църква."}
{"url": "http://epicenter.bg/article/Lyubomir-Kyuchukov--/175554/11/0", "text": "  – Самото решаване на спора за името между Атина и Скопие беше важно след 27 г. спорове, доколкото изчисти един двустранен въпрос, който спъваше развитието и на държавата, и на региона. Преспанският договор във висока степен съдейства за укрепване на държавността на Република Македония. Защото вътрешното етническо напрежение, трудното консолидиране на обществото и изграждането на държавните институции, допълнено с тежкото икономическо състояние създават сериозни рискове за самата държавност на страната. Не е тайна, че в настроенията сред етническите албанци основен мотив за тяхното по-нататъшно интегриране в държавата е наличието на ясна европейска и евроатлантическа перспектива. Договорът между Скопие и Атина намалява и напрежението в региона, защото отвори вратата към членството в НАТО, а то е важна гаранция срещу външна намеса и дестабилизация на Македония от външни фактори, включително и от съседни страни – членки на Алианса. България също има своята роля за присъединяване на Скопие към НАТО. Още на Срещата на върха на Алианса в Букурещ, когато Хърватия и Албания бяха приети, а членството на Македония бе отложено, България настоя в заключителния документ да бъде включен текст, който определи, че след решаване на спора за името с Гърция на Македония няма да ѝ се налага нов процес на кандидатстване, а ще се премине директно към покана и подписване на протокол – което се случи. Следващото важно за Скопие събитие е получаване на дата за начало на преговорите с ЕС. Без приема в НАТО и начало на преговорите за присъединяване с ЕС правителството на Зоран Заев трудно би обяснило на собствените си съграждани защо се направиха компромисите при сключването на договора с Гърция.    – Самото й създаване е позитивен факт. Тя е инструмент, който дава поле за диалог. Двустранни въпроси не се решат едностранно и решения не могат да бъдат налагани. Въпросът за името също в крайна сметка се реши с двустранно съгласие чрез диалог – макар това да предизвика дълбоки разделения вътре в двете страни. Впрочем в дипломацията има два възможни показателя за това, доколко едни преговори са успешни и за двете страни: когато и двете са еднакво доволни или когато са еднакво недоволни. Случаят Атина–Скопие е пример за двустранни компромиси в постигане на възможното. След създаването на българско-македонската комисия обаче възникват поредица от въпроси, които поне в публичното пространство нямат отговор. Всеки, водил междудържавни преговори, знае, че има няколко задължителни предварителни етапа.   Първо, след конструирането на комисията следва в двустранен порядък да се съгласува предметът на преговорите. Самото название на комисията очертава кръга: историята и образованието, но това не е достатъчно. Следва да има ясен фиксиран набор от въпроси и съответен дневен ред. Като според мен тук от ключово значение е постигането на взаимно съгласие по понятието „обща история” – какво това означава, какъв период включва. Ако отсъства такова общо разбиране, то разговорите за отделни исторически личности по-скоро ще се вписват в подхода „работа на парче” и ще се сведат до спор дали един или друг цар е „наш или ваш”. Нещо повече, не си представям дейността на комисията като редакционна колегия, която съгласува текстове в учебниците по историята в двете страни – тя трябва да даде политическата рамка, към която двете държави да се придържат.   Второ, комисията трябва да има ясен мандат. Защото членовете й не излагат лични позиции, не преговарят историци и дипломати, а държави. Мандатът изисква специално решение на МС с яснота какви български позиции участниците ни в нея защитават по всеки конкретен въпрос – и къде минават червените линии за възможни компромиси. Мандатът не може да бъде публичен – преговорите не се водят пред медиите. Но трябва да е ясно, че съществува. Трето, при междудържавни преговори трябва да е ясна и целта, с която приключва дейността на комисията: дали това ще е договор, или политическа декларация, или друг документ, който фиксира постигнатите договорености. И респективно – поетите от двете страни взаимни ангажименти.    – Типът документ е въпрос на съгласуване, но той не може да не бъде междудържавен, т.е. политически. Това, естествено, няма да забрани научните интерпретации на отделни специалисти по историческото минало в София и Скопие. Но държавите трябва да се споразумеят за общата рамка, която да не дава основания за взаимни нападки и претенции на тема история.    – Това е важен въпрос за работата на комисията. Тя не може да продължава до безкрайност и трябва да има своите времеви рамки. Като преговорите за членство в ЕС са достатъчно меродавен ориентир. Изискването е новите членки на ЕС да са решили двустранните си проблеми преди присъединяването. Което дава допълнителна тежест на българската позиция за отстояване на интересите на страната.     – Това не е предмет на дейността на Комисията, но е следващият труден въпрос, пред който България ще бъде изправена. Защото на кабинката за преводи в Брюксел зад македонската делегация няма да има надпис „български език”, а и документите на ЕС, предназначени за Скопие, също няма да са на литературен български. В официалните двустранни отношения проблемът има вече своето прието и от двете страни решение: в декларацията на премиерите от 1999 г. е записано, че тя е подписана на „официалните езици на двете страни – български език съгласно Конституцията на Република България и македонски език, съгласно Конституцията на Република Македония”. Този текст се възпроизвежда и в Договора от 2017 г. Тази формулировка обаче е неприложима в многостранните формати. И българското правителство трябва своевременно да осмисли и формулира национална позиция по този въпрос.    – Поначало за Европа тези въпроси изглеждат неясни, какъвто беше и проблемът със спора за името. По тази причина македонизмът залага на тяхната интернационализация, докато в интерес на България е да търси решаването им на двустранна основа, чрез диалог. Едва ли може да очакваме македонците единодушно да обявят, че са българи. Това са гражданите на наша съседна държава, които имат правото да се самоопределят. И исканията за включване на българско малцинство в конституцията на Македония, каквито периодично се проявяват в някои среди у нас, са контрапродуктивни. В момента, в който се обособи българско национално малцинство там, редом до албанското, турското, влашкото и ромското, това ще означава, че в Македония има небългарско мнозинство…    – В обществеността ни има нагласа, когато в македонски медии се появи негативна публикация и провокация към България, често целенасочена, да очакваме твърда реакция от българска страна на всички възможни равнища: министър на външните работи, премиер, президент, председател на НС. Това би означавало да девалвираме значението на българските институции – президент или премиер не коментират журналистически публикации, те водят диалог на съответните държавни нива със своите партньори. И тук въпросът наистина опира до наличието на национална стратегия. България имаше доста последователна политика към Скопие от признаването на държавата до края на първото десетилетие на настоящия век, като всички правителства следваха ясна политическа линия спрямо нея. Резултат беше Декларацията от 1999 г. и проектът за договор, подготвен през 2008 г. Българското предложение за договор беше буквално скрито от македонска страна след връчването му и информация за него се появи в публичното пространство доста по-късно. Тогавашното македонско правителство залагаше на национализма в цялостната си политика, което самоизолира страната. Но след това и българската позиция не беше последователна: според наш външен министър една хартия не решава проблемите на двустранните ни отношения. И България за даден етап сама сне от дневния си ред този договор. Ситуацията се промени с новата политическа ситуация в самата Македония и с променената конюнктура спрямо Западните Балкани в Европа. Това даде импулс и допълнителни аргументи на България за подписването на Договора от 2017-а.   Какви са обаче стратегическите цели на България спрямо Македония, какви са интересите ни? В публичното пространство отсъства ясен и еднозначен отговор на тези въпроси. Всеки публичен скандал между двете столици захранва, работи в полза на македонизма, създава противоречия и конфликти. Македонизмът е заинтересован от това да издига бариери и да разделя. Неговата цел е да отграничава и да противопоставя. Докато в наш интерес е да се премахнат всички бариери между двете държави и българските граждани да се чувстват в Скопие като у дома си, а тези на Македония да се чувстват в София по същия начин. Българската стратегия следва да е насочена към премахването на бариерите и към изчистване на спорните въпроси чрез диалог в рамките на нормалните политически разговори. За да имаме възможно най-позитивните отношения между две съседни приятелски държави. Крайно време е България да спре да мисли за Македония като за територия, а като за хора.    „Нито членството в НАТО, нито кандидатстването в ЕС ще решат сами по себе си нерешените въпроси между България и Македония, посочва директорът на Института за икономика и международни отношения. – Но покриването на всички критерии за членство в ЕС в 35-те преговорни глави предполага задължително да се изчистят всички двустранни проблеми.  ЕС вече „се опари” от нерешените териториални спорове между Хърватия и Словения във връзка с 12-милната зона в Пиранския залив на Адриатическо море, които от двустранни прераснаха в проблеми на самия ЕС.  Неслучайно, поучен от горчивия опит, Брюксел постави изричното условие, че Белград и Прищина не могат да мислят за членство в ЕС, преди да решат спорните си въпроси. Същото условие ще е в сила и при преговорите с Македония.  Договорът за добросъседство и сътрудничество не решава всички спорни въпроси, но създаде принципната основа и очерта рамката, в която да се търси това решаване. Така например той съхрани всички елементи от Декларацията, подписана от премиерите Иван Костов и Любчо Георгиевски през 1999 г., включително т. нар. асиметрична клауза, която забранява на Македония териториални и малцинствени претенции към България и български граждани.  В рамките на преговорите за присъединяване на Македония към ЕС България има целия ресурс да постави всички свои въпроси и да иска позитивен отговор на тях – като страна – членка на ЕС.”  „Като зам.-министър на външните работи оглавявах Комисията по нерешените двустранни въпроси между България и Турция, казва Любомир Кючуков. – Комисията беше създадена през 2008 г. по инициатива на президентите Първанов и Гюл. Самото й учредяване бе успех за българската дипломация предвид стремежа на турската страна спорните въпроси да се обсъждат на високо политическо, а не на експертно ниво. Само преговорите по дневния й ред продължиха повече от година. Причина за това бе нежеланието на Турция да пристъпи към нов рунд дискусии за обезщетяване на тракийските бежанци – въпрос, считан за изчерпан от турска страна с подписването на Ангорския договор от 1925 г. Включването на този въпрос стана възможно благодарение на избистрената стратегия и добра координация от българска страна, включваща наред с държавата също така академичното начало, неправителствения сектор (Съюза на тракийските дружества в България), както и български депутати в Европейския парламент (подпомагащи със своята активност по-добрата международна чуваемост на българските аргументи и интернационализирането на въпросите). Тук специално следва да се отбележи доброто взаимодействие между Министерство на външните работи и Държавна агенция „Архиви”, където бе създадено специално звено от 25 историци и преводачи, които в продължение на 4 г. обработиха огромен неподреден и некласифициран стогодишен архивен масив на повече от 30 езика (част от тях вече мъртви), засягащ собственост и имоти на българските бежанци към началото на миналия век, което и доведе до съгласието на Турция за възобновяването на преговорите по въпроса. Преговорите се водеха въз основа на ясен мандат, фиксиран в решение на МС по всеки един от няколкото десетки спорни въпроси, групирани в четири раздела: по имуществените и социалните въпроси, по енергетиката и водната инфраструктура, по въпросите на р. Резовска и по трансграничните радиосмущения. Преговорите бяха изключително сложни, преговорните екипи бяха от десетки, а експертните групи на всяка страна – от над сто човека. За съжаление, след първите успешни заседания България загуби интерес от работата на Комисията и ако не се лъжа, такива не са провеждани след 2013 г. Турската страна като цяло не е заинтересована от действието на комисията, а България не е активна.\"      ", "date": "2019.02.18", "title": "Любомир Кючуков: Всеки публичен скандал със Скопие захранва македонизма!"}
{"url": "http://epicenter.bg/article/Prof--Iskra-Baeva--/175558/11/0", "text": "На 16 февруари 2019 г. за 16-ти пореден път по улиците на София премина факелно шествие на младите последователи на Българските национални легиони в памет на водача на легионите ген. Христо Луков – довереното лице на Хитлер в България.  Оставям настрана мита, внимателно култивиран през последните години около личността на ген. Луков, който едва ли не е извършил чутовни героични дела. По-важно е използването на този мит днес. А то се изразява в опита факелното шествие да се представи като патриотичен акт в почит на военен герой. Този опит можеше и да сполучи, ако младите крайни националисти от Българския национален съюз бяха избрали за свое знаме някой друг от множеството български военни, проявили героизъм в множеството войни, които България води през първата половина на ХХ в. Само че ген. Христо Луков трудно може да влезе в тази роля, защото има еднозначен облик на един от най-верните последователи на нацизма в България.  Когато днес се чудим защо западните медии ни сочат като страната, допуснала български и чужди неонацисти спокойно да шестват по улиците, е добре да се припомним защо и как Луков-марш стана българска реалност.  Длъжна съм да припомня, че вече дълги години маршът се провежда с мълчаливото съгласие от страна на водещите политически сили – достатъчно е да изброя многобройните изказвания на Ангел Джамбазки и Красимир Каракачанов в подкрепа както на Луков-марш, така и на ген. Христо Луков. Допреди две-три години подобно беше и отношението на Софийска община, под ръководството на Йорданка Фандъкова от партия ГЕРБ (Граждани за европейско развитие на България). Нарочно изписах пълното име на партията, защото то ме навежда на въпроса дали благосклонността към войнстващите националисти е европейската посока за развитие, в която ни води тази партия.  Напоследък кметицата на София издава забрани за шествието, но явно го прави по такъв начин, че забраната бързо и лесно пада в съда. И така, облечените в черно и в полувоенни униформи младежи продължават всяка година да шестват из вечерна София с факли и страховити лозунги (от рода на „Ген. Луков – бъдещето ни принадлежи”). Но се налага да припомня и това, че споменатите забрани започнаха едва след като през 2015 г. основните държави от някогашната Антихитлеристка коалиция осъдиха похода. И съм почти сигурна, че ако ставаше дума само за Русия, нищо нямаше да се промени, но осъждането дойде и от Съединените щати, а това в новата ни геополитическа ситуация няма как да се подмине.  Особено перфидна беше реакцията на властите тази година. Само три часа преди началото на шествието в сградата на Министерския съвет бе проведено заседание по темата. Домакини се оказаха Румяна Бъчварова, шеф на кабинета на премиера, и зам-министърът на външните работи Георг Георгиев. Както ни съобщава пресцентърът на правителството, в присъствието на посланиците на САЩ Ерик Рубин и на Израел Ирит Лилиан, както и на подбрани интелектуалци, Румяна Бъчварова е подчертала, че „България е уникален пример за толерантност към другите култури”.  А зам.-министърът Георг Георгиев и като национален координатор по антисемитизъм (!?) е заявил: „Нямаме нужда нито от факлоносци, които с патриотарските си послания да събуждат национално чувство и самочувствие, нямаме нужда и от псевдопатриоти, които си правят вечеринки в нашия град”. След което е признал, че „в крайна сметка тези хора ги има и на тях трябва да излъчим послание, че няма да им останем длъжни”. И са го направили. Както се казва в съобщението, подписали манифест срещу омразата. Думи, думи, думи…  Та питам аз как това съвещание в Министерския съвет е попречило на провеждането на срамния за България като пример на толерантност Луков-марш? Отговорът го видяхме вечерта по всички телевизии – никак. Всички медии се надпреварваха да ни показват Луковия-марш, да интервюират участниците в него, които ни обясняваха какъв патриот и герой е ген. Христо Луков. И толкоз!  Но имаше и нещо друг. В ранния следобед на същия 16 февруари имаше и Анти-Луков марш, събрал в центъра на столицата пъстра група граждани, преминали после по улиците на Стара София. Шареното шествие се състоеше от най-различни групи и общности – анархисти, левичари, антифашисти, социалисти, комунисти, защитници на толерантността и разнообразието, антивоенни активисти и много други, които дори трудно могат да се определят. И това остана единственото истинско българско противодействие.  А ако сравним двете шествия, веднага ще забележим, че на Луков-марш маршируваха черноризци с факли, докато шествието на толерантността беше пъстро, разноцветно и усмихнато. А скритото зад дебелите стени на Министерския съвет заседание така си и остана неизвестно както за активните граждани по улиците на града, така и за онези, останали по домовете си.  И после трябва ли да се чудим на заглавията в световните медии, подобни на това – „Български националисти маршируват в чест на пронацистки генерал”.  ", "date": "2019.02.18", "title": "Проф. Искра Баева: Столична община започна да забранява Луков марш след 2015 г., когато САЩ го осъди"}
{"url": "http://epicenter.bg/article/Frederik-Martel---Vatikanat-e-quot--Petdeset-nyuansa-gey-/175612/11/0", "text": "\r\n На 21 февруари предстои световната премиера на седем езика на книгата на френския журналист, писател и социолог Фредерик Мартел Sodoma, enquête au cœur du Vatican (“Содома, разследване в сърцето на Ватикана”). Мартел, който е специалист по хомосексуалния въпрос, е изследвал в продължение на четири години в рамките на Ватикана и в още тридесет страни скандалната тема. Автор на “Розово и черно” (Le Rose et le Noir) и “Мейнстрийм” (Mainstream), той е интервюира 1500 души, сред които 41 кардинали, 52 епископи и висши католически духовници, както и 45 апостолически нунции, като 80 сътрудници са участвали в тази титанична работа. На 630 страници социологът описва това, което нарича “най-добре пазената тайна във Ватикана”. \r\n \r\n \r\n   \r\n \r\n   \r\n “Содома, разследване в сърцето на Ватикана” ( ) e провокативното заглавие на книгата, за която миналата седмица “Поан” обяви, че е истинска “бомба”. Авторът й, Фредерик Мартел, е журналист във  . През 1996 г. той публикува книгата си “Розово и черно: хомосексуалистите във Франция след 1968 г.”. Освен това Мартел ръководи изследвания в Института за международни и стратегически отношения. \r\n   \r\n Публикуването на книгата е насрочено за 21 февруари, когато в Рим започва международната среща за сексуалните злоупотреби в Църквата. В интервю за “Поан” миналата седмица, озаглавено \r\n   \r\n \r\n   \r\n писателят заяви: “Нямам никакви сметки за уреждане с Църквата. Проведох чисто разследване, едновременно като журналист и изследовател, по един въпрос, който добре познавам: хомосексуалния въпрос. Докато бях в Италия за публикуването на предишната ми книга,   (2013), срещнах един свещеник, Франческо Лепоре, който беше преводач от латински на папа Бенедикт ХVI. Той ми разказа за двойствения си живот и вездесъщото присъствие на хомосексуалисти във Ватикана”. \r\n   \r\n В книгата си Фредерик Мартел описва \r\n   \r\n \r\n   \r\n Докато Църквата е отслабена от многобройни разкрития за сексуални злоупотреби на свещеници с непълнолетни, Фредерик Мартел изобличава “закона на мълчанието”. Защото, според него, желанието да скрият сексуалността си, кара някои свещеници или епископи да си мълчат или да прикриват подобни случаи при други духовници. “Ако прикрива свещеник, заподозрян в злоупотреба на първо място то е на първо място, за да защити себе си”, обяснява Мартел пред “Поан”. “Изградена е мощна култура на тайната, за да се скрие хомосексуалността на мнозинството прелати и именно тази култура позволява насилниците да бъдат защитавани от закон на мълчанието”. \r\n   \r\n “Ватиканът има една от най-високите хомосексуални общности в света и се съмнявам, че дори в “Кастро” Сан Франциско, този емблематичен гей квартал, сега по-смесен, има толкова хомосексуалисти!”, твърди в книгата си Фредерик Мартел. \r\n   \r\n \r\n   \r\n Досега знаехме за последните скандали, като арестуването на свещеник Луиджи Капоци, организатор на гей оргии с кокаин в апартамента си във Ватикана, или смайващите твърдения на монсеньор Вигано миналия август, които обвини дори и папата, че е прикривал сексуалните злоупотреби на бившия кардинал Тиодор Маккарик. Фредерик Мартел обаче възнамерява да извади на светло не просто едно “гей лоби”, а цяла система, превърнала се в нещо почти нормално, посочва “Поан”. \r\n   \r\n Цитирайки Рембо (“Аз не обичам жените. Любовта трябва да се преоткрива”) Фредерик Мартел твърди, че поради ограниченията на безбрачието някои обитатели на Ватикана преоткриват любовта, като стар кардинал живее “със своя шурей”, а мнозина други - с личните си секретари. \r\n   \r\n Според Мартел, “хомосексуалността се разпростира с приближаването до Светая Светих; има все повече хомосексуалисти с издигането в католическата йерархия. В Колежа на кардиналите и във Ватикана преференциалният процес е завършен: хомосексуалността се превръща в правило, хетеросексуалността - изключение”. \r\n   \r\n Писателят описва “ вездесъщността на хомосексуалистите” в Католическата църква и на върха на духовенството във Ватикана. “Има хомофили, непрактикуващи гейове, които са верни на обета си за целомъдрие. После има хора, които може би имат желания, отношения, но го изживяват много зле, самобичуват се. След това има хора, които живеят със своите любовници, кардинали, често асистент или приятел. После има кардинали, които излизат, имат любовници. Други, най-малко двама кардинали, близки на Йоан-Павел II, са прибягвали до мъжки проститутки”, обяснява Фредерик Мартел пред АФП. \r\n   \r\n \r\n   \r\n   \r\n Хомосексуалността подхранва, според него, голямата омерта в Църквата по други въпроси, като педофилията или скандалите за корупция. “Свещениците педофили използват информациите, с които разполагат за католическата йерархия, за да се защитят. Епископите, които имат хомосексуални отношения, са принудени да си мълчат”, обяснява Фредерик Мартел пред “Поан”. \r\n   \r\n Той твърди, че има и друго правило, “което се потвърждава почти винаги”, и то е, че прелатите, които държат най-хомофобските и традиционни от нравствена гледна точка речи, се оказват хомосексуалисти или хомофили. \r\n   \r\n \r\n   \r\n Книгата “Содома” интерпретира понтификатите на Павел VI, Йоан-Павел II и Бенедикт ХVI в тази гей призма. Тя е особено ужасна за полския папа, който анатемосваше хомосексуалността и презерватива в разгара на епидемията от СПИН, но чието най-близко обкръжение е било съставено предимно от гейове, сред които двама видни кардинали, замесени в мрежа за мъжки проститутки. \r\n    \r\n В замяна на това, Фредерик Мартел е по-снизходителен към папа Франциск. “Никога всъщност един папа не е засвидетелствал такава съпричастност към хомосексуалистите и това, което той нарича “перифериите”. През 2013 г. той изрече историческата фраза: “Ако един човек е гей и търси Господ с добра воля, кой съм аз, че да го съдя?”. \r\n   \r\n Понтификатът на аржентинския папа не е пощаден обаче от полемики и самият Франциск предизвика спорове с някои свои изявления. През декември, в книга с интервюта, папата призна, че е “разтревожен” от броя на свещениците и духовници гейове, а Католическата църква рискува да бъде превзета от “модата” на хомосексуалността. През август Ватиканът трябваше да коригира изявлението на папата, който препоръча на родителите да се обърнат към психиатър, ако забележат хомосексуални наклонности при децата си. \r\n   \r\n В потресаващ епилог писателят разкрива, че свещеникът от неговата младост в Авиньон, е починал от СПИН през 90-те г., изоставен от църквата. \r\n   \r\n Силата на книгата е във всички тези интимни интервюта. Авторът, въоръжен с кохорта от четиридесет адвокати, избягва обаче директното разкритие на хомосексуалността на този или онзи духовник, с изключение на починали кардинали, посочва “Фигаро”. \r\n   \r\n В интервю за “Поан” миналата седмица Фредерик Мартел каза, че “Содома” не е антиклерикална книга, а разследване за “една малко по-особена хомосексуална общност”. Френският ватиканист Анри Тинк приветства сериозността на изследването, а отец Кристиан Венар, военен свещеник, заяви, че “огромното мнозинство от монасите, монахините и свещениците живеят във вярност към своя обет за целомъдрие”. \r\n   \r\n По-спорна е основната теза на книгата: влиянието на тези гей мрежи. Фредерик Мартел им приписва прекомерно виляние. Досега тази теза се основаваше на слухове и беше слабо документирана. Това вече не е така. Но книгата внушава, че това влияние е преобладаващо в католическата институция, което не е вярно, коментира Жан-Мари Геноа, специалист по религиозните въпроси във “Фигаро”. \r\n   \r\n Друга теза на книгата: този “скандал” е причината за оттеглянето на папа Бенедикт ХVI. Според Мартел той се е оттеглил заради мащаба на гей феномена. Това не е възможно обаче, защото Йозеф Рацингер беше префект на доктрината на вярата, преди да стане папа, и е трябвало да се справя с този род проблеми, така че винаги е бил информиран за тях. \r\n   \r\n Последната и по-спорна теза на книгата: най-големите противници на нормализирането на хомосексуалността в гражданското общество или на хомосексуалните бракове са консервативни прелати със скрит гей уклон. В подкрепа на тази теза авторът посочва няколко такива. Той пренебрегва в анализа си обаче институционалното значение на учението на Църквата, нейната двухилядолетна традиция, дълбоката й вяра, на която тези духовници са избрали да посветят живота си. Така че свеждането на висшето католическо духовенство до сексуална “шизофрения” е фактически неприемливо, дори и да има някои примери за обратното, подчертава още Жан-Мари Геноа във “Фигаро”. \r\n   \r\n И накрая, кой печели от тази книга? Тя напада понтификата на Йоан-Павел II. Подкопава този на Бенедикт ХVI. Приветства борбата на папа Франциск срещу влиянието на консервативните прелати и отварянето му към хомосексуалната кауза. Парадоксално, една глава за синода на семейството показва “стратегията” на група на най-високо ниво във Ватикана, която работи задкулисно за признаване на хомосексуалния брак. Така книгата на Фредерик Маретл като цяло потвърждава обвиненията, отправени от консервативния архиепископ Карло Мария Вигано, който изобличи влиянието на хомосексуалните мрежи на върха на Църквата. \r\n   \r\n \r\n \r\n   \r\n \r\n", "date": "2019.02.18", "title": "Фредерик Мартел: “Ватиканът е\" Петдесет нюанса гей”"}
{"url": "http://epicenter.bg/article/Ot-MVR-razkriha--12-dushi-sa-zadarzhani-za-masoviya-boy-v-Kyustendil/175541/3/0", "text": "Разпитани са над 20 лица пред съдия за масовото сбиване в Кюстендил. Лицето, издирвано за убийството на 35-годишният мъж е 19-годишен, който се е предал доброволно около 23:30 снощи е криминално проявен. 19-годишният не е дал обяснение все още, но е написал във Фейсбук, че не е виновен. Това заяви на брифинг старши комисар Елиан Стамболийски, директор на Областна дирекция на МВР – Кюстендил.   \"Установени са лицата, които са нанесли телесните повреди на двамата пострадали. Ще има задържани\", каза още той. \"Свадата не е била на етническа основа, по скоро пиянски скандал. Гольовците не са добре приети в квартал \"Изток\" в Кюстендил. Те имат стари вражди дори със съкварталците си. Част от тях са излежавали повече от една присъда\", допълни Стамболийски.  \"Общо задържаните са 12 души\", разкри старши комисар Елиан Стамболийски, директор на Областна дирекция на МВР – Кюстендил.     ", "date": "2019.02.18", "title": "От МВР разкриха: 12 души са задържани за масовия бой в Кюстендил"}
{"url": "http://epicenter.bg/article/Tragediya-v-Novi-Iskar--Voenen-ubi-nay-blizkite-si-/175555/3/0", "text": "Тази сутрин към 10.30 е получен сигнал за тежък криминален инцидент, станал в къща в столичния кв. „Нови Искър“, съобщиха от пресцентъра на МВР. По първоначални данни мъж е нанесъл смъртоносни наранявания на родителите си, брат си и баба си.   На място са криминалисти на СДВР, които извършват оглед. Задържан е заподозрян за тежкото криминално престъпление – 25-годишен мъж.    По-рано бе съобщено, че стрелечът е военен.   Действията по разследването продължават в рамките на образуваното досъдебно производство под наблюдението и ръководството на прокуратурата.  ", "date": "2019.02.18", "title": "Трагедия в Нови Искър! 25-годишен военен изби семейството си "}
{"url": "http://epicenter.bg/article/Masovi-ubiystva-v-Balgariya/175561/3/0", "text": "25-годишен мъж е задържан за убийството на родителите, брат си и баба си в Нови Искър. По този повод \"Фокус\" припомня масовите убийства в страната през последните години.     През януари 2018г. е извършено шесторно убийство в Нови Искър. Шестима души са разстреляни с по няколко куршума – баща, син, доведена дъщеря, приятелят ѝ и баба ѝ. На километри от къщата в кладенец е открита убита и майката. Заподозрян е 56-годишният Росен Ангелов – рецидивист с присъди за блудство с малолетна и кражби. В хода на разследването стана ясно, че той е имал интимна връзка с намерената в кладенец жена. Росен Ангелов избяга от полицията, а докато го издирваха, той се самоуби и бе намерен с куршум в главата. Издирването продължи четири дни. Според разследващите мотивът за убийството от една страна е емоционален заради приключила любовна връзка, а от друга – финансов заради отказ на жената да му помогне в обири на къщи, в които е работила.   Баща, майка и техният син са намерени мъртви в дома им в град Вълчи дол. Разследващите установяват, че става въпрос за двойно убийство с последвало самоубийство след битов скандал. Според данните 65-годишен бивш пожарникар е застрелял първо сина си и съпругата си, а след това се е самоубил.   Двойно убийство е извършено в плевенското село Горни Дъбник. Жертвите са баща и дъщеря на 72 и 35 години. За пристъплението е задържан бившия съпруг на жената.   Съседка случайно открива труповете на възрастно семейство в двора на къщата им. Убитите са на 74 и 69 години. За престъплението е задържан техния син - служител на пловдивската „Икономическа полиция”.   Четиричленно семейство е открито мъртво в пловдивския кв. „Кючук Париж”. Това са 32-годишният Георги Т. и 28-годишата му съпруга Николинка Т. и двете им деца – на осем и на три години. И четиримата са били с огнестрелни рани. По-късно става ясно, че се касае за тройно убийство, последвано от самоубийство. Разследващите полицаи са намерили до трупа на мъжа законно притежаван от него пистолет.   Трима души бяха убити, а една жена бе тежко ранена след спор за имот в Ябланица. Скандалът се разразил в семейна вила в града. Загинали са 70-годишна жена, 51-годишният й син и 15-годишният й внук. Разпрата възникнала между 73-годишния Гаврил П. и семейството на 70-годишната му сестра. Докато семейството на сестрата вечеряло, Гаврил П. внезапно нахлул в къщата им и открил огън срещу тях. На място издъхват племенникът на стрелеца Иван и неговият син – Теодор, на 15 години. Лекарите не успяват да спасят живота на 70-годишната Цветанка, а снаха й изпада в кома. По време на стрелбата през прозореца успява да избяга другият внук – Мариян, на 19 години. Минути след това Гавраил пали вилата, построена на около 50 метра от къщата.   21 годишен наркозависим уби майка си, а след това и сестра си и се опита да се отърве от труповете посред бял ден в неделя. Младежът, който е извършил двойното убийство в ж.к. „Младост”, е живеел на 20 етаж на блок 371, заедно с майка си и сестра си. Той бил задържан, докато се опитвал да пренесе тялото на една от жертвите в чувал заедно със строителни отпадъци.   Телата на мъж и жена, които са живеели на семейни начала, бяха намерени в района на къщата им във вилната зона край пътя от м.с. Черно море към село Рудник. Тялото на жената е открито в автомобила на семейството \"Опел Омега\", паркиран в двора на дома им, а мъжът е намере по-късно в дерето на няколко метра срещу къщата. От полицията са категорични, че трагедията не е плод на семейна драма, а става дума за двойно убийство. След дни за двойното убиство е задържан 34-годишен мъж, осъждан за кражби.   Македонка и българин са намерени мъртви в квартирата си в столичния квартал “Редута”. Открити са телата на 30-годишния българин от Велико Търново Емил К. и 24-годишната македонска гражданка Биляна Н. Младежите били намерени окървавени на пода, а около тях имало две метални ножици. В стаята също са открити и куршуми. Според разследващите преди да бъдат застреляни двамата са измъчвани.   Малко преди полунощ 22-годишния Георги Й. наръгва и убива бившата си приятелка - 17-годишната Галина И., и нейните братовчедки Ралица Д. и Анастасия М. на 15 и 13 години. Техните тела бяха намерени рано сутринта на следващия ден в двора на училището във Вълчи дол. Според обвинението мотивът на Георги е ревност. За жестокото си престъпление той получава доживотен затвор.   В апартамента им в квартал „Гео Милев“ в София са убити мъж, жена и 4-годишният им син. За тройното убийство е обвинен 18-годишният Димитър К., който прави самопризнания и описва детайлно как е застрелял баща си, втората му съпруга и е прерязал гърлото на братчето си.   Най-масовото убийство в България е извършено от 17-годишен ученик - Бранимир Д., който часове преди да нахлуе в общежитието, въоръжен с пистолет \"Валтер\" и финландски нож, гледа за пръв път филмът \"Кръстникът\". На 25 декември 1974 г. в 20.45 часа в студентските общежития в кв.\"Дървеница\" е извършено убийство на 6 студенти, а 10 са ранени. Двама от тях почиват по-късно. Единият от убитите и 3-ма от ранените са чужди граждани. По-късно пред разследващите Бранко ще обясни, че е отишъл в общежитието да търси братовчедка си Елена, в която според думите му бил влюбен. 17-годишният Бранимир е задържан, но заключението на петорната съдебно-медицинска експертиза гласи, че той не трябва да носи наказателна отговорност за зловещото деяние, тъй като страда от \"шизофренна психоза\". Решено е, че ученикът трябва да бъде настанен в психиатричната болница в ловешкия затвор.  ", "date": "2019.02.18", "title": "Масови убийства в България през последните години"}
{"url": "http://epicenter.bg/article/Ministerstvoto-na-otbranata-s-podrobnosti-za-chetvornoto-ubiystvo-v-Novi-iskar/175565/3/0", "text": "Задържаният по случая с четворното убийство в Нови Искър 25-годишен мъж няма правоотношения със системата на Министерството на отбраната нито като военнослужещ, нито като цивилен служител.   Това съобщиха от пресцентъра на министерството.   Случаят се разследва от МВР.  ", "date": "2019.02.18", "title": "Министерството на отбраната с подробности за четворното убийство в Нови искър"}
{"url": "http://epicenter.bg/article/Pochina-edin-ot-postradalite-pri-tezhkata-verizhna-katastrofa-na-AM--quot-Struma-quot-/175568/3/0", "text": "Две лица, пострадали при верижната катастрофа на автомагистрала „Струма“ край село Дамяница, бяха транспортирани до столични болници, едно от тях е починало. Това каза Мария Павлова, говорител на Националната следствена служба (НСлС) и ръководител на всички процесуално-следствени действия, свързани с изясняване на причините, довели до инцидента, предаде Радио „Фокус“ – Пирин.   „Към момента има транспортирани две лица в Александровска болница и в УМБАЛСМ „Н. И. Пирогов“. Те са били в по-тежко състояние, като за съжаление едно от тях е починало. Назначени са експертизи с оглед установяване дали настъпилата смърт има причинна връзка с катастрофата. Те са в процес на изготвяне, тоест, все още не са готови“, посочи Мария Павлова.   Тя добави, е изискан акт за смърт, медицинска документация и други от болница „Пирогов“. „След като експертизите станат готови, делото ще се докладва на Прокуратурата, за да се прецени дали има необходимост от промяна на подсъдността“, допълни Павлова. Тя уточни, че лицето, което е останало за лечение в Александровска болница, е в по-тежко състояние.   Мария Павлова отбеляза, че под медицински контрол остават и няколко лица, които са настанени в болници в Благоевград, Петрич и Сандански.   На 5 февруари възникна тежка верижна катастрофа на автомагистрала „Струма“ в района на село Дамяница. В нея участваха 29 моторни превозни средства, между които леки и товарни автомобила и два автобуса. След инцидента в болниците в Благоевград, Петрич и Сандански бяха приети 14 души с различна степен на увреждане. Още в деня на пътнотранспортното произшествие разследването на причините, довели до инцидента, бе възложено на Националната следствена служба с постановление на заместник-главния прокурор Мария Шикова.   С оглед на ефективното и своевременно провеждане на първоначалните действия от Националната следствена служба бе изпратен екип от 9 следователи, 2 мобилни центъра и експерти от София. Още в самия ден на катастрофата е извършен мащабен оглед на местопроизшествието. При огледа са иззети множество веществени доказателства, включително и 14 моторни превозни средства. Предвид мащаба на местопроизшествието при огледа са използвани различни технически средства, в това число и дрон. На 5 февруари са били разпитани 32 свидетели, от които 11 граждани на Република Гърция, разпитани пред съдия.   Направени са огледи на 14-те автомобила, които бяха иззети при първоначалния оглед на местопроизшествието след верижната катастрофа на автомагистрала „Струма“, каза още говорителят на Националната следствена служба (НслС)   По думите ѝ е била назначена е една техническа експертиза за скоростта на двата влекача, участвали в произшествието, и са изготвени 9 химически експертизи относно иззети алкохолни проби на водачите.   „В нито една от кръвните проби не е установено наличието на алкохол или упойващи вещества. Изискана е и до момента не е получена документация от Агенция „Пътна инфраструктура“, посочи Павлова.   Тя добави, че документация е била изискана още от болниците в Югозападна България, в които има настанени пострадали – „ПУЛС“ – Благоевград; „Югозападна болница“ – Сандански и МБАЛ „Рокфелер“ – Петрич.  ", "date": "2019.02.18", "title": "Жертвите на верижната катастрофа на АМ \"Струма\" станаха две, почина едни от пострадалите"}
{"url": "http://epicenter.bg/article/NSlS--Predstoi-ekspertiza-za-dvizhenieto-i-skorostta-na-tovarniya-vlak--koyto-deraylira-v-Plovdiv/175569/3/0", "text": "Предстои експертиза за движението и скоростта на товарния влак, който дерайлира в района на Централна гара в Пловдив. Това съобщи Мария Павлова, говорител на Националната следствена служба, предаде Радио „Фокус”. Експертизата ще бъде направена на базата на информацията от черните кутии, които вече са иззети, след изправянето на вагоните. Ще има и втора експертиза за състоянието на релсовия път.   Досега са били извършени два огледа на местопроизшествието – на релсите и на жп състава. „При повторния оглед са иззети парчета от релсите и от стрелката. Като свидетели са разпитани тримата машинисти и диспечерите. Иззета е документация от НКЖИ и ЖП управление – Пловдив”, съобщи още Павлова.   Назначена е и една техническа експертиза на стрелките и на релсите в БАН, в Института по металознание. Извършени са били и огледи на локомотивите, но вече в изправено състояние.   По разпореждане на главния прокурор от самото начало делото е поето от Национална следствена служба.   Товарен частен влак с 25 вагона, пълни с пропан-бутан, дерайлира в района на Централната гара в Пловдив, около 4 часа в събота. Композицията е била с два локомотива и е превозвала 2100 тона от горивото. Проверката на прокуратурата установи, че първата машина е същата, която е теглила композицията, взривила се при инцидента на гара Хитрино през декември 2016 г.", "date": "2019.02.18", "title": "НСлС: Предстои експертиза за движението и скоростта на товарния влак, който дерайлира в Пловдив"}
{"url": "http://epicenter.bg/article/Pochina-zhenata--koyato-se-samozapali-v-dvora-na-doma-si-/175572/3/0", "text": "Почина жената, която се самозапали в двора на дома си в село Камен. 51-годишната жена е издъхнала от изгарвянията си на 16 февруари в УМБАЛСМ \"Н. И. Пирогов\", съобщиха от полицията, предаде  .   Припомняме, че Славка направи клада от стари дрехи в двора на дома си и драснала клечката. После влязла в пламъците, за да сложи край на живота си. Близки и съседи забелязали живата факла и се притекли на помощ. Те успели да я изгасят с одеяла и се обадили на тел.112.   Жената била откарана с линейка във великотърновската болница и в последствие била транспортирана в столицата, но е издъхнала от тежките наранявания. По време на драмата мъжът й не бил в къщи, но тя му казала, че ще се запали, защото нямала пари за осигуровки и лекарства.   Преди Славка била опитвала да сложи край на живота си заради мизерията и липсата на работа. По случая в РУ – Стражица се води досъдебно производство.    ", "date": "2019.02.18", "title": "Почина жената, която се самозапали в двора на дома си заради мизерия"}
{"url": "http://epicenter.bg/article/Ubietsat-ot-Novi-Iskar-uvil-telata-na-zhertvite-s-odeyala-i-gi-skril-pod-matratsi--Video-Snimki-/175578/3/0", "text": "Четворният убиец от Нoви Искър вероятно е психично болен, защото бил забелязван да излиза по улиците винаги придружаван с майка си, или с някой от роднините си.   Жител на градчето разказа, че младият мъж Георги Ранов е получавал и инвалидна пенсия, съобщи    Тази сутрин той по зловещ начин съсече родителите си - баща си Иван, който е военен, майка си Ирена - преподавател в Софийския университет, брат си Александър и баба му Славка. Той увил телата им с одеяла и ги скрил под матраци в къщата им.   Военна полиция се е натъкнала на зловещата кървава гледка, след като сутринта униформените дошли до градчето, за да видят защо техният колега, който е баща на 25-годишния убиец, не идва вече втори ден на работа.   Те заварили младия мъж в неадекватно състояние, а впоследствие открили и трупа на колегата си, на съпругата му, на бабата и на брата на убиеца.   Мъжът е арестуван, а съседи от Нови Искър го видели овързан в полицейска кола.   Към момента е ясно, че трагедията се е разиграла след тежък семеен скандал.   Съседи на семейството разказват, че младият мъж на два пъти е бягал от дома си, като е обяснявал, че иска да сложи край на живота си. Веднъж роднините му го открили в Пазарджишко и го върнали в Нови Искър.   По думите им убиецът е бил нормално момче, завършил е Хладилния тихникум в София, но преди пет години бил освидетелстван с психично заболяване.", "date": "2019.02.18", "title": "Убиецът от Нови Искър увил телата на жертвите с одеяла и ги скрил под матраци (Видео+Снимки)"}
{"url": "http://epicenter.bg/article/Lekari-sa-arestuvani-vav-Varna-pri-operatsiya-na-GDBOP/175579/3/0", "text": "Над 10 лекари във Варна са арестувани при операция на ГДБОП и прокуратурата в града, предаде БНР. Те са били задържани заради участие в схеми за издаване на решения на ТЕЛК на хора, които не са били реално болни.  Сред задържаните има лекари от комисии на ТЕЛК в морския град, както и лекари от болници в града.  По предварителна информация в центъра на престъпната дейност е лекарка от Добрич - невролог, която има и клиент във Варна. Лекарката е изписвала лекарствата, които колегите ѝ от ТЕЛК са предлагали на пациентите си. Стана ясно, че голяма част от пациентите с лекарски експертизи също са разпитвани от разследващите органи.  ", "date": "2019.02.18", "title": "Лекари са арестувани във Варна при операция на ГДБОП"}
{"url": "http://epicenter.bg/article/Plovdivski-politsai-obvineni-v-grabezh--podkup-i-iznudvane/175582/3/0", "text": "Окръжната прокуратура в Пловдив внесе в съда обвинителен акт срещу полицаи за изнудване, грабеж и взимане на подкуп.   Двама от задържаните - служител на ОД на МВР-Пловдив и негов съучастник, ще отговарят пред Темида за това, че \"са отнели от М.М. 5 000 кутии цигари без бандерол за 37 500 лева, както и 1 500 евро, 200 турски лири, 960 лева и кожен калъф за документи - всичко на обща стойност 41 500 лева\", съобщиха от пресцентъра на прокуратурата в града. От обвинението уточняват, че арестуваните са взели стоките и парите, използвайки сила и заплахи.   На съд са предадени още четирима души на възраст между 32 и 45 години, които, в качеството си на длъжностни лица - служители на \"Охранителна полиция\" при пловдивската дирекция и служители на районното управление в Раковски, са поискали и взели подкуп от общо 20 000 лева. Потърпевшият трябвало да даде парите, за да \"не предприемат действия спрямо М.М. за пресичане и разкриване на престъплението, за което са имали информация\" - държане на акцизни стоки без бандерол.   Престъплението е извършено през декември 2016 г., когато в Пловдив М.М. превозвал цигари без бандерол и бил спрян за проверка. Шофьорът бил задържан с белезници от обвиняемите, които претоварили цигарите в друг автомобил, а от кожената чанта задигнали посочените суми.   През март следващата година М.М. бил извикан в районното управление в Раковски, където четиримата обвиняеми, служители на реда, се договорили да му кажат, че знаят за цигарите без бандерол в микробуса и му поискали 20 000 лева, за да не предприемат спрямо него законови мерки. Сумата била получена на полски път край село Войводиново и разделена между четиримата.   Трима от всичките обвиняеми са с мярка за неотклонение \"парична гаранция\", а двама са със \"задържане под стража\" по друго наказателно производство. ", "date": "2019.02.18", "title": "Пловдивски полицаи обвинени в грабеж, подкуп и изнудване"}
{"url": "http://epicenter.bg/article/Prokuror-Rusinova--Chetvornoto-ubiystvo-v-Novi-Iskar-e-izvarsheno-s-bradva/175586/3/0", "text": "Четворното убийство в Нови Искър е извършено с брадва, задържаният мъж е ходил на психиатрични прегледи. Това каза на брифинг градският прокурор на София Емилия Русинова във връзка с четворното убийство в Нови Искър, предаде репортер на Агенция „Фокус“.   „Данните са съвсем първоначални, тъй като сигналът е получен в днешния ден. Към настоящия момент данните сочат за извършител на деянието един от синовете. Убити са бащата, майката, братът и бабата на лицето, което смятаме за извършител. Не можем да твърдим с категоричност кога е извършено това четворно убийство, тъй като все още няма готови никакви съдебно-медицински експертизи. По първоначални данни можем да кажем, че то е извършено с брадва“, коментира Русинова и уточни, че текат процесуално-следствени действия, огледи на местопроизшествие и разпити.   „Първоначалните данни за лицето, което смятаме за извършител, са че същият е воден през 2015, 2018 и 2019 г. на преглед при психиатър. Няма данни обаче за същинско психично заболяване, което да изключва вменяемостта. Нито прокуратурата, нито МВР са били уведомявани за някакви инциденти с участието на това лице. Няма заведени преписки и досъдебни производства. Няма данни за наркозависимост. Не сме изключили нито една версия“, каза още Емилия Русинова.", "date": "2019.02.18", "title": "Мъжът в Нови Искър убил семейството си с брадва, опитал да заличи следите"}
{"url": "http://epicenter.bg/article/SDVR--Zadarzhaniyat-za-chetvornoto-ubiystvo-e-opital-da-pochisti-kravta-ot-mestoproizshestvieto/175596/3/0", "text": "Има данни, че задържаният за четворното убийство в Нови Искър се е опитвал да почисти кръвта от местопроизшествието. Това каза на брифинг директорът на СДВР ст. комисар Георги Хаджиев във връзка с четворното убийство в Нови Искър, предаде агенция „Фокус“.   „Сигналът е получен в 10.30 часа в оперативния дежурен център в СДВР. Тъй като колегите на бащата на извършителя са направили опит да се свържат с него, са отишли в участъка в Нови Искър да потърсят съдействие. Началникът на участъка е отишъл на място, за да установи каква е причината, поради която не могат да осъществят контакт с техния колега.   При позвъняването на вратата самият извършител е отворил вратата и е бил в абсолютно неадекватно състояние. На въпрос къде се намират неговите родители, той е заявил, че са на погребение в Пловдив“, коментира ст. комисар Хаджиев.   По думите му след това е бил направен опит за позвъняване по телефоните на жертвите. „След като чува, че GSM-ите са в къщата, влиза в къщата и оттам нататък следва картината, която ви описахме. Установени са 4 трупа - на майката, бащата, брата и бабата. На самото местопроизшествие имаме хладно оръжие (брадва). Задържаният е в много тежко психическо състояние, но това по-скоро експертите като се назначи психолого-психиатричната експертиза ще кажат евентуално дали е бил вменяем по време на извършването на деянието. Не мога да кажа дали е бил пиян, експертите ще кажат“, допълни ст. комисар Хаджиев.   Той уточни, че има данни да са заличавани следи от местопроизшествието. „Опитвал се е да почисти кръвта. По отношение на мотивът за извършването на такова престъпление, най-вероятно той ще е свързан с психичното състояние на извършителя. За версиите ще говорим, след като приключат огледите и съберем абсолютно всички веществени доказателства.   Все още извършителят не е давал обяснения. Той е безработен. Няма данни за финансови проблеми в семейството“, добави той.   По думите му бащата на задържаният мъж е бивш военен, който се е пенсионирал и до момента е работил по трудови правоотношения с поделението в Костинброд.    ", "date": "2019.02.18", "title": "СДВР: GSM-ите на убитите звъннали, докато синът им обяснявал, че са на погребение в Пловдив"}
{"url": "http://epicenter.bg/article/GERB-depozira-oshte-dnes-vrashtane-na-preferentsiite-i-izbor-na-nova-TsIK-/175601/2/0", "text": " съобщиха от пресцентъра на партията.     се казва в съобщение до медиите от централата на ГЕРБ.   Връщането на старите текстове в Избирателния кодекс ще бъдат направени, \"независимо от това дали Президентът ще наложи вето или не\", обяви по рано днес лидерът на ПГ на ГЕРБ Цветан Цветанов, с чийто подпис бяха внесени в деловодството на Народното събрание поправките на поправките на Избирателния кодекс.     Още в сряда правната комисия на парламента ще възстанови текстовете, каквито са били, казаха от ГЕРБ. \"Това е така наречената огледална техника, тоест процедурата тече, без значение дали междувременно президентът ще наложи вето на приетите миналата седмица поправки в Изборния кодекс\", обясни пред \"24 часа\" председателят на комисията Данаил Кирилов. Той написал още днес и процедурните правила, по които ще се приеме новият проект.         Новият законопроект на ГЕРБ посочва, че прагът за отчитане на преференции на евровота ще бъде 5% от гласувалите за съответната листа, а на парламентарните и местни избори - 7%.   Малко след 18 ч. на сайта на парламента се появи информация за внесен проект, но няма качен документ.", "date": "2019.02.18", "title": "ГЕРБ депозираха нов Закон за връщане на преференциите и избор на нова ЦИК "}
{"url": "http://epicenter.bg/article/Georgi-Markov--Izkaraha-ni--che-ne-iskame-mazhoritarni-izbori--a-tova-beshe-parvoto--koeto-poiskahme-/175602/2/0", "text": "Мила Цветанке, ще ме гръмнеш, ще получа кръвоизлив и в дясното око! Така възкликна депутатът от гражданската квота в ГЕРБ Георги Марков в предаването \"Лице в лице\" по БТВ, обръщайки се към водещата Цветанка Ризова.   Марков защити пламенно политиката на унгарския премиер Виктор Орбан в защита на християнските ценности, против джендър идеологията и против Пакта за миграцията. Възклицанието му дойде като отговор на въпроса на водещата дали не се отива към фашизъм, когато има отказ от всички либерални ценности.   \"Спомням си костинбродската афера. По безобразен начин ние изкарахме, че ще има държавен преврат. Да спрем да се занимаваме с избори, Цветанке, а да вземем да се занимаваме с евроизбори. България не приема миграцията като източник на благоденствие. Ние искаме християнска Европа. България нама да се откаже от Дядо Коледа и от мама и тате. Ние сме лоялни европейци. Гледаме си и нашата идентичност. Не искаме гей бракове и подобни щуротии. Големият дебат е християнска ли ще е Европа или не. А не да се занимаваме с изборните правила. Няма родител №1 и родител №2, българските деца ще имат мама и татко. Ние ще празнуваме Коледа, а не Зимни празници\", каза развълнувано Георги Марков.   Той бе гост в студиото във връзка с обрата в позицията на ГЕРБ по Изборния кодекс, но покрай тази тема засегна и въпроса с евроизборите и спада в доверието към традиционните партии, регистрарано от излязло днес социологическо проучване. Така се стигна и то темите за либерализма.   \"Който иска Европа да бъде християнска, да гласува за ГЕРБ и Манфред Вебер като бъдещ шеф на Европейската комисия. Онзи ден в Будапеща бе кандидатът на ПЕС Тимерманс и от половин час реч, двадесет минути говори за Сорос, възхваляваше го. Та той е човек на Сорос\", възмути се Марков.   \"Остана впечатление, че целим служебна победа, каквато не целим. Изкараха ни, че не искаме мажоритарни избори, а това беше първото, което поискахме!\", каза в началото на предаването бившият конституционен съдия.   „Остана впечатление, че целим служебна победа, каквато не целим. Най-много ме подразни е, че ни изкараха, че от ГЕРБ не искаме мажоритарни избори, посягайки на преференцията. Ние сме формацията, която се вслуша в гласа на народа и първият закон, който внесохме беше за мажоритарна система. Всички бяха против, сега тези „мажоритарници” говорят, че ГЕРБ блокира преференциите”, бяха точните думи на Георги Марков.   С промените в Избирателния кодекс хората останаха с впечатление, че отнемаме придобити права, изтъкна депутатът от ГЕРБ.   Трябва да се върнем към референдума, защото на него само 500 000 души гласуваха за тази избирателна система, посочи той. БСП казаха, че ще внесат смесена избирателна система, а не я внесоха, припомни той.   „Нашият премиер го награждава сръбския премиер Вучич, македонският премиер си сваля накитите и ги дава на Бойко, Ципрас, който хвали само гърците – хвали Бойко и му казва: Ти ставаш да председателстваш ООН. България е с едни гърди напред пред останалите балкански страни, стана фактор, а ние занимаваме горкия Бойко с преференции”, развълнувано изреди Георги Марков.  Марков допълни, че премиерът се е намесил, за да се избегнат съмнения за опорочаване на предстоящия вот. По думите му, в нито една държава в ЕС президентът и правителството не са избрани с машинно гласуване. По повод на искането за машинно гласуване, Марков заави, че се самоунижаваме с \"тези машини\". „Машините са за дебили\", смята юристът.   \"Кой в Европа е избран с машини? Радев с машини ли беше избран? Само Мадуро във Венецуела беше избран с машини\", каза още Георги Марков, без да обърне внимание на репликата на водещата, че машинното гласуване е записано в закон от това управляващо мнозинство.      ", "date": "2019.02.18", "title": "Георги Марков пред БТВ: Мила Цветанке, ще ме гръмнеш, ще получа кръвоизлив и в дясното око"}
{"url": "http://epicenter.bg/article/Ministerstvo-na-zdraveopazvaneto--Registrirani-sa-tri-novi-sluchaya-na-morbili-v-stranata-/175605/2/0", "text": "СРЗИ съобщава за два случая на морбили. Касае се за майка на 19 г. и детето ѝ на 2 г. от кв. Христо Ботев, гр. София. И майката и детето са хоспитализирани в Инфекциозна болница. Към момента няма данни същите да са пътували в чужбина или да са имали контакти със заразени лица от района на Благоевград. Това съобщиха от пресцентъра на Министерството на здравеопазването.  РЗИ-Софийска област съобщава за 9-месечно бебе, от с. Костенец, с клинична картина на морбили, което също е настанено в Инфекциозна болница, София. Детето е пребивавало на същия адрес в кв. Христо Ботев.  И трите лица не са имунизирани. В момента здравните власти издирват контактни лица за по-нататъшно проследяване.  Към днешна дата Министерството на здравеопазването е информирано за общо 27 случая на лица с клинична картина на морбили.  МЗ припомня, че още на 14 февруари на всички регионални здравни инспекции в страната е разпоредено чрез общопрактикуващите лекари да бъдат издирени и установени всички лица от 13-месечна до 18-годишна възраст без данни за имунизация и с пропуск в имунизационната схема и незабавното им обхващане с една доза ваксина срещу морбили, паротит и рубеола.  Припомняме, че съгласно Имунизационния календар на Република България на децата безплатно се поставят задължителна профилактична имунизация с комбинирана ваксина срещу морбили, паротит и рубеола от тринадесетия месец (след навършване на 13-месечна възраст) и реимунизация срещу морбили, паротит, рубеола на 12-годишна възраст.  Всички лекари на територията на страната следва да подходят с особено внимание към пациенти със съмнение за морбили.  Министерството на здравеопазването е осигурило достатъчни количества ваксина срещу морбили, паротит и рубеола и се обръща към родителите с апел при установен пропуск в имунизационния статус на детето си, сами да потърсят общопрактикуващия си лекар.  ", "date": "2019.02.18", "title": "Министерство на здравеопазването: Регистрирани са три нови случая на морбили в страната "}
{"url": "http://epicenter.bg/article/Valeri-Zhablyanov-/175606/2/0", "text": "Ние няма да участваме в заседанията на Народното събрание до предприемането на конкретни действия за промяна в промяната на изборното законодателство. Това каза народният представител от ПГ на „БСП за България” Валери Жаблянов по време на пресконференция в Кюстендил, предаде репортер на Радио „Фокус” – Кюстендил.   Народният представител коментира действията на парламентарната група и протестът срещу начина по който са извършени промените в изборното законодателство. „Вече стана практика изборното законодателство да се променя от управляващото мнозинство непосредствено преди всеки избор, с ясното намерение промените да облагодетелстват по някакъв начин управляващото мнозинство”, заяви Валери Жаблянов. Той обърна внимание на това, че управляващото мнозинство е отказало да открие процедура по смяна на състава на Централната избирателна комисия (ЦИК). „Както виждате, развоят на политическата ситуация днес показва, че имаме пълни основания в нашите искания до толкова, доколкото днес беше променена, за кой ли път и по един съвсем познат начин, позицията на основната управляваща партия, която се измени на 180 градуса”, посочи Валери Жаблянов. По думите му това не е един добър атестат за една политическа партия, която в рамките на четири дни е в състояние да си промени диаметрално позицията по въпроси, свързани с правата на гражданите и състоянието на законността и конституционният ред в държавата.   „Ние няма да участваме в заседанията на Народното събрание докато не бъдат предприети конкретни действия от страна на ГЕРБ за промяна в промяната на изборното законодателство”, каза Валери Жаблянов. По думите му очакванията са ГЕРБ да внесат предложения за изменения в сегашния Изборен кодекс в текстовете, променени преди четири дни. Това означава да бъде открита процедура за избор на нов състав на ЦИК, да оттеглят измененията относно преференциите, възможността за обжалване на резултатите в съда, както и начинът за взимане на решения в секционните избирателни комисии и в районните избирателни комисии.  ", "date": "2019.02.18", "title": "Валери Жаблянов: Докато няма конкретни стъпки по Изборния кодекс, БСП няма да влиза в парламента"}
{"url": "http://epicenter.bg/article/VMRO--Ne-ni-iznenada-reshenieto-na-GERB--nie-gi-predupredihme--che-pravyat-greshka-/175608/2/0", "text": "От ВМРО не са изненадани от решението на ГЕРБ да направи крачка назад за Изборния кодекс и да коригира текстовете за преференциите. От партията поначало бяха против вдигането на прага и по тази причина се оказаха в една лодка с БСП.  \"Изобщо не ни изненадва решението. Предупредихме ги, че този дребен пазарлък, необмислените действия, които предприемат, ще бъдат коригирани от тях самите. И така стана\", каза за Канал 3 Искрен Веселинов.  Заместникът на Каракачанов разкри, че очакването на партията е било такова и след разговорите, които вицепремиерът Красимир Каракачанов е провел в Мюнхен с премиера Бойко Борисов и със заместника му Цветан Цветанов. Лидерът на ВМРО ги е убеждавал, че правят грешка.  Последва и обръщение на евродепутата Ангел Джамбазки към премиера да бъдат върнати преференциите.  Цялата работа се получи \"като онзи тарикат, който първо изял тоягата, после солта, а накрая си и платил\", обобщи Искрен Веселинов. \"Дадоха възможност на БСП да се направят на герои\", недоволства Веселинов. \"Но все пак се радваме, че те проявиха разум\", добави зам.-председателят на ВМРО.  По думите му второто отстъпление на ръководството на ГЕРБ, да се стартира процедура за избор на нов състав на ЦИК, тепърва ще се обсъжда в партията, която по принцип държеше да се спази законът и щом мандатът на комисията изтича, тя да бъде сменена.", "date": "2019.02.18", "title": "ВМРО: Не ни изненада решението на ГЕРБ, ние ги предупредихме, че правят грешка "}
{"url": "http://epicenter.bg/article/Maya-Manolova-za-vrashtaneto-na-preferentsiite--Na-dumi-i-obeshtaniya-ne-vyarvam-/175609/2/0", "text": "Аз не вярвам на думи и на обещания, а на действия и ще проследя, за да видя дали ще бъдат върнати текстовете за преференциите. Това каза в предаването \"Още от деня\" по БНТ омбудсманът Мая Манолова по повод крачката назад за промените в Изборния кодекс, която беше обявена днес от управляващите.  Затруднявам се дали да вярвам на Цветанов от събота или на Цветанов от понеделник и дали това, което решиха днес, няма да бъде променено. Промените, които бяха направени, отнемат съществуващи права на българските граждани. По този начин управляващите показаха неуважение към близо 1,5 млн. български граждани, които гласуват мажоритарно. Мажоритарното гласуване става все по-масово, заяви Манолова.  Не е мой ангажимент да правя политически коментари. Бдя за правата на гражданите, те са над всичко. Ако не бъдат върнати назад промените, ще подам конституционна жалба, за да защитя правата на гражданите. Над всичко е гласът на суверена, гласът на народа, гласът на българския гражданин и когато той е предпочел един кандидат пред друг, това е негово суверенно право. Когато това право му е дадено веднъж, не бива да се отнема, подчерта омбудсманът.  Според Манолова спорът за новия състав на Централната избирателна комисия по същество е за това трябва ли да се спазва законът или не. Ако депутатите се чудят дали да спазят закона, какво остава за редовите български граждани. Тук въпросът кое мнозинство е приело този състав на ЦИК, е абсолютно несъстоятелен, каза още Мая Манолова.", "date": "2019.02.18", "title": "Мая Манолова за връщането на преференциите: На думи и обещания не вярвам "}
{"url": "http://epicenter.bg/article/Tsvetelin-Kanchev--Ne-se-li-obarne-vnimanie--darzhavata-shte-bade-zapalena-/175610/2/0", "text": "Пиян млад човек убива друг пиян млад мъж. Това е станало в Кюстендил. Това е много примитивно решаване на конфликти, характерно за гетото. Това каза социалният антрополог Харалан Александров в предаването „Лице в лице“ по БТВ.  „Огромното постижение на обществеността е, че успя да се справи с насилието и примитивизма, характерни за мутренските времена. Тази култура на гетото бе изтласкана в ромските махали“, добави той.  „Няма провал в ромската интеграция, защото нищо не е правено. Каракачанов трябва да разпореди цялостна проверка и да разкрие на кой и какви пари са дадени за интеграция на ромите“. Това заяви лидерът на партия \"Евророма\" Цветелин Кънчев.  Според него е любопитно, че в най-бедната част на България - Северозападната има най-голям брой образовани цигани. „Трябва да се види и другата страна“, добави той. „Имало е пияна компания, псувни, сбиване в Кюстендил. Защо никой не казва, че един възрастен циганин бере душа след сблъсъка?, пита се ромският барон. „Не се ли обърне внимание, националистите ще запалят държавата“, предупреди Кънчев.  „Езикът на омразата в социалните мрежи, трябва да бъде разследван и да се наказва“, категоричен бе той.  Александров попита кой пример трябва да следват децата в гетата? „Стълбовете на обществото са нормалните хора, които ходят на работа“.  Кънчев е убеден, че от списъците с хората, свързани с ромската интеграция, ще изплуват много интересни имена. „Дори 3% цигани няма сред тях“, подчерта Кънчев.  „Голяма част от ромите в махалите не са в страната, а са в чужбина. Интеграцията в ЕС на тези общности, води до добри резултати“, заяви Александров.  „Гетата не могат да бъдат разрушени. Това предложение е популизъм и отклоняване на общественото внимание. Къде ще отидат тези хора?“, попита още Кънчев.", "date": "2019.02.18", "title": "Цветелин Кънчев: Не се ли обърне внимание, държавата ще бъде запалена "}
{"url": "http://epicenter.bg/article/Aleksandar-Simov--Koalitsiya-BSP---ABV-nyama-da-ima-/175613/2/0", "text": "Няма да влизаме в парламента. Тези театрални сценки, които гледахме днес не решават проблема. Преференциите са важна част от нашата битка, но държим отново да се възстанови дебата за машинното гласуване. Това каза депутатът от БСП Александър Симов в предаването „Още от деня“ по БНТ.  Настояваме да се възстанови правото на касационна жалба във Върховния съд, добави той. „Преференцията работи, на хората им харесва“, категорични са от БСП.  „Дебатът за преференцията се водеше между ГЕРБ и ДПС. Това е и новата коалиция. Решението бе осребряване на корпоративен вот. Този цирк сме го гледали“, каза Симов. „Въпросът за изборните правила е ключов. Хората искат да си запазят преференцията“, заяви той.  „Коалиция БСП-АБВ няма да има. Пленумът в събота го реши. АБВ не са доказали своята принадлежност към лявото пространство. Те бяха влезли в коалиция с ГЕРБ. Не могат да претендират за каквото и да е“, увери Симов.  „Оттук нататък БСП не влиза и на участва в работата на НС. Търсим диалог от различни политически организации“, каза още Александър Симов.", "date": "2019.02.18", "title": "Александър Симов: Коалиция БСП - АБВ няма да има!  Пленумът го реши!"}
{"url": "http://epicenter.bg/article/Simeonov-nedovolen-ot-vratkata-na-GERB--Yavno-za-Borisov-osnovniyat-deviz-e--quot-Reytingat-nad-vsichko-quot-/175614/2/0", "text": " от гласуваните вече промени в Изборния кодекс. Той отхвърли обвинението, че неговата партия е натискала за промените в Изборния кодекс.  \" \", изригна Симеонов пред Канал 3.  Той опонира, че поправките за вдигането на прага на преференциите си имат вносител и това е ДПС.  \" , не се сдържа лидерът на НФСБ.  По-рано Бойко    Според източници от ГЕРБ именно от партията на Симеонов са настоявали пред Цветан Цветанов за вдигането на прага. Те бяха единствените от Обединените патриоти, които гласуваха заедно с ГЕРБ и ДПС \"за\" вдигането на прага до степен, че преференциите стават неприложими. Същото заявиха пред  и от ДПС От ВМРО бяха против в пленарната зала по време на среднощните дебати миналия четвъртък, а на финала поискаха и президентско вето наред с БСП. Другият партньор от ОП - \"Атака\", пък отсъстваха от залата за гласуването на текстовете.      Предстои във вторник сутринта лидерите на управляващата коалиция да стиковат позиции и да седнат да се разберат при премиера в Министерския съвет. Самият Борисов обяви, че свиква Коалиционния съвет.  И намекна, че всички от управляващата коалиция трябва да ходят на работа. Запознати разчетоха като забележка към депутатите на Волен Сидеров, понеже техните редици били най-рехави напоследък при гласуването на закони. Идват обикновено по един-двама от тях, оплака се депутат от парламентарната група.", "date": "2019.02.18", "title": "Симеонов недоволен от врътката на ГЕРБ: Явно за Борисов основният девиз е \"Рейтингът над всичко\""}
{"url": "http://epicenter.bg/article/Iliyana-Yotova--Zavetite-na-Levski-izgaryat-demagogiyata-i-praznoslovieto-na-dneshnata-politika-/175615/2/0", "text": "Заветите на Васил Левски изгарят демагогията, користта и празнословието на днешната политика, заяви Илияна Йотова на възпоменателното отбелязване на 146 години от гибелта на националния герой.  „Пророческите слова на Апостола днес изискват отговор – прям и достоен. Отговор с дела, а не празни думи. За да бъде нашият век, век на свобода и равнопоставеност на всички. Трябват хора – силни, умни и достойни, които да водят народа. Безсребърници!“ Това заяви вицепрезидентът Илияна Йотова в Карлово на възпоменателната церемония по повод 146 години от гибелта на Васил Левски. Отбелязването на годишнината е под патронажа на вицепрезидента.  „Левски гледаше в бъдещето през очите на следващите поколения и жадуваше заради тях отечество за всички българи, равни помежду си“, изтъкна Илияна Йотова и добави, че заветите на Апостола звучат правдиво 146 години след гибелта му.  „Мирно и задружно ли живеем днес, когато отчуждението помежду ни взе връх , разделението и омразата тровят обществото ни“, запита риторично в словото си Илияна Йотова. Вицепрезидентът подчерта, че днес каузите и идеите са заради собственото добруване, а да бъдеш „кой знае какъв“ е единствената цел, непознаваща пречки. „Равноправни ли сме, когато бедността и мизерията убиват мечтите? Когато мнозина знаят „народното зло“, но предпочитат да мълчат в примирение“, посочи Илияна Йотова.  „Силните думи, изречени преди около век и половина, напоени с човещина и вяра, изгарят демагогията, користта и празнословието на днешната политика. Левски ни завеща да бъдем свободни – но днес най-големият дефицит е свободата вътре в нас“, отбеляза Илияна Йотова.  „Левски накара българите, след пета века робство, да повярват в себе си и да въстанат срещу тиранията. Комитетите му са светещи факли в робската тъма, в която често отчаянието обезсмисля волята за въстание, а идеите му за борба, за държава, за независимост, за равноправие звучат със силата на огъня – буйни и опасни“, посочи вицепрезидентът.  Словото си Илияна Йотова завърши с клетвата на Иван Арабаджията: „Аз съм се клел веднъж пред Левски и то стига и за тук - на земята, и за горе – на небето!“ ", "date": "2019.02.18", "title": "Илияна Йотова: Заветите на Левски изгарят демагогията и празнословието на днешната политика "}
