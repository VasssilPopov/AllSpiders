{"url": "http://epicenter.bg/article/Hasan-Ademov-za-bolnichnite--Problemat-e-v-kontrola/199068/2/0", "text": "Предложението да не се плаща първия ден от болничния, е направено по един нелегитимен начин от коалиционния съвет. Изведнъж се взима решение, което предизвика скандал. Защо това предложение не е обсъждано на Тристранния съвет по време на дискусията за Бюджет 2020? От нищото се появи този въпрос.   Това каза депутатът от ДПС, председател на комисията по социална политика в Народното събрание Хасан Адемов, бивш социален министър, в ефира на БТВ.    Той припомни, че темата стои от 2010 година, когато работодателите я предлагат, като антикризисна мярка.    „Тази мярка обаче няма да реши проблемите. Това е осигурително пращане. Солидарно плащат работници и работодатели. Ако не се плаща първия ден, какво пречи на личните лекари да издават болнични по 4-5 дни?“, пита се Адемов. Той припомни, че лекарите имат право да издават до 14 дни.  „Аргументите са, че така ще има споделена отговорност между работници, служители и НОИ. Проблемът е в контрола. Не мисля, че неплащането на един ден ще има някакъв финансов ефект. Сега с тази идея се създава благоприятна среда за издаване на фалшиви болнични. Липсата не ефективен контрол не може да се прехвърли като отговорност на работници и служители. Работодателите казват, че те не могат да контролират всеки работник. Този, който е решил да се възползва от фалшив болничен, ще продължи да го прави“, убеден е Хасан Адемов.    „Остава убеждението, че става въпрос за пазарлък. Дискусията стана една мелодрама“, каза още той.  ", "date": "2019.11.18", "title": "Хасан Адемов Предложението да не се плаща първия ден от болничния е направено по нелегитимен начин"}
{"url": "http://epicenter.bg/article/Sindikatite-gotvyat-natsionalna-stachka-sreshtu-neplashtaneto-na-parviya-bolnichen-den-/199096/2/0", "text": "Синдикатите на КНСБ и КТ \"Подкрепа\" обявиха, че започва организация на национални стачни действия и протести, ако не бъде спряно решението за неплащане на първия ден от болничния.    Това стана ясно след среща на синдикалните лидери в КНСБ, обяви Пламен Димитров, президент на КНСБ.    По-рано готовност за стачни действия обявиха от Синдикат \"Образование\" към КТ \"Подкрепа\".    Димитров отправи апел към всички български работници да са готови за участие в национални стачки. \"Казахме ясно, двамата с Димитър Манолов (от КТ \"Подкрепа\" - б.р.) - това няма да стане\", заяви Димитров.  Политическо решение първият ден от болничните да не се изплаща на служителя бе взето от управляващата коалиция, като предстои гласуването му от парламента. В момента първите три от болничния се плащат от работодателя на 70%, а след това - от НОИ.    \"Синдикат„Образование“ и българските учители са възмутени и категорично не приемат да се отнема част от едно безспорно право, признато в хиляди държави, а именно - правото на платен болничен отпуск. С този дебат държавата не само отхвърля от себе си една основна социална отговорност, вменявайки я на работника. С това си намерение държавните институции признават, че на практика те не съществуват ефективно, а само формално, и че не могат да се преборят институционално с фалшивите болнични\", обявяват от синдиката.    Оттам добавят, че ако първият ден болничен стане неплатен, хиляди учители ще бъдат принудени да ходят болни на работа, което поставя под огромна опасност българските деца и ученици.    \"България е страната с най-ниски доходи в целия Европейски съюз, а учителите продължават да са с най-ниските възнаграждения в сравнение с европейските си колеги. Премахвайки първия платен ден от болничните отпуски, се посяга не само на това фундаментално право, но и на усещането на работещите за стабилна социална държава, грижеща се за трудещите се граждани\", добавят от Образователния синдикат.    \"Дори и за миг да си представим, че тази хипотеза бъде приета, то това ще бъде брутално признание, че ние, работещите, признаваме, че сме „лъжци“ и сме готови да платим за евентуално съществуваща порочна практика за фалшиви болнични.    Но НИЕ от Синдикат „Образование“ сме твърдо против този дебат и не приемаме да бъдат сочени за измамници всички български работещи, отнемайки им първия ден платен болничен, пишат авторите на позицията, която носи името на председателя на синдиката Юлиян Петров.    Синдикатът обявява, че ще затвори образователните институции, ако бъде прието предложението, и призовава премиера да се намеси, за да предотврати стачката.", "date": "2019.11.18", "title": "Синдикатите готвят национална стачка срещу неплащането на първия болничен ден "}
{"url": "http://epicenter.bg/article/Geshev-za-protestite-sreshtu-nego--Vseki-ima-pravo-da-izrazyava-grazhdanskata-si-pozitsiya/199110/2/0", "text": "Всеки има право да изразява гражданската си позиция - това коментира в Русе Иван Гешев по повод на протестите срещу избирането му за втори път от ВСС за главен прокурор на България.    По думите му в България има винаги протести за нещо, като това означава, че има гражданска позиция.    \"Едни харесват процедурата, други не я харесват. Вие смятате, че протестите са големи, а други, че не са толкова големи, че има около 100 човека, например. Въпрос на гледна точка - всеки вижда каквото иска\", каза Гешев.    По думите му някои от тези, които протестират, искрено вярват, че по някакви причини са прави, но други защитават определени интереси, засегнати от работата на прокуратурата по прилагане на закона.    \"Проблемът е, че една група политико-икономическа, олигархична, която се притеснява от закона, защото няма практиката да спазва закона, просто не иска да има избор, на който на нея не ѝ харесва. Става въпрос за безпринципност\", каза Гешев.    По думите му няма как всички да харесват един главен прокурор. \"Ако ме харесват като главен прокурор, това означава, че нещо не е наред, защото работата на прокурора е да прилага закона в наказателното преследване. Така един кръг от хора, които не спазват закона в резултат на действията на прокуратурата, няма да харесват главния прокурор\", каза Гешев.    На въпрос дали е правилно, че има само един кандидат за тази висока длъжност, Гешев заяви, че това не противоречи на закона. Той даде и още примери, при които е имало по един кандидат за висока длъжност, но никой не е повдигнал въпроса тогава.    Според него става дума за двойни стандарти. \"Просто един кръг хора, вие ги наричате олигарси, и съответният медиен кръг, който е около тях - икономически, политически, просто са против този избор, против тази процедура и против прокуратурата\", каза Гешев.    По думите му в последните три години прокуратурата е работила особено активно, като са били засегнати \"огромни икономически, финансови и всякакви други интереси, ако щете и политически\".    Гешев коментира и отвореното писмо на съдии от страната, разпространено преди няколко дни. Той заяви, че не смята да се извинява на някой за това, че този някой няма чувство за хумор.   Източник: Новини.бг", "date": "2019.11.18", "title": "Гешев за протестите срещу него: Всеки има право да изразява гражданската си позиция"}
{"url": "http://epicenter.bg/article/Borisov-provede-telefonen-razgovor-s-generalniya-sekretar-na-NATO-Yens-Stoltenberg/199115/2/0", "text": "Министър-председателят Бойко Борисов проведе телефонен разговор с генералния секретар на НАТО Йенс Столтенберг.    „Високо оценявам ролята на Алианса за защита на сигурността, свободата и демократичните ни ценности. За нас - националната сигурност и отбрана на България са гарантирани само в рамките на колективната отбрана на НАТО“, изтъкна премиерът Борисов пред Столтенберг.    Двамата разговаряха в навечерието на Срещата на върха между държавните и правителствени ръководители на страните членки от НАТО, която ще се проведе на 3 и 4 декември 2019 г. в Лондон.    Българският министър-председател посочи, че отчитайки днешните рискове и предизвикателства пред международната среда за сигурност, страната ни разглежда единството на Европа и Северна Америка като по-важно от всякога. „За България трансатлантическата връзка е в основата на нашата колективна отбрана“, акцентира Бойко Борисов. Той даде висока оценка на темите, които ще бъдат във фокуса на Срещата на върха на НАТО в Лондон, касаещи всички ключови елементи от архитектурата на сигурността в Евроатлантическия регион.    „Вярвам, че решенията на висшия форум ще доведат до по-нататъшно укрепване както на възможностите за възпиране и отбрана, така и на трансатлантическата връзка между Европа и Северна Америка“, заяви премиерът Борисов пред генералния секретар на НАТО.    В хода на разговора си със Столтенберг министър-председателят отбеляза, че от началото на 2018 г. България успешно прилага националния План за нарастване на отбранителните разходи до 2024 г. „С авансовото плащане на 8 броя самолети F-16V Block 70 тази цел вече е постигната и в края на настоящата 2019-а година разходите се очаква да достигнат 3,1% от БВП“, очерта премиерът Борисов. Той посочи пред Столтенберг, че целите на страната ни са фокусирани в три основни области - повишаване на разходите за отбрана, модернизация и превъоръжаване, и преодоляване на дефицита на личен състав във Въоръжените сили. По приоритетите се работи активно и в следващите години ще продължи реализацията на ключовите проекти по модернизацията (придобиването на нови бойни самолети, кораби и бойни машини).    „България ще продължи да оказва подкрепа на усилията на Алианса към постигане на световен мир и сигурност. Разглеждаме участието си в мисии и операции на НАТО като основен приоритет и възнамеряваме да запазим ангажимента и приноса си към тях“, каза още Борисов в телефонния си разговор със Столтенберг. Премиерът специално обърна внимание върху ролята на съвместните военни учения, които допринасят за подобряването на оперативната съвместимост на българските въоръжени сили с тази на други държави членки на НАТО.    Борисов и Столтенберг обсъдиха още укрепването на сътрудничеството между НАТО и ЕС, тъй като именно Алиансът е фундаментът на колективната отбрана в Европа. „Само заедно, обединени в НАТО, можем да се справим с предизвикателствата и заплахите пред сигурността на нашите общества“, изтъкна премиерът Борисов.    Министър-председателят и генералният секретар на Алианса бяха категорични, че заедно трябва да защитаваме нашите споделени ценности и принципи – свобода, човешки права, демокрация, върховенство на закона, което ни прави силни и способни.    Столтенберг бе на посещение у нас само преди няколко месеца - през пролетта т.г. по покана на премиера Борисов, която бе отправена към генералния секретар на НАТО по време на Общото събрание на ООН в Ню Йорк през 2018-а на приема на американския президент Доналд Тръмп.", "date": "2019.11.18", "title": "Борисов към Столтенберг: Сигурността на България се гарантира само от НАТО"}
{"url": "http://epicenter.bg/article/Korneliya-Ninova-yazdi-kon--Vreme-e-za-zarezhdane-na-silite-/199117/2/0", "text": "Лидерът на БСП Корнелия Нинова се качи на кон. Това стана ясно от снимки в личния профил във Фейсбук на социалист №1.   Към фотосите Нинова е добавила следния текст: \"Време е за зареждане на силите. Едно препускане през планината и си нов човек\".   Нинова е в типично за езда облекло, допълнено с широкопола шапка.  ", "date": "2019.11.18", "title": "Корнелия Нинова се качи на кон: Време е за зареждане на силите!"}
{"url": "http://epicenter.bg/article/Krasimir-Valchev--10-mln--lv--sa-planirani-v-proektobyudzheta-za-vissheto-obrazovanie/199118/2/0", "text": "10 млн. лв. са планирани в проектобюджета на МОН за 2020 година за национални програми в системата на висшето образование. Това съобщи пред журналисти в Пловдив министърът на образованието и науката Красимир Вълчев, предаде Агенция „Фокус”.   Предвидените средства са за практика на завършващите с педагогическа правоспособност и за т.нар. базови училища, както и за други програми. „Тяхната цел е да бъдат гъвкав инструмент, с който да накараме ВУЗ-овете да разработят конкретни политики или да ги насочат към конкретни дейности“, каза министърът.   По думите му, с тези национални програми ще бъдат стимулирани висшите училища да променят учебните програми, особено в професионалните направления.   Според министър Вълчев, важно е как образованието прави прехода към на 21-ви век, тъй като това се случва във всички образователни системи. „Този преход трябва да мине през промяна на учебните програми, компетентностния подход, както и през методите на преподаване“, каза Красимир Вълчев. Подходът на преподаване трябва да е по-интердисциплинарен, в по-голяма степен да провокира интереса на учениците, да минава през изпитните програми и материали, подчерта образователният министър.   „Цялата тази промяна я формулираме под думите компетентностен подход, но тя включва много повече от ключовите компетентности за училищното образование. Освен базовите компетентности на бъдещите учители, ще се добавят още предприемачески, граждански, обществени и дигитални умения, занапред ще трябва да залегнат и такива, свързани с взаимодействие с машини, базирани на изкуствен интелект, разбиране на алгоритми и дигитална креативност“, добави той.   Според него се предполага, че сегашните ученици ще са активни на пазара на труда през следващите 40-50 години и ще им се налага да работят с машини, затова те трябва да бъдат подготвени.", "date": "2019.11.18", "title": "Красимир Вълчев: 10 млн. лв. са планирани в проектобюджета за висшето образование"}
{"url": "http://epicenter.bg/article/Gyokov--Ideyata-parviya-den-ot-bolnichnite-da-ne-se-plashta-e-tsinichna-/199122/2/0", "text": "Ние ще защитим и ще сме на страната на всички, които излязат на протест против тази идея първият болничен да не се заплаща. Това каза народният представител от ПГ на „БСП за България“ Георги Гьоков пред „Фокус“ във връзка със заявената стачна готовност на синдикатите по повод решението на парламента първия ден от болничните да не се изплаща. Неговите очаквания са били стачната готовност на синдикатите да бъде обявена дори на секундата, но по думите му и в момента действията им не са закъснели.   „Това е изключително цинично решение и предложение и то не трябва да се пропуска с лека ръка, защото аз смятам, че тези, които го предлагат, действат по метода на пробата: да видим какъв ще е отзвукът, ако отзвукът и негативната реакция са много сериозни , го оттегляме, а ако не е – настояваме, но наблюдаваме каква е степента на реакция и да речем след пет-шест месеца пак ще го предложим или със следващия бюджет. Това е изключително непочтено и ненормално отношение към хората, които съвестно се осигуряват. Не изключвам, че има фалшиви болнични, но не може заради 10-15 % да наказваш и останалите хора, които са изрядни платци на осигуровки и не злоупотребяват с болничните“, добави още Гьоков. Депутатът от БСП посочи, че не може да има такова положение, в което и агнето да е цяло, и вълкът да е сит, тоест при решението на проблема с фалшивите болнични винаги ще остане някой недокрай доволен.   „Има принципи, които трябва да се спазват. Работниците се осигуряват, работодателите ги осигуряват, защото си разделят осигурителната вноска в размер 60 за работодателя и 40 % за работника. И най-логичното е този, който прибира осигуровките, тоест НОИ, да изплаща обезщетение, когато настъпи някакво осигурително събитие и то обезщетението да бъде такова, че да замества трудовите доходи, които са загубени“, посочи Гьоков. Той напомни, че заплащането на осигуровките от работодателите е станало практика от 2009 година с решение на тогавашния финансов министър Симеон Дянков във връзка с финансовата криза по това време.   „Тази световна финансова криза тогава засегна и България и заради дефицитите във фондовете, като по този начин всъщност дефицитите не спаднаха, но остана оттогава работодателите да плащат тези обезщетения за заболяванията и така до днес. Може би работодателите са прави да протестират, но този процес не трябва да е за сметка на работника. Аз в никакъв случай няма да се съглася, че работниците и служителите трябва да отнесат целия проблем с недостига на фондовете, фалшивите болнични и няма да плащаме на работниците, защото те, условно казано, са най-слабото звено във веригата – и ще си го върнем на тях“, добави още Георги Гьоков.", "date": "2019.11.18", "title": "Георги Гьоков: Идеята първият ден от болничните да не се плаща е цинична!"}
{"url": "http://epicenter.bg/article/I-Lovech-vavezhda-rezhim-na-vodata/199125/2/0", "text": "В Ловеч отново се въвежда режим на водата заради намалелия дебит на водоизточниците, съобщава БНР.    От тази вечер водоподаването ще бъде спирано от 23,00 ч. до 06,00 ч.    Изпълнителният директор на „ВиК“ - Ловеч Данаил Събевски обясни:    „Дебитът на водоснабдителна група „Черни Осъм“ отново е паднал до 300 литра в секунда, което не е достатъчно да задоволи нуждите за питейно-битово водоснабдяване“.   Дебитът на водата в групата \"Черни осъм\" зависи от каптираните  подпочвени води, както и от нивото на реките Черни осъм и Краевица.    Събевски допълни, че за нормално водоподаване в общините Ловеч и Плевен е необходим дебит от 400–450 л/сек.     Той уточни, че засега няма опасност от по-сериозен воден режим в региона.   „Като гледаме прогнозите би трябвало да нямаме проблеми да се оправим в рамките на този режим“, каза Събевски.", "date": "2019.11.18", "title": "И Ловеч въвежда режим на водата"}
{"url": "http://epicenter.bg/article/Asotsiatsiyata-na-prokurorite-v-Balgariya-prizovava-za-zavarshvane-na-protsedurata-po-izbora-na-Geshev/199084/3/0", "text": "Във връзка с проведената процедурата за избор на главен прокурор на Република България Управителният съвет на Асоциацията на прокурорите в България изказва своята загриженост и категорично възразява срещу продължаващите опити за нагнетяване на напрежение в обществото и уронване престижа на прокуратурата, чрез подновяванетона недостойната компроматна кампания срещу избрания кандидат г-н Иван Стоименов Гешев.     Белег на правовата държава са стриктното спазване на Конституцията и законите, при зачитанена правомощията на всяка една власт, провеждане на професионални дебати и демонстриране на толерантност към мнението на останалите.     Това на което отново станахме свидетели през последните дни, а именно недопустим уличен натиск срещу членовете на Висшия съдебен съвет, използването на безкрайни процедурни хватки и обструкции, сочи на идейно безсилие и липса на разумни юридически аргументи.   Такова  поведение има една единствена цел - избягването на реалния дебат относно законовите и професионалните критерии, приложими в процедурата за избор на главен прокурор на Република България, които критерииса мотивирали двадесет от членовете на Пленума на ВСС да дадат своята подкрепа в полза на г-н Иван Стоименов Гешев.   Настояваме да бъдат зачетени  ясната позиция и категоричното мнение на професионалната общност на работещите в системата прокурори, следователи и служители.   Същото се отнася и до вота на огромното мнозинство от членовете на легитимния да избере главния прокурор орган- Висшия съдебен съвет на Република България, които  открито, аргументирано и с името си и професионалната си репутация, застанаха зад номинацията на г-н  Гешев.   Асоциацията на прокурорите в България неотклонно ще брани законността, справедливостта и доброто име на всички работещи в Прокуратурата на Република България честни и достойни професионалисти.   Противопоставяме се на опитите на някои изолирани кръгове изкуствено да конфронтират двете магистратски професии- съдийската и прокурорската.   В тази връзка винаги сме следваме и ще продължим и за в бъдеще да следваме принципите на ненамеса в кадровата политика на съдийската общност, зачитане на независимостта и самоуправлението на съда и уважение към колегите съдии.    Заявяваме, че никога не бихме си позволили в процедури за избор на председатели на Върховния касационен съд и Върховния административен съд, да се намесваме в номинациите на Съдийската колегия на Висшия съдебен съвет, в дискусиите за професионалните съдийски качества на кандидатите, нито пък в суверенните правомощия на президентската институция чрез внушения и медийни кампании.   Бихме искали да поставим пред цялото българско общество въпросите: Има ли лица, които  се страхуват от това да имаме прокуратура, която да работи активно и при стриктно спазване на законите на Република България в сферата на борбата с престъпността и за защита правата и интересите на гражданите?   Защо са притесненията прокуратурата да бъде оглавена именно от прокурор,  с дългогодишен и реален  професионален опит, доказал своите качества и решимост и който ясно и пред очите на цялото общество е декларирал своята визия и приоритети за развитието на Прокуратурата на Република България?   В заключение, призоваваме за завършване на процедурата на избор на главен прокурор при спазване на Конституцията и законите на Република България, за проява на държавническа мъдрост, за конструктивно и отговорно поведение, както и  за недопускане на политическо вмешателство в работата на Прокуратурата на Република България.", "date": "2019.11.18", "title": "Асоциацията на прокурорите в България призовава за завършване на процедурата по избора на Гешев"}
{"url": "http://epicenter.bg/article/Ochakva-se-dnes-SASht-da-udalzhi-litsenza-na--quot-Huavey-quot--s-oshte-90-dni/199080/4/0", "text": "Днес, 18.11., се очаква администрацията на Доналд Тръмп  да предостави ново 90-дневно удължаване на лиценза, позволяващ на американските компании да продължат да работят с китайският технологичен гигант \"Хуавей\" (Huawei Technologies Co Ltd.), предаде Ройтерс, цитирайки два източника, запознати с въпроса. Това съобщава БНР.    След като през май добави \"Хувей\" към своя икономически \"черен списък\", позовавайки се на проблеми с националната сигурност, Министерството на търговията на САЩ все пак позволи на китайската компания да продължава да закупува някои американско произведени части и устройства с цел да се сведат до минимум проблемите на нейни клиенти, много от които поддържат мобилни и интернет мрежи в провинцията.    Самото ново удължаване на този срок се очаква да бъде обявено в понеделник, когато изтича предходния срок на временни лицензии, посочиха източниците на Ройтерс, отказвайки да бъдат неназовани, тъй като това все още не е оповестено публично.    Говорител на \"Хуавей\", която е най-големият производител на оборудване за телекомуникационни мрежи, заяви в петък, че компанията не коментира слухове и спекулации, като отделът по търговия на технологичния гигант също отказа коментар.    Също в петък американският министър на търговията Уилбър Рос заяви пред телевизия Fox Business Network, че някои провинциални доставчици на мобилни и интернет услуги се нуждаят от временните лицензи, тъй като те все още са зависими от \"Хуавей\" за техните 3G и 4G мрежи.    Новината за предстоящото ново удължаване на лицензията на \"Хуавей\" идва на фона на преговорите между САЩ и Китай, целящи постигането на временно търговска споразумение, известно като \"първа фаза\" от една по-всеобхватна двустранна търговска сделка.    През май правителството на САЩ включи \"Хуавей\" в \"черния списък\" мотивирайки се, че има \"разумна база да се заключи, че Huawei се занимава с дейности, противоречащи на интересите на националната сигурност или външната политика на САЩ\", като от тогава насам от компанията нееднократно отрекоха тези обвиненията.    През миналата седмица генералният прокурор Уилям Бар заяви, че \"не може да се вярва\" на китайските компании Huawei и ZTE Corp., подкрепяйки по този начин предложение да се забрани на американските безжични оператори да използват правителствен фонд в размер на 8,5 млрд. долара за закупуване на оборудване или услуги от двете китайски фирми.    Ройтерс напомня, че Министерството на търговията също така обмисля дали да предостави индивидуални лицензи на американски компании за продажба на техните компоненти на \"Хуавей\", след като министерството се оказа, че вече е получили над 200 подобни заявки. В понеделник обаче не се очаква да бъде взето решение по този въпрос. ", "date": "2019.11.18", "title": "Очаква се днес САЩ  да удължи лиценза на \"Хуавей\" с още 90 дни"}
{"url": "http://epicenter.bg/article/Daniel-Smilov--Potentsialna-kandidatura-na-Maykal-Blumbarg-za-prezidentskiya-post-v-SASht-e-riskova-/199131/11/33", "text": "Потенциална кандидатура на Майкъл Блумбърг за президентския пост в САЩ е рискова и има много слабости. Това каза за „Фокус“ политологът Даниел Смилов във връзка с намеренията на бизнесменът и бивш кмет на Ню Йорк Майкъл Блумбърг да се включи в битката за президентското място в САЩ.   Смилов не отрече и добрите възможности в една такава кандидатура, но посочи, че не очаква тя да се превърне в голям успех. „Има и добри възможности: все пак Блумбърг е човек, който е много разпознаваем, свързан е силно с Демократическата партия и от някаква гледна точка има сходен профил с Тръмп. Дори като бизнесмен е доста по-успешен от него. Но трябва да кажем, че тази кандидатура също е и доста рискова. Аз не очаквам тя автоматично да се превърне в голям успех. Слабите и страни идват от няколко фактора. Първо: все пак Блумбърг не е бил изправен в такава предизборна ситуация за най-високия пост в САЩ и черна кампания срещу него все още не е стартирала. В този смисъл е трудно да кажем как ще реагира обществото и неговите опоненти спрямо него“, добави политологът. Смилов отбеляза, че по първоначални изследвания преднината на Майкъл Блумбърг спрямо други кандидати на Демократическата партия не е особено отчетлива.   „Това, което досега съм виждал, е по-скоро скромна подкрепа. Вярно е, че говорим хипотетично за една такава кандидатура, но поне на базата на тези данни не може да се очаква от самото начало, тя ще е много силна. И трето, което може би е най-важно: Демократическата партия като че ли се измести доста наляво и кандидати като Лорънс имат доста силно изразена лява програма. Също и част от нейните съперници в тази категория като разбира се Бърни Сандърс“, посочи той. По думите му, предвид изборната система на САЩ, именно провеждането на така наречените предварителни (първични избори), на които симпатизантите на двете от партиите: Републиканската и Демократическата, избират кандидата за президентския пост, Блумбърг няма големи шансове, тъй като обикновено на този изборен етап печелят кандидати с по-радикални позиции.   „По време на предварителни избори обикновено печелят по-крайните кандидати, защото в предварителните избори участват по-запалени партийни привърженици. Те обикновено заемат и по-радикална позиция. Това е една от особеностите на американския модел с предварителни избори, че самата система на такъв тип избори води до известна радикализация на позициите. От тази гледна точка Блумбърг като по-центристки кандидат може да се окаже маргинализиран от по-крайни кандидати“, обясни Даниел Смилов.", "date": "2019.11.18", "title": "Даниел Смилов: Потенциална кандидатура на Майкъл Блумбърг за президентския пост в САЩ е рискова "}
{"url": "http://epicenter.bg/article/Proektat--quot-Nov-balgarski-roman-quot--prodalzhava-/199087/6/0", "text": "Директорът на Българския културен институт в Москва Буряна Ангелакиева и генералният директор на Държавната библиотека за чуждестранна литература в руската столица \"М. И. Рудомино\" Михаил Шепел подписаха двустранно споразумение за продължаването на проекта \"Нов български роман\". Церемонията по подписването се състоя в Санкт Петербург на 15-и т.м., в рамките на VIII Международен културен форум и в присъствието на представители на Министерство на културата на България.    Проектът \"Нов български роман\" е насочен към популяризиране на най-добрите образци на съвременната българска литература в рускоезичното пространство. Споразумението включва съвместна работа по издаването на поредица от книги и организирането на съпътстващи събития в двете страни през следващите три години.    Проектът е насочен и към съвместна работа по развитието и поддържането на българско-руския художествен превод.    Сред издадените до момента книги по проекта, които се радват на голям читателски интерес, са \"Майките\" на Теодора Димова, \"Естествен роман\" на Георги Господинов, трилогията на Анжел Вагенщайн \"Прокудените. Двадесетият век\" (\"Петокнижие Исааково\", \"Далеч от Толедо\", \"Сбогом Шанхай\").    VIII Санкт-Петербургски международен културен форум се организира от Министерството на културата на Руската федерация и тази година се проведе в периода от 14 до 16 ноември. Събитието обединява водещи експерти в областта на културата, обществеността и академичните среди от целия свят.    По време на събитието участниците влизат в открит диалог и обмен на опит за развитие на международно сътрудничество и обсъждат актуалните тенденции в областта на културата. Богатата фестивална и концертна програма включва най-добрите руски и чуждестранни театрални представления, гала концерти, филми, специални срещи с известни настоящи режисьори, музиканти, театрални и филмови артисти.    Предстои да видим кои ще са следващите български творци, чиито произведения ще бъдат оценени на този голям пазар, какъвто представлява Русия и рускоезичния свят.", "date": "2019.11.18", "title": "Проектът \"Нов български роман\" продължава "}
{"url": "http://epicenter.bg/article/Kitay-predupredi-SASht---quot-da-ne-pokazva-muskuli-quot--v-Yuzhnokitaysko-more/199076/7/0", "text": "Китай призова въоръжените сили на САЩ \"да престанат да показват мускули\" в Южнокитайско море и да не прибавят \"нови неясноти\" около Тайван, предадоха Ройтерс и Асошиейтед прес, цитира Новини.бг    Изявлението на китайския министър на отбраната Вей Фънхъ е било направено на среща с шефа на Пентагона Марк Еспър в Банкок, ден след като Еспър публично обвини Пекин, че \"все повече прибягва до натиск и сплашване за постигане на стратегическите си цели\" в региона.    На срещата на закрити врата в рамките на форум на министри на отбраната в Банкок Вей е призовал Еспър \"да престане да \"показва мускули\" в Южнокитайско море и да не предизвиква и ескалира напрежението в Южнокитайско море\", каза говорител на китайското министерство на отбраната.    \"Споразумяхме се да продължим разговорите и да контактуваме редовно. Продължаваме да отбелязваме напредък по редица въпроси\", каза Еспър след срещата.    Китай има претенции към почти цялата богата на енергийни ресурси акватория на Южнокитайско море, където е разположил военни постове на изкуствени острови. Бруней, Малайзия, Филипините, Тайван и Виетнам обаче също имат претенции за различни райони на морето.    ВМС на САЩ редовно дразнят Китай с операции, които наричат операции \"за свободата на мореплаването\", с кораби, които преминават близо до заети от Китай острови в Южнокитайско море.  В отговор на въпрос към Вей какво Китай би искал от САЩ да променят в поведението си и дали това включва спирането на операциите \"за свобода на мореплаването\", говорителят на китайското министерство на отбраната отвърна: \"Призоваваме САЩ да престанат да се намесват в Южнокитайско море и да спрат военната провокация в Южнокитайско море.\" Вей и Еспър са обсъдили и деликатния въпрос с Тайван, който Китай възприема като своя бунтовна провинция.    Вей е подчертал пред Еспър, че Китай \"няма да търпи никакви инциденти за независимост на Тайван\" и че Пекин не приема никакви официални или военни контакти с Тайван.    Вчера Китай изпрати първия си самолетоносач - \"Ляонин\", с придружаващи военни кораби в Южнокитайско море за тестове и участие в учения. Корабната група премина през Тайванския проток, което Тайван определи като сплашване и обяви, че е изпратил самолети и кораби да следят отблизо движението на китайските съдове, предаде Франс прес.    Вторият китайски самолетоносач, който още не е влязъл официално във въоръжение, също мина вчера през Тайванския проток. Според китайските ВМС той изпълнява \"научноизследователски тестове и рутинни тренировки\".", "date": "2019.11.18", "title": "Китай предупреди САЩ, \"да не показва мускули\" в Южнокитайско море"}
{"url": "http://epicenter.bg/article/Rusiya-dovolna-ot-vetoto-na-Makron-sreshtu-Makedoniya-i-Albaniya/199098/7/0", "text": "Руският посланик в ЕС аплодира противопоставянето на Еманюел Макрон срещу разширяването на съюза в знак на това как Кремъл се възползва от „разрушителната дипломация“ на френския президент, за да подчертае разделенията между европейските съюзници, пише в. „Файненшъл таймс“.   Владимир Чижов, посланикът ветеран на Кремъл в европейския блок, заяви, че Макрон „има основание“, когато твърди, че ЕС трябва да се справи с напрежението между своите членове, преди да започне преговори за присъединяване на Северна Македония и Албания.   Коментарите на Макрон по въпросите, вариращи от разширяването на ЕС до “мозъчната смърт” на военния съюз НАТО, предизвикаха силни критики от страна на някои съюзници за това, че Европа бива обрисувана като слаба, докато други коментатори го похвалиха, че се ицправя срещу основни проблеми.   „Президентът Макрон има основание, когато казва, че ЕС първо трябва да се справи със собствените си вътрешни въпроси преди разширяването си“, казва в интервю Чижов, който е на поста от 2005 г.   „И разбира се, обективно казано, да се каже, че и Северна Македония, и по-специално Албания са готови за членство, би било грубо преувеличение – при цялото уважение към тези две страни.“   Русия е една от няколкото конкурентни сили, които се борят за властта в Северна Македония, Албания и четири други територии на Западните Балкани, които са заобиколени от държави от ЕС и се стремят да се присъединят към блока. Франция беше сама, когато миналия месец се противопостави на започването на преговори за присъединяване със Скопие и се присъедини към Холандия и Дания, като блокираха кандидатурата на Тирана.   Според критиците позицията на Париж вреди на влиянието на ЕС в региона и не възнагради големи стъпки като тази, при която Северна Македония промени името си, за да сложи край на десетилетия спор със съседна Гърция.   ЕС сам се насочи към ъгъла с руската си политика… броят на политическите лидери, разбрали това, нараства.   Чижов заяви, че няма да коментира “точната формулировка” на отделно твърдение на Макрон миналата седмица, че 29-членната НАТО е претърпяла “мозъчна смърт” поради разногласия и липса на координация между съюзниците.   Но той каза, че френския президент „както разбирам… изрази някои опасения, които имат много хора в страните-членки на НАТО “.   “НАТО… в светлината на изявлението на президента Макрон, има много за обсъждане в близък формат” на срещата на върха в Лондон следващия месец, каза посланикът. Той добави: „Всички знаем какво трябваше да каже президентът на САЩ [Доналд] Тръмп за НАТО на различни етапи от неговото председателство.“   Много дипломати от НАТО се притесняват от въздействието на напрежението заради военното нахлуване на Турция в Северна Сирия и между Тръмп и европейските съюзници. Американският президент маркира алианса като „остарял“ по пътя на предизборната кампания и оттогава публично хока европейските съюзници, че не успяват да харчат повече за своите военни.   Коментарите на Чижов вероятно ще предизвикат гняв в някои европейски страни, които твърдят, че намесите на Макрон са контрапродуктивни, защото подкопават доверието към НАТО и ЕС, включително и с Русия.   Матеуш Моравецки, полският премиер, заклейми въпроса на Макрон за това дали членовете на НАТО все още могат да разчитат да се защитават взаимно като “опасен”. Той каза, че френският лидер е в „различна позиция“ от някои европейски колеги, тъй като „не усеща горещия дъх на руската мечка на врата си“.   Чижов каза, че “чакал търпеливо” момента, в който една държава от ЕС има “смелостта да говори” да наложи вето върху повторното налагане на санкциите срещу Москва заради анексирането на Крим от Русия през 2014 г., въпреки че руският посланик отхвърли използването на термина “анексиране”.   Посланикът заяви, че се надява опитът да се подобрят отношенията с Русия, воден от Макрон и Финландия, която е ротационен председател на ЕС, да е бил сериозен и съществен.   Някои страни, включително балтийските държави и Полша, са скептично настроени, като твърдят, че Русия при президента Владимир Путин не е променила поведението си.   „Според мен ЕС сам се насочи към ъгъла с руската си политика“, заяви Чижов. „И хората, и политическите лидери, които разбраха това, расте.“   Източник: БГНЕС", "date": "2019.11.18", "title": "Русия доволна от ветото на Макрон срещу Македония и Албания"}
{"url": "http://epicenter.bg/article/Dilyana-Mateeva-predstavi-kolektsiyata--Zhenski-pravila-/199060/10/0", "text": "Младата дизайнерка Диляна Матеева представи своята най-нова колекция „Женски правила“ (“Lady’s rules”) за сезон есен-зима 2019-2020 на пресконференция в Пресклуб БТА.   Проф. Любомир Стойков, председател на Академията за мода, който беше водещ на събитието, в самото начало подчерта последователния и убедителен начин, по който Диляна Матеева навлиза в модното пространство.   Дизайнерката на модния бранд Art.Look сподели за своето творческо вдъхновение и посланията, заложени в предложенията й за есенно-зимния сезон, като акцентира на авторските рисунки, характерни за стила й.    Тя съобщи, че колекцията ще бъде показана през месец декември по време на ревю-спектакъла на „БГ модна икона 2019“, организиран от Академията за мода.   Музи на Диляна Матеева са две силни дами, борещи се за равноправието на жените – Симон дьо Бовоар и Олимпия дьо Гуж. Техните смелост, непокорство и борбен дух са пренесени в облеклата чрез ръчно рисувани портрети на женски лица, изобразени посредством техниката суха четка.   Ликът на Симон дьо Бовоар е нарисуван чрез смесване на техники – принт и рисуване.Колекцията на „Женски правила“ съчетава практичност и елегантност с бунтарство и свобода. Непокорството и  силата на женския дух са интерпретирани чрез разчупени линии на силуета, драперии и контрастиращи в почти всяка дреха цветове.   Базисни за колекцията са четирите цвята: бежов, син, бял и червен. Материите включват кашмир, вълна, еко кожа и памук.   Според Петя Джукелова, която познава работата на Диляна Матеева и е преподавател в Националната художествена академия: „Диляна е продуктивен творец, който винаги търси някаква провокация, бори се и отстоява качествените материали.“   Относно колекцията, Петя Джукелова акцентира на „нежната женственост“ в кройките, заимствани от мъжкия гардероб и по-специално гащеризоните и саката, които са представени в дамски вариант.   Лице на колекцията е носителката на титлата Best Model of the World – Ива Атанасова, която откри дефилето и представи част от облеклата заедно с моделите Никол Предьова и Катерина Слугина.   Сред представените аутфити бяха няколко сета, съчетани с бяла тениска с лика на Симон дьо Бовоар –  класическа червена кожена пола и прав гащеризон с тиранти, изработен от еко кожа, при който в горната част също е изобразено женско лице.   Друг сет включва класическо право сако, напомнящо кройката на мъжко с акцент в гърба – ръчно рисувано женско лице в стил Сюрреализъм. Сакото е съчетано с кожен панталон тип банан с висока талия.   Показан беше и червен кожен гащеризон с ревер с контрастиращи сини джобове, разположени хоризонтално и вертикално, с ефектен А-хроматичен портрет на женско лице.   Сред кройките от дамския гардероб е кожена рокля, съчетаваща силуетите на класическата права пола и на нестандартната А-симетрична разкроена пола, като в горната част на роклята частично, ръчно е нарисувано женско лице.   От връхните дрехи в колекция „Женски правила“ Диляна Матеева показа вталено кашмирено палто с висока яка и S-образно закопчаване, което проследява извивките на тялото и акцентира талията, а нежна цепка подчертава краката.   Друго вталено късо кашмирено палто с висока яка, която издължава шията беше съчетано с памучен панталон тип банан в цвят бордо.   Диляна Матеева представи също бежово кашмирено яке, напомнящо кройката на мъжка риза, с контрастиращи ръкави, ревер и джобове в цвят бордо. Якето е съчетано с панталон тип банан в същият цвят с няколко акцента – силно контрастиращи обемни жълти джобове и подредени, като перлена огърлица около женската шия жълти копчета, които подчертават високата талия.   На финала дизайнерката показа кашмирено палто с висока яка и ефектен подвижен шлейф, който е монтиран в задната част на палтото, като подчертава извивката на талията и краката. Диляна Матеева лично демонстрира свалянето на шлейфа, при което се запазват копчетата, подредени като мъниста около талията.  ", "date": "2019.11.18", "title": "Диляна Матеева  представи колекцията „Женски правила“"}
{"url": "http://epicenter.bg/article/Nikol-zameni-Grigor-s-bivsh-ragbist--Snimki-/199103/10/100", "text": "Хората казват, че всеки край е ново начало, а някои допълват, че когато една врата се затвори, друга се отваря... Колкото и клиширано да звучи, това е самата истина. За Никол Шерцингер и Григор Димитров, например, краят на връзката им настъпи по-рано през тази година, макар много преди това да се говореше, че двамата не са заедно.   Певицата официално потвърди слуховете през август, по време на снимките на \"Австралия търси талант\", когато заяви в ефир, че е свободна. \r\n \r\n Ето че сега, според \"The Sun\", тя отново изпитва любовни трепети и е готова за своето ново начало в личен план. Изданието твърди, че тя има взаимоотношения с участник от музикалното риалити \"X Factor\", в което тя е част от съдийския състав. Таблоидът пише, че искрите между двамата започнали да прехвърчат още зад кулисите на предаването, а миналата седмица се отдали на романтична вечер в Лондон.   Новият избраник на съблазнителната певица е... 34-годишната бивша ръгби звезда - Том Евънс, който днес преследва мечтата си за музикална кариера и се яви в шоуто като част от триото \"Try Star\". Излиза, че Никол харесва определен тип мъже - спортисти. Все пак преди да срещне нашата първа ракета, тя имаше романс с пилота от Формула 1 Луис Хамилтън, който, по ирония на съдбата, е на същите години като Евънс... Оттук следва и факта, че очевидно бившата вокалистка на \"Pussycat Dolls\" харесва по-млади от нея господа, понеже тя самата е на 41 г.   \" \", казва източник на ITV, цитиран от \"The Sun\".   Той издава, че бившият ръгбист е харесвал певицата много преди да я срещне на снимачната площадка на шоуто и се е притеснявал да направи първата крачка, за да не съсипе шансовете на групата в предаването, но химията между била осезаема.   \" \", издава още източникът.   Новината за срещата им се появи само 48 часа след като Том не просто обяви, но се закле в ефир, че ще остане необвързан до края на \"X Factor\". Предстои зрителите да научат дали ще удържи на думата си, макар коментиращите темата в интернет пространството да са на мнение, че вече я е пристъпил.   През уикенда двамата се видяха за втори път в нощен клуб в Лондон, след снимките на предаването. И макар да пристигнаха поотделно - като Том беше първи, те отново прекараха време заедно.   Никол заяви афинитета си към момчетата от групата още на кастингите, когато без притеснение каза, че ги намира за секси и допълни, че отскоро е свободна и е готова за забавления.", "date": "2019.11.18", "title": "Никол замени Григор с бивш ръгбист (Снимки)"}
{"url": "http://epicenter.bg/article/Prof--Radoslav-Gaydarski-za-smartta-na-deteto-v-Sofiya--Kategorichno-shte-ima-nakazani-lekari/199064/2/0", "text": "Трагедията за семейството на починалото 3-годишно дете, е огромна. Всеки лекар, който е видял детето, би могъл да разбере, че става въпрос за нещо сериозно. Няма родител, който да хване и да разнася детето си по болници, ако то е добре. Това каза бившият министър на здравеопазването проф. Радослав Гайдарски в ефира на БТВ.    Той недоумява, че това се случва в страна, в която здравеопазването е толкова достъпно. „Ние сме една от страните с най-лесен достъп до здравеопазване и то за децата. При нас е свободен приемът на болниците. На Запад се чака с месеци за прием, а за операция още повече“, посочи той.    „54 години работя в тази област, но такова нещо - за запазено легло, не съм чувал. Мисля, че грешките на лекарите са лични. Не може лекар, който вижда, че едно дете не е добре, с лека ръка да го отпрати. Потресен съм“, не скри бившият здравен министър.  По думите му тук става дума за слаба квалификация на приемащите лекари.    „В нашето общество отсъства тази реципрочност на уважение от лекарите към пациентите и обратно. Създава се една пропаст. Сега трябва да се докаже какво е било заболяването на детето. Трябва да спре отношението, че лекарят е прав. Има недоверие между лекарите и пациентите. Категорично ще има наказани в този случай“, смята Радослав Гайдарски.  ", "date": "2019.11.18", "title": "Проф. Радослав Гайдарски за смъртта на детето в София: Потресен съм! Категорично ще има наказани"}
{"url": "http://epicenter.bg/article/AEZh--Ministar-Goranov-da-se-izvini-na-zhurnalista-Nora-Stoichkov-ili-da-podade-ostavka-/199071/2/0", "text": "  Освен това от организацията    От АЕЖ са възмутени и от друг случай, при който  Журналистите настояват за още едно извинение или оставка.   \"Не можем да подминем и обидния коментар във Фейсбук по адрес на журналистите, публикуван от Марица Гърдева, общински съветник от ГЕРБ във Варна. Не е достатъчно, че Гърдева е изтрила коментара си, който гласи: „Журналистиката е професия почти толкова древна, като…. С няколко думи това е втората най-древна професия“, пишат от АЕЖ. \r\n \r\n \r\n \r\n   Асоциацията на европейските журналисти – България настоява министър Владислав Горанов да се извини на журналистката от БСТВ Нора Стоичкова или да си подаде оставката.   В петък Горанов се ядоса от въпрос, зададен от журналистите, по отношения на предложените нови правила за болничните и заяви първо, че той, а не журналистите определят по кои въпроси ще се говори, а  Най-малкото, което Горанов дължи за тези две реплики, е извинение. Арогантното отношение на министъра е показателно за медийния комфорт, на който разчитат управляващите и който ги е разглезил до такава степен, че да излизат от равновесие след всеки въпрос, който не влиза в плановете им.   Заплахите към журналисти: правителствена политика?    Тя идва и след подобно поведение от страна на премиера Бойко Борисов, който тази седмица, по време на връчването на икономически награди обяви, че    След втория тур на местните избори Борисов отказа да отговаря на журналистически въпроси, подразнен от въпрос на журналистката от Дневник Петя Владимирова. След първия тур пък Борисов реши да бойкотира Би Ти Ви. Учудващо, публична реакция от телевизията не последва.   Недопустим натиск над журналисти във Варна   Още един скорошен случай, говорещ за бруталния натиск, на който са подложени медиите в цялата страна, е този с варненската журналистка   в интервю, поръчано от телевизия Bulgaria on Air. Собственик на тази телевизия е групата около Химимпорт и ЦКБ, свързан с Холдинг Варна, който от своя страна притежава телевизия “Черно море”.   Интервюто Елена Кирова никога не е излъчено, а версиите на отговорните лица във варненската и софийската телевизии, както и на ръководни лица в ГЕРБ – Варна сериозно се разминават. Според самата Кирова “прегрешението” й е, че е питала Портних относно публикации в израелски медии, според които негово служебно посещение в Хайфа е било прекратено след скандал, свързан с употреба на алкохол и непристойно поведение. Вторият й неудобен въпрос е бил за реконструкцията на прословутия булевард “Васил Левски” в морската столица.    Една “грешна” стъпка, засягаща интересите на собствениците им, зависими от властта е напълно достатъчна, за да загубят работата си. Нещо повече, за тях е трудно изобщо да останат в професията, тъй като потенциалните работни места на този пазар са твърде ограничени.   Призоваваме телевизия Bulgaria on Air да публикува в неговата цялост интервюто на Елена Кирова с Иван Портних. Изборите минаха, но обществото безспорно има интерес да научи защо тя е изгубила работата си.   Не можем да подминем и   Не е достатъчно, че Гърдева е изтрила коментара си, който гласи: „Журналистиката е професия почти толкова древна, като…. С няколко думи това е втората най-древна професия“. Гърдева е най-вероятният бъдещ председател на Постоянната комисия “Култура и духовно развитие” във варненския Общински съвет. Но без публично извинение за публикацията си, е недопустимо тя бъде избирана на какъвто и да е ръководен пост. Още по-малко на такъв, в чийто ресор ще попадат и медиите.    Политика и бизнес – заедно срещу журналистите    Едри бизнесмени, които са собственици на медии, репресират служителите си, когато последните си позволят дори на пръв поглед невинни отклонения от политиката да не се задават критични въпроси на “наши хора”, а медийната машина да се използва само за разправа с опоненти.    на които домакин бе председателят на Конфедерацията на индустриалците и работодателите в България Кирил Домусчиев.   В речта си    Ден по-късно управляващите обявиха мярката, за която отдавна настоява КРИБ на Домусчиев – неизплащането на първия ден от болничните. Това бе и темата на въпроса, който ядоса Горанов в кулоарите на парламента. Този въпрос е от съществено значение за милиони работещи българи и е нормално журналистите да искат от управляващите обяснения.   В обобщение, настояваме за:   Извинение или оставка на министър Горанов; Излъчване на интервюто с кмета на Варна Иван Портних по телевизия Bulgaria on Air; Извинение или оставка на варненската общинска съветничка Марица Гърдева заради обидния й коментар към журналистите, публикуван във фейсбук;", "date": "2019.11.18", "title": "АЕЖ към Борисов: Спрете с арогантността и натиска върху свободата на словото!"}
{"url": "http://epicenter.bg/article/Nora-Stoichkova-kam-ministar-Goranov--Imame-pravo-da-Vi-kritikuvame-i-dori-da-Vi-poiskame-ostavkata-/199072/2/0", "text": "”Нула, нула лева субсидии за БСП и тогава ще ТЕ питам къде ще си намериш работа!”. Така Владислав Горанов, министър на финансите, отговори на настояването ми да каже от него ли идва идиотската идея първият ден от болничните да не се заплаща. Знаете, че от вчера гърми скандал из цялата държава. Днес министър Горанов си изпусна нервите. Не точно от моето настояване за конкретен отговор, а от факта, че отвсякъде колегите го атакуваха с един и същи въпрос - какъв е смисълът от това и най-вече колко пари ще спестят работодателите, които ръкопляскат на всички щурави медийни патици, които кабинетът на Борисов пуска. Даже няма да намеря нито един колега в гилдията, нито пък във Фейсбук, нито в кварталната кръчма, който да не знае защо работодателските Му организации ръкопляскат когато трябва.    Но нещо с медиите Му се случва, щом днес ВСИЧКИ колеги, без един-двама, се емнаха здраво да помагат да спасим болничните. Това усети министър Горанов и затова се издразни.    И друг път си е позволявал това да го говори на други колеги. А пък един от депутатите Му, на който му викат на галено - Мозъка още лятото ме заплаши, че от септември няма да имам работа. Пък сега вече е ноември, така че...    И да, можех и по-добре да го наредя! Само че трябваше да сляза на нивото на махленското поведение на министъра Горанов, който дори не подозира, че тъкмо със залъка БСТВ може здраво да се задави.    Първи път - стомна за вода - затвориха ТВ 7, че им бъркаше в... плановете по едно време, фалираха и КТБ, че да я разграбят, пък ние да им платим за това..    Втори път - затвориха устата на опозиционната BIT, защото там ги сапунисваха най-добре, а раздутото им его трудно носи на бой и на критика...    Сега за трети път са се емнали срещу БСТВ. Целия ГЕРБ срещу една медия. Пречи им, че ги питаме по същество. И обидчиви, че и раздразнителни отгоре на това!    Горанов дори не подозира как така могат да се извъртят нещата в държавата, че тъкмо от ефира на БСТВ да чуе как вече не е министър. Тогава ще го питаме на кого какво смята да отреже, че да се спаси от любовта на народа, с който се гаври. Защото гъбаркането с медиите е грозно, нагло гъбаркане именно с онези 5 милиона българи, които им сърбаме супата на ГЕРБ вече 12 години. И плащаме данъци, осигуровки, дедесета, като лишаваме децата си от нормален живот. За да може той да се движи като баровец с черен мерцедес, със странна бургарска регистрация, между другото, - да кажем, - от Министерството на финансите до парламента. Щото пеш е далеч за тънките му италиански подметки.    Към Горанов имам само едно напомняне: Вашата заплата, демесета, бонуси и каквото там ви се събира като ОФИЦИАЛЕН месечен доход, го плащаме и ние, журналисти, оператори, монтажисти, работещи в БСТВ. Плащаме ви заплатата, през данъците, които събират подопечните ви ведомства, г-н Горанов!    Плащаме ви заплатата, преди да идем да купим хляб в близкия магазин и да си нахраним децата! И затова имаме право да Ви критикуваме, да ви задаваме въпроси и дори имаме гражданското право да Ви поискаме оставката! Във всяка една европейска държава за поведение пред камера и журналисти, като днешните ви изцепки в парламентарните кулоари, министерското Ви кресло щеше да е празно още от обяд.    Пусто и празно като жалкото Ви присъствие в политиката, което самият Вие оценихте навремето единствено като стремеж към лично обогатяване. Хората може и да са забравили, затова ще напомня, че веднъж вече си подавахте оставката през 2013 г., понеже 3000 лева заплата като депутат от ГЕРБ не ви устройваше. За всичко останало, което тепърва ще се свързва с Вашето име - ще има и следствие, и съд. Нямайте съмнение в това, за да не останете изненадан, когато дойде денят.    А съм сигурна, защото в достатъчно дългата си кариера на журналист съм виждала ВСЯКАКВИ наглеци и министри. И на всички тях съм изгледала гърбовете, не обратното.   ", "date": "2019.11.18", "title": "Нора Стоичкова към министър Горанов: Имаме право да Ви критикуваме и дори да Ви поискаме оставката "}
{"url": "http://epicenter.bg/article/Hristina-Vucheva-prizovava-Borisov-da-spre-glupavata-istoriya-s-neplashtaneto-na-parviya-bolnichen-den/199073/2/0", "text": "Нонсенс е да искаш работодателят и осигуреното лице да плащат, а да не искаш после да даваш това за което са платили. Причината е да се плаща първите дни от болничните е, че работодателят седи най-близо до работника. Това заяви Иван Нейков, бивш социален министър, в ефира на БНТ.    \"Не може да се изтъргува по-високи пенсии срещу по-малко болнични. Проблемът е, че не искаме да бръкнем в раната, фалшиви болнични има, големият проблем е не, че плащат болничните, а че работникът го няма. Взимаме едно решение без да се прави един задълбочен анализ. Повечето нарушения са за общи заболявания, а не майчински или някакво друго. Има един вариант - щом са за 3 дни, на третия ден да си на контролен преглед и като бъде минат той - да се активират болничните листове\", каза още Нейков.    Според Христина Вучева, бивш финансов министър,  това е глупаво решение и се надява Бойко Борисов да се намеси и да спре тази история. \"Осигурителят трябва да си плаща, а не да притискат работодателите. Когато някой иска да лъже, няма как да бъде спрян. Безумие е да плаща НЗОК\", каза още тя.    Що се отнася до пенсиите,Нейков заяви, че това е математика и няма как да бъде подменена. \"В момента това, което се прави е ерозия на пенсионната система. Не трябва да се вдига пенсията, а да се подпомагат хората чрез социални придобивки. Така се учат младите,че няма значение дали ще се осигуряват\", каза още той.", "date": "2019.11.18", "title": "Христина Вучева призовава Борисов да спре \"глупавото решение\" с неплащането на първия болничен ден"}
{"url": "http://epicenter.bg/article/Pencho-Milkov/199075/2/0", "text": "„Участвал съм във всички видове избори от 2002 г. насам - от член на СИК до кандидат за общински съветник, народен представител и кмет на община Русе. Познавам вкуса на победата и на загубата. След изминалите избори определено можем да говорим за положителна тенденция за промяна на отношението към БСП. Този тренд се обърна след президентските избори“.   Това каза кметът на Русе Пенчо Милков по време на заседанието на НС на БСП. Той коментира, че БСП трябва да играе обединителна роля в ляво, което е направено в Русе и добави, че принципът на единение е този, който е спечелил изборите в общината.   „На тези избори станахме и свидетели на брутални манипулации сред българите. В различни фирми плащаха допълнително пари към заплатите срещу снимани бюлетини. А големият брой недействителни бюлетини при нас е заради хората, които са снимали бюлетината си и след това са я направили недействителна, защото имат самоуважение“, коментира още Пенчо Милков.   Той добави, че компетентността е вторият принцип, който е спечелил изборите в Русе. „В кампанията показахме какво е прозрачност, ще го покажа и в управлението на общината. Всеки ден отговарям на стотици съобщения в социалните мрежи, а като народен представител ден по ден правех отчет какво съм свършил и ще продължа да го правя като кмет“, обяви Милков.   Той бе категоричен, че почтеността също е част от успеха на изборите в Русе. „Това означава не просто да не си корумпиран, а да живееш на основата на няколко принципа като личност, на която човек може да има доверие“, уточни кметът на общината. Пенчо Милков каза още, че хората вече са достатъчно наясно, че ГЕРБ установява държавна командна машина. „Те налагат модел в провинцията - всичко се следи, всичко се знае и ние трябва да обясняваме на хората, че социалистите са тези, които носят свободата и възможността да си различен и да гласуваш, ако желаеш. Хората, които стоят срещу нас, са матрицата и на това, че ги изобличих също се дължи моята победа. Ние сме модерни и борците за свобода и трябва да го покажем“, заключи Пенчо Милков.", "date": "2019.11.18", "title": "Пенчо Милков: Изобличих хората от матрицата, победих държавната командна машина!"}
{"url": "http://epicenter.bg/article/Zemetresenie-mezhdu-Pernik-i-Dupnitsa/199077/2/0", "text": "Слабо земетресение е регистрирано рано тази сутрин между Перник и Дупница. Това съобщиха от пресцентъра на Областна администрация – Перник, цитирани от Фокус.   По данни на Националния институт по геофизика, геодезия и география (НИГГГ) към БАН, тази сутрин в 06.49 часа българско време е регистрирано земетресение с епицентър на окoло 35 км. в югозападна посока от град София на територията на страната.   Земетресението е с магнитуд 2.5 по скалата на Рихтер и не е усетено на територията на страната. Няма данни за жертви и нанесени материални щети.", "date": "2019.11.18", "title": "Земетресение между Перник и Дупница"}
{"url": "http://epicenter.bg/article/Hidroinzhener-posochi-vinovnite-za-bezvodieto-v-Pernik/199078/2/0", "text": "Виновни за кризата с водата в Перник са ръководството на ВиК и на ресорния министър на регионалното развитие и благоустройството. Шефът на ВиК е трябвало незабавно да сигнализира, че има подобен проблем. Той трябва да има необходимия план за действия при такива случаи. Това каза хидроинженер инж. Георги Георгиев в ефира на БТВ.    „В България има Закон за водите и Закон за регулация на ВиК услугите. Те определят какво да се прави при подобни ситуации и да не се допуска това да се случва“, подчерта той.    По думите му, язовирът е източен безогледно, безпринципно и без да се спазват разписанията. „Друг сериозен проблем е лошата водопреносна мрежа. Това е най-важната причина за безводието в Перник, 75% от водата се губи“, посочи той.  „Друг възможен вариант за справяне с кризата към момента няма. Водният режим е най-правилната мярка“, стана ясно от думите на инж. Георгиев.  ", "date": "2019.11.18", "title": "Хидроинженер посочи виновните за безводието в Перник: Язовирът е източен безогледно и безпринципно!"}
{"url": "http://epicenter.bg/article/Borisov-shte-uchastva-v-kongresa-na-ENP-v-Zagreb--izbirat-nov-lider-na-evrodesnite/199079/2/0", "text": "Премиерът Бойко Борисов ще загрее за визитата си в САЩ и разговора с американския президент Доналд Тръмп на 25 ноември с друга среща на върха само няколко дена по-рано.   Той заминава в началото на тази седмица на конгреса на ЕНП, който ще се проведе на 20 и 21 ноември в хърватската столица Загреб, предаде \"Монитор\".   Домакин ще бъде неговият колега - хърватският премиер Андрей Пленкович, който ще открие и форума. На конгреса трябва да се избере нов президент на Европейската народна партия (ЕНП), която в момента се оглавява от Жозеф Дол. Гласуването е планирано за първият ден от форума. В западната преса вече се завъртя името на сегашния шеф на Европейския съвет Доналд Тукс, който би могъл да наследи Дол на поста, след като стана ясно, че настоящият председател на Европейския съвет няма да се кандидатира за държавен глава на Полша, нито има намерение да се завръща във вътрешната политика на страната. Мандатът на Туск начело на Съвета изтича в края на ноември, след което той трябва да бъде заменен от Шарл Мишел.   За вторник вечерта е планирана и официална вечеря на лидерите в Музея за съвременно изкуство. На форума трябва да бъдат одобрени генералният секретар и 10-те вицепрезиденти на ЕНП, което пък трябва да стане на пленарната сесия на другия ден.   В програмата обаче са предвидени и две дискусии, на които ще присъстват държавните и правителствени глави на страните, членки на ЕНП, в това число новоизбраната шефка на Европейската комисия (ЕК) Урсула фон дер Лайен.   Първата е на тема Западните Балкани, на които лидерите - премиери, президенти и партийни ръководители, ще обсъдят предизвикателствата пред цялостната евроинтеграция на региона и общите отговорности това да се случи.   Във втория ден пък държавните лидери ще обсъдят проблемите с климата, а ЕНП ще излезе дори с резолюция по темата. В нея от формацията ще отбележат, че ЕНП и държавите членки приемат сериозно заплахата от изменението на климата и признават необходимостта от нова визия за бъдещето на Европа, основана на принципите на устойчивост, субсидиарност и социална пазарна икономика.   В тази връзка, от ЕНП заявяват, че подкрепя научните изследвания и иновациите в разработването на чисти технологии. Електрификацията на колите пък щяло за изисква повече инвестиции в инфраструктура за тяхното зареждане, а дълготрайните автомобилни акумулатори щели да бъдат от първостепенно значение. Автомобилните акумулатори на свой ред трябва да се произвеждат и сглобяват в Европа, създавайки зелени работни места и растеж вътре в ЕС. Екипи от американски експерти ще ни помагат в енергетиката с цел да засилим стратегическото партньорство в сектора.   Това стана ясно след срещата на премиера Бойко Борисов в МС в събота с помощник държавния секретар в Бюрото по международна сигурност и неразпространение към Държавния департамент на САЩ Кристофър Форд. Именно темата за енергетиката била сред акцентите на разговора, като Форд отбелязал, че тази област е жизненоважна за общите ни стратегически интереси и национална сигурност.   На свой ред Борисов изтъкнал потенциала на страната ни да осигури диверсификация на енергийните източници и маршрути не само на наша територия, но и в региона. По думите на Борисов за България било от стратегическо значение да запази ключовата си роля на газовата карта на Европа.   Двамата обсъдили и проекта АЕЦ „Белене“, като общо 13 компании са дали заявление за участие в процедурата за избор на инвеститор. Сред тях е и американската компания \"Дженерал електрик\". Двете страни са се договорили за скорошно изпращане на екип от американски технически експерти до България, за да бъдат проучени възможностите за засилване на българо-американското стратегическо партньорство в енергийния сектор.", "date": "2019.11.18", "title": "Борисов ще участва в конгреса на ЕНП в Загреб, избират нов лидер на евродесните"}
{"url": "http://epicenter.bg/article/Otcheteno-e-opasno-zamarsyavane-na-vazduha-v-Sofiya-s-azoten-dioksid/199082/2/0", "text": "Мрежата от доброволци за измерване на чистотата на въздуха AirBG.Info отново измери стойностите на азотен диоксид на 30 места в София. Това е най-мащабното проектно измерване на азотен диоксид, правено някога в България. Данните показват опасно високи нива на замърсяване, като само една от измервателните дифузни тръби показва допустима стойност.   Законодателството на ЕС и България определя пределно допустима средна годишна концентрация от 40 мкг/куб. м. За месец октомври в центъра на София са отчетени средни нива от 70-80 мкг/куб.м. Това е два пъти над допустимите за здравето стойности, т.е. хората дишат два пъти повече от отровата азотен диоксид.   Азотният диоксид води до редица хронични заболявания като белодробна болест, астма, бронхит.   “Данните са силно притеснителни, защото са значително по-лоши от тези, които измерихме месец по-рано. Тенденцията е еднозначна – колкото повече трафик има в града, толкова повече е отровата във въздуха. Време е наистина за спешни мерки”, коментира резултатите ръководителят на проект AirBG.Info Стефан Димитров.   Преди месец AirBG.Info обяви данните за концентрацията на азотен диоксид в София за месеците от юни до септември включително. Тогава повече от половината станции показаха резултати в норма. От септември насам обаче се наблюдава тенденция на покачване на концентрацията на азотен диоксид.   Доброволците на AirBG.Info поставят на 30 различни места в София дифузионни тръби. На всеки 30 дни тези тръби се сменят и се изпращат в специализирана лаборатория в Швейцария, която потвърждава данните.   Източник: БГНЕС", "date": "2019.11.18", "title": "Опасно замърсяване на въздуха в София с азотен диоксид"}
{"url": "http://epicenter.bg/article/Mrezha-ot-dobrovoltsi-otnovo-izmeri-visoki-stoynosti-na-azoten-dioksid-v-Sofiya/199083/2/0", "text": "„Този път българинът няма да мълчи“, заяви пред БНР икономистът Мика Зайкова във връзка с идеята първият ден от болничния да е изцяло за сметка на работника. „В момента около 3,7 млн. са хората, които работят. Тези хора, ако излязат на улицата, какво правим?“, попита тя и не изключи да се стигне до масови протести, които да разклатят правителството.       \r\n „Липсата на организация и мисъл за организация в хората, които управляват този процес – Министерството на труда, НОИ и Министерството на здравеопазването, се стовари като юмрук върху невинните работници, които наистина са болни“, коментира експертът пред БНР и не отрече наличието на фалшиви болнични и зле работещата ни здравна система. \r\n   \r\n За нея решението е: \r\n „За да може да се разсече този \"гордиев възел\", трябва да се направят няколко простички неща. Първото е, че тази временна антикризисна мярка, която беше превърната в постоянна – работодателите да плащат, трябва да бъде отменена. Не може НОИ да прибира парите, а някой друг да плаща. При всички положения цялото обезщетение – от първия до последния ден, трябва да се плаща от НОИ. … Между трите ведомства трябва да се организира ефективен контрол и да се криминализира това престъпление. Когато един човек е заплашен да отиде в затвора или да получи тежка санкция, ще си помисли дали да го прави“. \r\n   \r\n „Каква е гаранцията, че утре застрахователите няма да кажат „Държавата взима пари, а не плаща, защо и ние не го направим“, попита Мика Зайкова. Тя изрази надежда премиерът да вземе „правилното решение“. \r\n   \r\n По думите ѝ не може да се взимат такива важни решения през главата на социалните партньори. \r\n „Има трима участници в цялата далавера – работникът, този, който му издава болничния лист, и този, който контролира. Това си е чиста корупционна практика. Тъй като се борим с корупцията, моля да направят ефективен контрол“, коментира още тя. \r\n   \r\n Зайкова се съгласи с д-р Нигяр Джафер от ДПС, която каза, че това е скрито увеличение на осигурителната вноска. \r\n", "date": "2019.11.18", "title": "Мика Зайкова: Българинът няма да мълчи за болничните"}
{"url": "http://epicenter.bg/article/KNSB--2472-leva-e-izdrazhkata-na-zhivot-na-edno-chetirichlenno-domakinstvo-v-Balgariya/199086/2/0", "text": "2472 лева е издръжката на живот на едно четиричленно домакинство в България. Средно за едно лице сумата е 618,15 лв. От началото на годината издръжката се увеличава с 63 лева. Това заяви президентът на КНСБ Пламен Димитров по време на пресконференция, предаде Novini.bg.   Този ръст до голяма степен се дължи на динамиката на ръста на стоките и услугите, както и на поскъпването на живота.   „Ако през 2018 г. нарастването се дължи на нарастването на нехранителните стоки и услуги, то през последното тримесечие на 2019 година, нарастването се дължи на хранителните стоки. Хлябът нараства с 8,1%, месото – 8%, при млечните продукти също има ръст“. Това заяви главният икономист в   Виолета Иванова. Издръжката на живот за едно четиричленно семейство в София е 3259 лева, посочи Иванова. За да покрие тези критерии на един работещ са му необходими 1629 лева на месец. Нетната работна заплата в столицата изостава с 19%. Положителна тенденция е, че тази тенденция се е свила през последните години.   Средният доход на всеки от двамата родители в семейството не трябва да е по-нисък от 1236 лева, посочват експертите. От данните става ясно още, че нетната работна заплата в страната изостава с 55% от необходимата за нормален живот в страната. Тази разлика се усеща най-много във Видин, Благоевград и Кюстендил. Има области, където тази разлика се свива – Разград, Търговище, Пловдив.   Димитров категорично се противопостави на предложението първият ден от болничните да отпадне. Той призова да се премине към протести, ако исканията на синдикатите не бъдат чути. „Отправяме апел към всички български работещи да се мобилизират и да бъдат готови за участие в това общо действие. Казахме ясно, че това няма да стане. Няма да го допуснем да се случи“, подчерта президентът на КНСБ.", "date": "2019.11.18", "title": "КНСБ: 2472 лева е издръжката на живот на едно четиричленно домакинство в България"}
{"url": "http://epicenter.bg/article/Evdokiya-Asenova--S-noviya-byudzhet-upravlyavashtite-predlagat-ot-sashtoto-po-mnogo-bez-nikakvi-reformi-/199088/2/0", "text": "\"Един от приоритетите ми в Народното събрание ще е образованието. Влизам в момент, в който сме в бюджетна процедура. На вчерашния пленум се приеха алтернативни предложения към бюджета. Например - един учебник от 1-ви до 12-ти клас, както и фонд, който да се учреди за образованието в чужбина на наши студенти\". Това каза Евдокия Асенова, депутат от ПГ на \"БСП за България\", пред БСТВ.    Тя коментира изборите в Радомир: \"Направихме много позитивна и модерна кампания. Имаше настроение за промяна в общината, но за съжаление хората, които подкрепиха статуквото, се оказаха по-мотивирани да излязат да гласуват\".   Тя цитира проучване, според което над 70% от българите не вярват, че изборите са честни и справедливи. Асенова отчита голям натиск на тези избори - властови, финансов, корпоративен. \"Всъщност ние загубихме изборите в община Радомир от селата. Изразявам своето съмнение, че хората там имаха възможност напълно свободно да изберат за кого да гласуват, тъй като зависимостта от кмета и кметския наместник е много голяма\", каза още тя.    Според нея ситуацията с водоснабдяването в Перник е доказателство за безотговорно отношение на всички нива - от бившия кмет на община Перник, през областната управа до министъра на регионалното развитие. Асенова отбелязва, че сегашният кмет Станислав Владимиров още преди няколко месеца е поставил този въпрос в Народното събрание, където е алармирал, че нивото на водата в язовир \"Студена\" драматично спада. Въпреки проявената безотговорност на предишната управа на община Перник, Евдокия Асенова е убедена, че Станислав Владимиров ще се справи успешно с кризата с водата.    Според Асенова с новия бюджет управляващите предлагат от същото по много без никакви реформи в различните секторни политики. Народният представител заяви, че парламентарната група на БСП ще подкрепи заложените увеличения на учителските заплати, но според нея само това не е достатъчно.   \"Остава принципът на финансиране \"парите следват ученика\" без да се отчита какво е качеството на образованието. Децата ни стават все по-първично неграмотни и за това не са виновни учителите. Проблемът е системен\", коментира още Евдокия Асенова.", "date": "2019.11.18", "title": "Евдокия Асенова: С новия бюджет управляващите предлагат от същото по много без никакви реформи!"}
{"url": "http://epicenter.bg/article/Zapochva-da-deystva-nov-sayt-za-signali-ot-bolnitsite-/199089/2/0", "text": "\"Пациентите имат думата\" - четири сдруженията презентират днес на 18 ноември нов сайт, на който ще може да се подават сигнали за болниците.  Коментар на Боряна Ботева, председател на Сдружението за развитие на българското здравеопазване, разказва пред БНР за проекта.    Порталът goodhospital.bg ще класира лечебните заведения по 10 критерия и ако дадена болница отговаря на всички тях ще получава сертификат „Добра болница“. Той ще важи за една година.  Ще се събират и отзиви от пациентите, макар тяхното мнение да е субективно и да не е компетентно по отношение на сравняването на медицински показатели. Затова създателите на сайта са събрали минимална информация за всяка една болница в страната на едно място – име, управител, брой легла, адрес, телефон, видове разкрити отделения.    Инициатива не е насочена срещу болниците, а точно обратното, уверяват авторите на сайта. Пациентските организации са категорични, че именно оценката на лекуваните е липсващото звено в здравната система.    Боряна Ботева добави, че предложението на БЛС за такса от 1 лев за децата е разисквано много пъти. Тя посочи, че в Конституцията детското здраве е приоритет, и точно за това децата са осободени от потребителската такса.     За да не остане всичко това само на хартия, смятаме че подобен ход е неудачен, заключи Ботева.", "date": "2019.11.18", "title": "Започва да действа сайт goodhospital.bg за сигнали от болниците "}
{"url": "http://epicenter.bg/article/Kmetat-Tihomir-Yanakiev--S-izklyuchitelna-podkrepa-ot-rakovodstvoto-na-BSP-preborihme-GERB-v-Sozopol-/199091/2/0", "text": "„Вече12 години в Созопол се борим с една шайка, която през последните 8 години се беше маскирала като ГЕРБ. Ние успяхме и трябва да подчертаем, че успяхме с изключителната подкрепа от ръководството на партията. Кирил Добрев беше 24 часа на разположение и никой не може да го отрече. Благодаря на Деница Златева, която присъстваше на откриването на моята кампания, на Атанас Зафиров и на всички, които ни помагаха”. Това заяви кметът на Созопол Тихомир Янакиев по време на пленума на БСП на „Позитано 20”. Новоизбраният градоначалник разказа, че майка му е на 80 години, всеки ден чете \"Дума\" и го пита какво става в ръководството, дали се карат, дали са се обединили.   „Аз й обяснявам, че това е демокрацията и винаги ще има спорове. Най-важното е, че когато вървим напред, трябва да сме единни и обединени, и всичко, което решим да се изпълнява и показва пред хората. Трудностите са много и можем да ги преодолеем и да побеждаваме, ако искаме и имаме силата да го направим”, заключи Янакиев.  ", "date": "2019.11.18", "title": "Кметът Тихомир Янакиев: С изключителна подкрепа от ръководството на БСП преборихме ГЕРБ в Созопол!"}
{"url": "http://epicenter.bg/article/Stanislav-Vladimirov--V-Pernik-sreshtu-nas-se-izpravi-tsyalata-mashina-na-darzhavata/199094/2/0", "text": "„В Перник срещу нас играха двама от най-богатите българи, с цяла гвардия от бизнесмени около тях, целият репресивен апарат и цялата машина на държавата.   Още преди да се кандидатирам много хора ме питаха защо си го причинявам и защо не ходя да се спазаря с търговци на гласове и бизнесмени. Не го направих и показахме, че с една премерена и изключително евтина кампания можем да победим това чудовище“, коментира кметът на Перник Станислав Владимиров.   Той добави, че в Перник БСП е направила изключително енергична кампания. „Всеки ден изминавахме поне по 15 километра сред хората и успяхме да преборим парите. В доклада на НПЩ много правилно е казано, че ние имаме шансове в големите градове, защото там можем с политически инструменти да победим неполитическите. Нужно ни е обаче малко повече самочувствие, защото често обичаме сами да си създаваме изключително токсична среда“, каза още кметът на Перник.   Станислав Владимиров заяви, че социалистите трябва да вземат пример от всички добри практики, които са развити в отминалите местни избори, но и да оценят къде са сбъркали.   „Предстои ни предконгресен период и се надявам всеки един от нас да оцени колко е бил полезен за развитието на партията. Чух, че не трябва да се прави механично обновление, но ако подкрепим онези млади хора, които влязоха в парламента и тепърва влизат в местната власт, много скоро БСП ще може да бере плодовете на успеха“, заяви Владимиров.   Станислав Владимиров бе категоричен, че разумът и искреността ще надделеят и че ръководството на партията е способно да направи добра вътрешнопартийна предизборна кампания, да даде шанс на нови ръководители и да подкрепи утвърдилите се. ", "date": "2019.11.18", "title": "Станислав Владимиров: В Перник срещу нас се изправи репресивният апарат и цялата машина на държавата"}
{"url": "http://epicenter.bg/article/Zapochva-razpredelenieto-na-bezplatnite-protivogripni-vaksini-za-vazrastnite-nad-65g-/199095/2/0", "text": "От днес започва разпределението на безплатните противогрипни ваксини за възрастните хора, съобщава bTV.    В петък беше обявено, че над 100 000 дози пристигнаха у нас със самолет.    За първи път този сезон на хората над 65-годишна възраст се полагат безплатни ваксини. По данни на Националната статистика става въпрос за малко под милион и половина души. Безплатните ваксини тази зима обаче ще стигнат за 10% от тях, т.е. малко под 150 000 души. Предвижда се броят на безплатните дози да расте всяка година, така че до 2022 г. да обхване една четвърт от пенсионерите.    От министерството на здравеопазването уверяват, че въпреки закъснението има достатъчно време за всички желаещи да си поставят ваксини. Все още у нас няма нито една положителна проба за грип благодарение на топлото време.", "date": "2019.11.18", "title": "Започва разпределението на безплатните противогрипни ваксини за възрастните над 65г."}
{"url": "http://epicenter.bg/article/Pernik-na-voden-rezhim-ot-dnes/199061/2/0", "text": "Перник на воден режим от днес заради пресъхващия язовир \"Студена\". Хората ще разполагат с течаща вода по 10 часа на ден - сутрин между 5 и 10 часа и вечер от 17 до 22 часа.    Кметът Станислав Владимиров заплаши местното ВиК дружество със съд, ако не спазва уговорения режим, и предупреди, че ограниченията ще продължат до 5 месеца. Около 60 000 души ще бъдат засегнати от режима. Освен жителите на Перник, потърпевши са и хората от Батановци и 9 села в региона.  В сряда хората ще излязат на протест пред сградата на местното ВиК, което до момента не е взело мерки за справяне с проблема. То ще трябва да осигури повече екипи за отстраняване на потенциалните аварии, които се очакват заради периодичното спиране на водата. Търсят се и резервни водоизточници. Днес трябва да стане ясно и дали водата от алтернативния язовир \"Долна Диканя\" е годна за пиене, отбелязва БНТ.   Виновни за кризата с водата в Перник са ръководството на ВиК и на ресорния министър на регионалното развитие и благоустройството. Шефът на ВиК е трябвало незабавно да сигнализира, че има подобен проблем. Той трябва да има необходимия план за действия при такива случаи. Това каза хидроинженер инж. Георги Георгиев в ефира на БТВ.    „В България има Закон за водите и Закон за регулация на ВиК услугите. Те определят какво да се прави при подобни ситуации и да не се допуска това да се случва“, подчерта той.    По думите му, язовирът е източен безогледно, безпринципно и без да се спазват разписанията. „Друг сериозен проблем е лошата водопреносна мрежа. Това е най-важната причина за безводието в Перник, 75% от водата се губи“, посочи той.  „Друг възможен вариант за справяне с кризата към момента няма. Водният режим е най-правилната мярка“, стана ясно от думите на инж. Георгиев.  ", "date": "2019.11.18", "title": "Перник на воден режим от днес"}
{"url": "http://epicenter.bg/article/Sergey-Stanishev--Vaprosat-e-zashto--sled-kato-GERB-se-sriva--nie-ne-pechelim-/199063/2/0", "text": "Под лозунга за промяна, в БСП се извършва подмяна, беше категоричен президентът на ПЕС Сергей Станишев, който бе гост в сутрешния блок на БТВ.   С този председател БСП няма шанс да спечели парламентарните избори, каза Станишев в предаването \"Тази сутрин\".   Запитан колко избора за БСП е спечелил той, Станишев отговори: \"Аз съм печелил избори и съм губил избори. Под мое ръководство БСП реализира пълен мандат в ицпълнителната власт!\" Сергей Станишев бе министър-председател от 2005 до 2009 г.   На места има впечатляващи успехи, които са изстрадани, каза още Станишев. Въпросът е защо, след като ГЕРБ се срива, ние не печелим Ние може да си дадем всякаква оценка на заседание на Националния съвет, въпросът е каква оценка ни дават гражданите, изтъкна лидерът на европейската левица.   Няма да сработи очакването ГЕРБ да спада непрекъснато и ние да спечелим, смята той.   Това, което се получи, беше опит да се предизвика истинска дискусия, а не да се замитат нещата под килима, каза за вчерашния пленум Станишев. Така се случи през 2017 г., когато не спечелихме парламентарните избори, така се случи след европейските избори, така, за съжаление се случи и вчера. Защото подходът е същият - кучетата си лаят, керванът си върви, посочи той.   Не аз съм събирал подписката, отговори Станишев на въпроса за подписката. Но подчерта, че тя е била реакция на неадекватната реакция от страна на ръководството на оценките за местните избори. БСП винаги е била в местната власт, не може да се каже: \"БСП се завърна в местната власт\", критикува Нинова той.   Той разкритикува консервативния курс на лидера на БСП Корнелия Нинова. Под лозунга за промяна, се извършва подмяна и на идеологията, и на политиките, каза той.            ", "date": "2019.11.18", "title": "Сергей Станишев: Под лозунга за промяна, в БСП се извършва подмяна!"}
{"url": "http://epicenter.bg/article/Georgi-Svilenski--V-BSP-ima-mobilizatsiya--nyama-iskaniya-za-ostavki/199066/2/0", "text": "\"Две седмици след местните избори, когато вече имаме всички числа, оценката, която даде Националният съвет на кампанията и на резултатите от изборите, е добра, но се оценява като недостатъчен броят на избраните кметове и общински съветници. Действително, ние бяхме поставили по-висока цел за брой на общинските съветници. Фактите и аргументите бяха добре обосновани от предизборния щаб, направи се един сериозен доклад\".   Това каза Георги Свиленски, зам.-председател на ПГ \"БСП за България\" и член на Изпълнителното бюро на НС на БСП пред БНТ.  Той отчете, че в партията е имало мобилизация и желание за промяна в държавата, но и също така е имало фактори, които са пречили това да се случи - купуване на гласове, заплашване на избиратели и кандидати, включване пряко на МВР в изборния процес и в самата кампания. \"За всичко това има подадени сигнали и в прокуратурата, и в местните полицейски управления. На някои места обжалваме изборните резултати\", каза Свиленски.  Георги Свиленски отбеляза, че докато пред медиите отделни хора са искали оставката на ръководството, такова искане е нямало на пленума. \"Тези искания за оставки са само за пред медиите на колеги, които само обикалят студиата. Въпросът за оставките беше поставен единствено от т.нар. алтернативен анализ на 21 члена на НС, който беше отхвърлен с 86 гласа на 20. Т.е. няма никаква подкрепа за тези оставки\", каза още по темата Свиленски. Той отчете, че БСП в три поредни години показва ръст на своята подкрепа. Такъв е случаят на последните парламентарни избори, когато партията увеличава два пъти броя на народните представители, на европейските избори печели 1 евродепутат повече и на местните избори - 4 областни града повече. \"Как г-н Станишев си представя рязкото завръщане на БСП? Г-н Станишев беше председател на партията и може би трябваше да покаже как се прави това\", коментира още Свиленски.  Той категорично отхвърли тезата, че БСП е авторитарна партия- Националният съвет е заседавал 8 часа и са се изказали над 33 души, членове на НС, включително голяма част от вътрешната опозиция.  Георги Свиленски коментира и алтернативния бюджет на БСП, който бе обсъден и приет на пленума: \"Предлагаме пакет от мерки, които да подобрят жизненото положение на българските граждани с повишение на доходите, преизчисляване на пенсиите, повече пари за здравеопазване и с приоритетите, които сме заложили във \"Визия за България\".     ", "date": "2019.11.18", "title": "Георги Свиленски: В БСП има мобилизация, няма искания за оставки"}
{"url": "http://epicenter.bg/article/Toplo-vreme-za-sezona--snyag-shte-ima-chak-v-nachaloto-na-dekemvri/199065/2/0", "text": "  На места в западните и южните райони ще превали слаб дъжд. Временни разкъсвания на облачността ще има над североизточните, а към края на деня и над югозападните райони. Вятърът ще се ориентира от юг-югоизток и ще е до умерен. Преобладаващите минимални температури ще бъдат между 8° и 13°, а максималните – между 15° и 20°.   Над Черноморието облачността ще е значителна, без валежи. Ще духа до умерен юг-югоизточен вятър. Максимални температури на въздуха: 13°-15°. Температурата на морската вода е 18°. Вълнението на морето ще бъде 2-3 бала.   Над планините ще преобладава облачно и мъгливо време. На места, главно в масивите от Западна и Южна България ще превали дъжд, над 2500 метра – сняг. Ще духа силен югозападен вятър. Максимална температура на височина 1200 метра около 11°, на 2000 метра – около 6°.   До края на този месец времето ще остане необичайно топло за този период на годината. Това съобщава в. „Телеграф”, позовавайки се на синоптика Красимир Стоев от Националния институт по метрология и хидрология.   Първият сняг в София се очаква около 5 декември.  В планините на височина над 2000 м сняг вече падна . Още вчера обаче започна затопляне. Обилни валежи не се очакват и през следващата седмица, въпреки че в отделни дни ще има превалявания и леко понижение на температурите. Те обаче ще останат много по-високи от обичайните за това време на годината.   Все пак след около 6-7 дни се задава промяна на времето. Тогава има индикации за повече валежи, които в отделни периоди ще са по-значителни. Тенденцията след това вече е за трайно застудяване на времето. Очаква се след 20-ина дни – около 5 декември, температурите вече да бъдат близки до обичайните. По това време в София може да завали сняг. В началото на седмицата ще се усили вятърът от югозапад.   Ще се задържи по-топло от обичайното за сезона. Облачността над страната ще е значителна и на места в западните и южните райони ще превали дъжд.   Във вторник ще е без валежи.   В сряда отново на места ще превали дъжд, а вятърът ще се ориентира от изток-югоизток.   В четвъртък и петък вятърът ще е с източна компонента, предимно умерен и с него ще прониква по-студен въздух.   Дневните температури постепенно ще се понижат и преобладаващите максимални ще бъдат между 12 и 17 градуса.   Над по-голямата част от страната ще преобладава облачно, в равнините и мъгливо време. Подобрение на видимостта и временно разкъсване на областта ще има след обяд. Над планините и планинските райони ще има разкъсана облачност.   ", "date": "2019.11.18", "title": "Топло време за сезона, сняг ще има чак в началото на декември"}
{"url": "http://epicenter.bg/article/Rumen-Petkov--Ne-sam-pishkal-vav-fontana--remontirah-go-/199069/2/0", "text": "Грозната лъжа е, че съм пишкал във фонтана в Плевен като кмет,  аз го ремонтирах. Обяснявам това 20 години, очевидно не е стигнало до всички. Нямам и амбицията да стигне до всички.   Това заяви лидерът на АБВ Румен Петков в сутрешния блок на Нова телевизия. Той го каза като \"право на отговор\" на твърдение в предизборното студио, но не обясни от кого е направено. Определи го само като \"слуз в черна риза\".   \"Внушението беше за оргии, за такива неща, затова си позволих да отговоря\", заяви той, като обясни, че е следен и подслушван в продължение на месеци. Тази клеветническа кампания беше направена съвсем съзнателно срещу мен, добави той.   Той изрази мнение и по казуса с процедурата по избор на нов главен прокурор. Президентът веднъж върна избора на председател на ВАС, рецидивира с връщането на кандидатурата на Иван Гешев за главен прокурор и сега, ако сезира Конституционния съд, това ще създаде институционален конфликт, от който никой няма да спечели, подчерта Петков.   По повод местните избори Петков каза: \"Абсурд е да има 600 000 недействителни бюлетини. Ние настоявахме всички тези бюлетини да се отворят. Ако това не се направи, ние окончателно ще отвратим интелигетните хора от политиката, защото те виждат, че с 20% може да се избере кмет на столицата\".   Лидерът на АБВ коментира и предложението на управляващата коалиция първият ден от болничните да не се заплаща. За пореден път това правителство и това мнозинството казва: \"Няма държава\". Ние не искаме да се борим с престъплението, а с последствието. Защо например първия ден, а не третият? Защо не се въведе ефективен контрол – има достатъчно инспекторати, посочи Румен Петков. ", "date": "2019.11.18", "title": "Румен Петков: Не съм пишкал във фонтана, ремонтирах го!"}
{"url": "http://epicenter.bg/article/Korneliya-Ninova-/199070/2/0", "text": "\"   Това заяви в    Тя отговори пункт по пункт на писмото на 50-те членове на НС, които всъщност се оказаха само 21, които искаха оставката й.     \"Поздравявам всички за труда, енергията, които вложихме в кампанията. С много от вас бяхме рамо до рамо в страната и знам как работихте на място, колко усилия, търпение и щети преживяхте вие и семействата ви. На онези, до които не можах да стигна, се извинявам. Не е лично, просто не ми стигна времето.   Споделям доклада, представен от Националния предизборен щаб и Изпълнителното бюро, за представянето ни на местните избори - добро, но не достатъчно. Можехме повече.   Поздравявам ви за дискусията - хубава, с различни мнения. Самата дискусия и това,  В коя партия може да се случи това? Видяхте ли как мина националното съвещание на ГЕРБ за отчитане на изборите? Реч на лидера, потупване по рамото на кандидатите, 100% ръкопляскания и приключи. Онова е авторитаризъм, а това тук- демокрация.   В името на тази демокрация и призивите да не се потушават различните мнения   и ви призовавам да не го подценяваме от уважение към различното мнение, но и заради съдържанието му.   Искам да говоря по него, защото някои въпроси, които те поставят, касаят партията, а не мен или кандидати за кметове и общински съветници.   . Защо? Кой факт, кое действие или изказване на някого ни превръща в консервативна партия, освен едно, което е взето от нейния колективен орган?  Да, европейската левица подкрепя джендър идеологията и третия пол - ние не. Така го реши партията.    Никой никога не даде и един конкретен пример за това, освен един -   Фактът, че днес дискутираме по този начин и вече 10 дни във всички телевизии говорят хора с различно мнение и позиции- означава, че не сме еднолична партия.   Сергей Станишев е прав, че не трябва да се връщаме назад и никога не сме си позволявали да се позоваваме на миналото за резултатите си. Аз никога не съм си позволявала да обвинявам предшествениците си.  Кой колективен орган реши да подкрепим Пеевски и кой влезе в парламентарната група и каза \"или гласувате, или пада правителството\"? Кога в последните три години сте чували такова нещо от който и да е от новото ръководство на партията или на ПГ? Това категорично не отговаря на фактите. Ние сме втората по големина и сила парламентарна партия. Ние имаме своето представителство в други национални независими органи - КЗК, КЕВР и ЦИК. Коя регионална партия има такова представителство на национално равнище? Ние сме национална и масова партия и твърдението, че се превръщаме в регионална не отговаря на истината. Това е фалшива новина.  В залата присъстват много кметове. Нека те да кажат дали е имало нещо друго освен леви политики в цялата кампания, защото бяхме заедно. Твърди се, че нямало политики за здравеопазването. Нямаше среща и нямаше прессъобщение, в което да не се е говорило по тази тема. В медиите има 748 заглавия - общинските и държавни болници няма да са търговски дружества. Това изпълнение ли е на националната програма на БСП? 269 изказвания за политика за млади хора и семейства, детски градини, общинска политика за жилища и много други. Повече от 593 изказвания за комунални услуги.    Нося част от тях, защото са впечатляващи, пример е Оряхово - 19 страници от голямата национална политика до най-малкия детайл. Другари, подписали писмото, не обиждайте труда на тези хора!  Изключително лява политика е да се ангажираме, че няма да увеличаваме местните данъци и такси, ще създадем облекчения за млади семейства, които искат да открият собствен бизнес, ще създаваме финансови облекчения за първо жилище.   От кога данъчната политика не ни е приоритет и се смята за изключителен приоритет на десните политици? Ние само след дни ще внесем в парламента предложение за отмяна на плоския данък и въвеждане на прогресивен. Това дясна политика ли е? Припомням, че тази форма е приета от НС на БСП. Твърдението, че са правени неподходящи коалиции също приемам за обида към местните структури. Обратно на мнението, че сме авторитарна партия, ние ви дадохме право да решите с кого да се коалирате свободно и базирайки се на програмите на БСП и нашата идентичност. Вие решихте по места тези въпроси, за да ви кажат днес 50 души, че сте сбъркали. Това е неуважително отношение към труда ви.  Вие си противоречите. Обидно е и твърдението на тези подписали писмото, че лица без политически профил са вредни за партията. Кметът на Благоевград Румен Томов е такъв човек - безпартиен, честен, почтен, осигуряващ работни места с бизнеса си и зад който застанаха всички в Благоевград, освен ГЕРБ. Грешна политика ли е неполитически човек, но с такъв профил да ни представлява и да бъде кмет на БСП? Той е един от първите, който в нощта на изборите, още преди да са ясни резултатите, излезе и благодари на БСП за това, което е направила в кампанията му.    Явор Божанков разби ли Горна Оряховица или се бори с политически опонент и мафия? Там беше война. Кой от новите лица е разбил структурите?   Ние всички, които бяхме в кампанията денонощно, знаем, че това не е така, защото партията не сме ние. Партията са членовете на БСП. Членовете на партията не са разделени. Щях да ви повярвам, ако зад вас стоеше решение на партийната организация, в която членувате.    членове на НС. Не внушавайте, че партията е разцепена. Вашият анонс към обществото е - тези са разцепени, не стават за нищо.    Говорите за натиск, подменяни делегати, недействителни списъци и точно тук давате за пример Варна, където сме действали противоуставно.   Няма такова нещо. Даже Гуцанов по една телевизия обеща да го внесе до НС. Къде е това решение? Няма го. Напротив, има 18 души в подписка, че Градският съвет не е взимал такова решение.   Ще ви го кажа и това, няма да се въздържа, защото съм го приготвила - твърдите, че има фалшиви списъци и подмяна на хора. Другари, преди седмица дойдоха формуляри на партийни членове от 2010г., за да им издадем електронни карти. Оставам настрана факта, че някои от тях са родени 1922 г., но не мога да пренебрегна факта, че след проверка в ГРАО се оказа, че мнозина от тях са починали преди няколко години. Всеки може да се запознае с тези документи,   Понеже говорим, че се борим с тези проблеми в държавата, така ли го правим и в партията? И понеже взехме мерки срещу това, сме обвинявани за подменени делегати, недействителни списъци и противоуставни действия. Оставям на вас да прецените кое от това се е случило.    Първото средство вече го споменах - фалшиви новини. Не само това, че ГС иска оставката, но упорито в медиите и в писомото пише, че нашите общински съветници във Варна са гласували в подкрепа на председателя на ОС на ГЕРБ - пълна лъжа. Те са тук. Има колективно политическо решение да не се подкрепя ГЕРБ и изпълнение на това решение. 8 от 8. Кой има интерес да ходи по телевизиите и да внушава, че БСП прави съглашателство с ГЕРБ и предава програмата и интересите на партията?    Пророкувате, че БСП никога няма да спечели избори. Не, това зависи от нас дали ще ги спечелим в бъдеще или не.   Много се питам от няколко дни каква е целта на писмото и я открих на финала му. Поздравявам ви, че поне сте директни и откровени. Така се прави, излиза се и се казва.   Трябва да си отиде Корнелия Нинова, председателят на щаба и ИБ и това щяло да ни укрепи. Така че- според мен в това писмо не става дума за загриженост за партията, а за това кой да води бащина дружина. Става дума за власт. Слава богу властта я дава и взима народът.     Дотогава обаче другари, призовавам ви да спрем взаимно да се охулваме, да рушим авторитета на БСП. Фалшивите новини, заплахите, замяната с мъртви души, прорукуването, че няма да спечелим не са различно мнение, това е удар по авторитета на партията.    И то е да продължим, защото ни предстои изключително тежка работа.   . Няма действащи институции, няма разделение на властите, няма силен парламент, няма честни избори, няма истински вот.     Това е голямото предизвикателство за промяна на държавата. То изисква обединени сили, единодействие, това не значи единомислие, нека всеки има различно мнение. Но това предизвикателство стои пред нас.   Дали ще можем да му отговорим достойно и с мисъл за партията и държавата, зависи от нас. Аз ви пожелавам да го направим. Благодаря ви. На добър час на избраните. С благодарност на всички за усилията.\"", "date": "2019.11.18", "title": "Нинова към опозиционерите: Рушите партията с фалшиви новини, мъртви души и пророкуване!"}
{"url": "http://epicenter.bg/article/Fandakova--Edna-ot-vazhnite-zadachi-na-Stolichna-obshtina-e-da-ne-ostavya-uchilishte-bez-fizkulturen-salon/199101/2/0", "text": "Една от важните задачи на Столична община беше и остава да направим така, че да няма училище без физкултурен салон. На път сме да реализираме този приоритет, заедно със строителството на нови училищни сгради. Това каза кметът на София Йорданка Фандъкова по време на проверка по изграждането на нова сграда за разширение към 64 Основно училище „Цар Симеон Велики“, предаде „Фокус“.   „Цялостното строителство на нова училищна сграда в кв. „Симеоново“ е на своя финал. Очаква се на 5 декември да приключи, както е по договор и след това сградата да бъде въведена в експлоатация. С нетърпение се очаква от директора на училището, както и от учителите и децата. Досега те са карали часовете по физкултура в класните стаи. Сградата е модерна и с всички мерки за енергийна ефективност“, обясни Фандъкова.   Тя допълни, че в училището има 311 деца, които ще могат да минат в една смяна – нещо, което са заложили в програмата, за да не се налага децата да стават в 5.00 часа за училище. По думите ѝ за нея образованието е най-важният приоритет.   „Около 20 млн. лв. средно на година инвестираме в строителството на нови сгради за детски градини и училища. Искам да поздравя Правителството за вече заложената програма от 70 млн. лв. в проекта за бюджет за следващата година, от който ще се възползваме веднага. В момента се строят 10 нови детски градини и са заложени още 8 за година“, каза още Фандъкова.", "date": "2019.11.18", "title": "Фандъкова: Една от важните задачи на Столична община е да не оставя училище без физкултурен салон"}
{"url": "http://epicenter.bg/article/Rumen-Hristov-obyavi--che-i-SDS-e-protiv-ideyata-na-upravlyavashtite-za-bolnichnite/199107/2/0", "text": "СДС се обяви против идеята първият ден от болничния да е изцяло за сметка на работника. Лидерът на СДС Румен Христов обясни пред БНР позицията на партията.    „Ако допуснем, че 1/3 от болничните, по информация на работодателите, са фалшиви, то останалата част са на работещи, които наистина имат нужда от тези болнични, и те нямат никаква вина за това, че има недобросъвестни работещи и лекари. Не може заради това, че има неизрядни хора, да бъдат наказвани тези, които са изрядни и наистина имат нужда от лечение и помощ за дните, в които не са на работа“.    Според СДС първите 3 дни от болничния трябва да се плащат от НОИ. Трябва да се намерят механизми срещу злоупотребите, каза Христов в предаването „12+3“ на програма „Хоризонт“.    „Трябва цялото общество да седне, включително синдикати, работодатели, управляващи и опозиция, за да се набележат мерки и да се намери приемливо решение“, обясни той.  ", "date": "2019.11.18", "title": "Румен Христов обяви, че и СДС е против идеята на управляващите за болничните"}
{"url": "http://epicenter.bg/article/Proekta--quot-Literatura-sreshtu-trafik-quot--prevarna-tsentara-na-Toronto-v-reka-ot-sveteshti-knigi/199102/7/0", "text": "Центърът на Торонто се превърна в река, съставена от 10 000 книги, съобщи \"Канал 3\".  Името на проекта е \"Литература срещу трафик\", осъществен от испанския колектив Luzinterruptus, анонимни художници, специализирани в културни съоръжения за градското пространство. За инсталацията бяха необходими 12 работни дни и 50 доброволци. Проекта се осъществява по случай \"Бялата нощ\" - фестивал на изкуствата, който се провежда за една нощ в канадския град.    Книгите са дарени от продавачи на книги, към които са добавили LED светлини, създавайки красив образ, визуален спектакъл за любителите на книги.   Организаторите казват: \"Създаването на този проект имаше специално значение за нас. Искаме литературата да превземе улиците и да завладее обществени пространства, предлагайки свободно на минувачите книги без пари, където за няколко часа можете да се поддадете на силата на написаното слово\".    Благодарение на тях градът беше озарен от култура, а книгите превзеха улиците, за да могат гражданите да се почувстват потопени в река от хартия и думи, прекрасен спектакъл от осветени листове и букви, в които минувачите можеха да се снимат, да вземат книга, да я прочетат и да я занесат вкъщи.    \"Всеки път, когато чета новини за насърчаване на четенето, се вълнувам много, целта е да накараме хората да осъзнаят стойността на книгата в тази цифрова епоха. Живеем в ерата на непосредствеността и четенето на \"бърза книга\", потопени по цял ден на екрана на телефоните си, оставяйки настрана ритуала за отваряне на книга, бавно и спокойно, наслаждавайки се на спокойно четене. Книгите са светлината на един народ, те осветяват умовете и лицата на тези, които ги четат\", казват още инициаторите.", "date": "2019.11.18", "title": "Проектът \"Литература срещу трафик\" превърна центъра на Торонто в река от светещи книги"}
{"url": "http://epicenter.bg/article/Protesti-v-Gruziya--Opozitsiyata-iska-predsrochni-izbori-i-ne-puska-deputati-v-parlamenta/199104/7/0", "text": "Представители на опозицията и техни привърженици, които искат извънредни избори в Грузия, продължават и днес да блокират входовете на парламента и не пускат депутатите да влязат в сградата, предаде БГНЕС, цитирана от БНР.    Около зданието има палатки, има вериги, както и натрупани торби с пясък.    Протестиращите не допуснаха в парламента депутата Реваз Арвеладзе и скандираха „Махай се!“. На което той на шега отговори, че след като повече не може да бъде депутат, ще се върне към старата си професия и ще чете лекции в университета.    После още двама депутати се опитаха да пробият блокадата, но не успяха.    Вчера грузинският парламент не успя да приеме поправки на конституцията, предполагащи преход от смесена избирателна система към пропорционална. Хилядни протести започнаха в Тбилиси.    Всички опозиционни сили се събраха и изискват предсрочни парламентарни избори и назначаване на преходно правителство. На демонстрацията в неделя около парламента се събраха над 20 000 души.    САЩ и ЕС изразиха днес солидарност с антиправителствените демонстранти. В съвместно изявления мисиите им в Тбилиси заявиха, че „разбират дълбокото разочарование на широк сегмент от грузинското общество след неуспеха на парламента да приеме поправки в конституцията за преминаване към изцяло пропорционална система на изборите през 2020 г.“    „Изцяло подкрепяме правото на мирни събирания и свободата на изразяване“, се добавя в изявлението.    Опозиционните партии призоваха за протести, след като формираха обединен фронт срещу управляващата партия „Грузинска мечта“, чиито депутати не приеха поправките в конституцията. Те обвиняват за това лидера на партията Бидзина Иванишвили.    В изявлението на мисиите на САЩ и ЕС в Тбилиси се посочва, че неприемането да законодателните поправки „увеличава недоверието и напрежението между управляващата партия и другите политически сили и гражданското общество“.    „Грузинска мечта“ спечели 77% от местата в парламента на изборите през 2016 г., въпреки че получи 48,7% от гласовете.", "date": "2019.11.18", "title": "Протести в Грузия! Опозицията иска предсрочни избори и не пуска депутати в парламента"}
{"url": "http://epicenter.bg/article/Rusiya-predade-na-Ukrayna-trite-koraba--zadarzhani-v-Kerchenskiya-protok/199106/7/0", "text": "Русия предаде на Украйна трите кораба от ВМС на страната, задържани в Керченския проток през ноември миналата година. Това обявиха от външнополитическото ведомство в Москва, предава TACC, цитирана от Агенция \"Фокус\".   От министерството отбелязват, че Русия възнамерява рязко да потушава всякакви провокации на своите граници, за да гарантира безопасността на корабоплаването. По-рано източник от органите на реда съобщи, че процесът по предаването на плавателните съдове на Украйна е в ход. „Той [трансферът] преминава според постигнатите споразумения. Извършва се на 30 км от нос Такил и ще отнеме приблизително няколко часа\", отбелязва източникът.   Киев настояваше за връщането им като жест на добра воля от страна на Москва преди четиристранната среща на върха за Източна Украйна следващия месец в Париж.    Още вчера започна изтеглянето на буксир на корабите от пристанището в Керч към мястото, където предстои да бъдат предаде на украинската страна.   Буксирът „Яни Капу“ и артилерийските катери „Никопол“ и „Бердянск“ бяха задържани на 25 ноември миналата година в района на Керченския проток.    При задържането руската брегова охрана откри огън и рани трима от намиращите се на борда на корабите 24-ма украински моряци. Те бяха обвинени в незаконно преминаване на руската държавната граница. През септември бяха освободени в рамките на договорен между Русия и Украйна обмен на задържани лица.", "date": "2019.11.18", "title": "Русия предаде на Украйна трите кораба, задържани в Керченския проток"}
{"url": "http://epicenter.bg/article/Navodnenieto-vav-Venetsiya-nanese-shteti-za-1-mlrd--evro/199108/7/0", "text": "Щетите от наводнението във Венеция възлизат на около един милиард евро.   Градът беше засегнат от приливна вълна с височина от 150 см – третото най-високо ниво, регистрирано досега.   Морското равнище около Венеция е с 10 сантиметра по-високо, отколкото преди 50 години.   Синоптиците прогнозират нови валежи през следващите дни. Правителството отпусна на Венеция 90 милиона евро за справяне с последствията от наводнението.   Източник: бТВ", "date": "2019.11.18", "title": "Наводнението във Венеция нанесе щети за 1 млрд. евро"}
{"url": "http://epicenter.bg/article/Britanskiyat-premier-obeshtava-seriya-ot-danachni-namaleniya-za-kompaniite/199111/7/0", "text": "Премиерът на Великобритания Борис Джонсън ще обещае серия от данъчни намаления за компаниите в речта си на конференцията на Конфедерацията на британската промишленост (КБП - CBI), предаде Франс прес. Това се случва в разгара на предизборната кампания и по-малко от два месеца преди датата, предвидена за Брекзит.    В речта, която трябва да произнесе по-късно днес, премиерът признава, че по-голямата част от ръководителите на големите компании \"не са искали Брекзит\", но в момента основната им тревога е да се приключи с несигурността около един безкраен процес на излизане от ЕС.    Той обещава в случай на победа на изборите на 12 декември \"намаляване на данъците върху недвижимите имоти за компаниите, понижение на данъците за работодателите. Вноската за здравно осигуряване в страната ще се понижи с 1000 лири за над половин милион работодатели\", се посочва в откъси от речта му, получени от Франс прес.    Лидерът на консерваторите възнамерява също така да намали данъците върху новите сгради и да увеличи данъчните кредити за дейности, свързани с научноизследователска дейност и развитие. Британските медии оценяват на 1 милиард лири стойността на данъчните намаления за компаниите.    Основният съперник на Борис Джонсън - лидерът на лейбъристката партия Джереми Корбин, чиято кампания се основава на много лява програма, разчита да представи пред членовете на работодателската организация на годишната конференция в Лондон помощи за финансиране на програми за обучение в областта на климата.    Лейбъристите обещават през първия им мандат програма за обучение на 320 000 \"климатични чираци\" в Англия, за да се борят срещу \"сериозния недостиг на квалифицирана работна ръка във Великобритания\", който ще продължи заради автоматизацията на редица професии и необходимостта от отговор на климатичните промени.    КБП призова вчера в навечерието на годишния си конгрес партиите, които са в предизборна кампания за предсрочните парламентарни избори, да избегнат \"още една провалена година заради политическия застой\" след три години и половина криза около Брекзит.    Годишният конгрес на КБО традиционно събира основните политически лидери. Лидерката на Либералните демократи Джо Суинсън също трябва да произнесе реч днес, припомня Франс прес, цитира Новини.бг", "date": "2019.11.18", "title": "Британският премиер обещава серия от данъчни намаления за компаниите"}
{"url": "http://epicenter.bg/article/Mariya-Gabriel--Angazhiranostta-ni-s-evropeyskata-perspektiva-pred-Zapadnite-Balkani-stava-po-silna/199114/7/0", "text": "Българският еврокомисар за цифровата икономика и общество Мария Габриел откри днес 16-тия Виенски икономически форум, провеждащ се в австрийската столица под мотото „Пазарната икономика - 30 години след падането на желязната завеса“. Форумът на високо равнище, целящ насърчаването на икономическото сътрудничество между страните от Адриатическо до Черно море, събра премиери на държавите от региона, министри, икономически организации.    „1989 г. отбеляза началото на прехода към политическа промяна и към пазарна икономика в Централна и Източна Европа. За някои от членовете на Виенския икономически форум, годината доведе до членство в ЕС. За други – все още не. Въпреки че Европейският съвет не успя да постигне съгласие през октомври за започване на преговори за присъединяване на Северна Македония и Албания, ангажираността на Европейската комисия с европейската перспектива пред Западните Балкани остава по-силна от всякога. Интегрирането на региона в ЕС продължава да бъде важна стратегическа политика в наш взаимен интерес. Очаквам ЕС да разгледа отново този въпрос преди май 2020 г. “, заяви Мария Габриел.    Тя наблегна, че ЕС ще продължи да оказва подкрепа на региона, а това включва и цифровата свързаност. Продължава интензивната работа по изпълнението на Цифровата програма за Западните Балкани, каквато ЕС прилага за първи път по предложение на българския еврокомисар. За кратко време бяха реализирани важни постижения: регионално споразумение за намаляване тарифите за роуминг, разгръщане на широколентов достъп с техническа подкрепа от ЕС за 30 млн.евро, сътрудничество в киберсигурността чрез проект за 8 млн.евро.   Държавите от региона вече са много активни и в Европейската седмица на програмирането с 1795 дейности. Освен това, в Западните Балкани са в процес на подготовка шест цифрови иновационни хъбове. Мария Габриел съобщи и новината, че Северна Македония вече е част от европейската програма за сътрудничество в областта на високоизчислителните технологии – програмата EuroHPC.    „Следващата стъпка трябва да бъде преминаване от цифров дневен ред към програма за иновации за Западните Балкани. Триъгълникът на знанието вече е реалност. Време е да се инвестира в иновации. Поредното пътуване е пред нас в обща стратегия за знания“, насърчи държавите от региона Мария Габриел.    Тя очерта и приоритетите напред за ЕС и неговите съседи, след като цифровият единен пазар вече е факт. В политиката за насърчаване на иновациите са особено важни три елемента. Първият е преодоляване на пропастта в недостатъчните инвестиции в научноизследователска и развойна дейност. Нужно е ЕС да се съсредоточи върху проекти, свързани с ключови текущи предизвикателства като образование, борба с рака, изменение на климата или интелигентни градове. Второ, Европа няма да успее в иновациите, ако не се съсредоточи върху хората. За целта е нужно не само образование и учене през целия живот, но и по-тясно включване на европейските компании, МСП, стартъпи, инвеститори в регулаторната работа. Третият елемент е справянето с уязвимостите във все по-несигурната среда. Потенциално на риск са изложени всички: избори, медии, енергийни или телекомуникационни мрежи, банки, болници, самите граждани. Според Мария Габриел трябва по-добре да се предвиждат и управляват тези рискове, а политическите решения – икономически или индустриални, да подобряват общата устойчивост.    „През последните години свършихме много работа за завършването на цифровия единен пазар. Предстои обаче още много, за да оформим европейския си път в цифров вид. Трябва да се убедим, че нашето лидерство, основано на иновации и водено от ценности, ще даде възможност да имаме повече европейски цифрови шампиони от световна величина. Основната цел остава да се покаже стабилна и убедителна политическа ангажираност да се предприеме всичко необходимо, така че Европа да стане глобална цифрова сила“, заключи българският еврокомисар.", "date": "2019.11.18", "title": "Мария Габриел: Ангажираността ни с европейската перспектива пред Западните Балкани става по-силна"}
{"url": "http://epicenter.bg/article/Evo-Morales--Krizata-v-Boliviya-mozhe-da-dovede-do-grazhdanska-voyna/199121/7/0", "text": "Бившият президент на Боливия Ево Моралес се опасява, че политическата криза в южноамериканската страна може до доведе до гражданска война, съобщи Нова.тв.   \"Много се страхувам. Докато ние бяхме на власти, обединихме града и селото, изтока и запада. Сега се появяват групи, разпалващи насилие, членове на банди, наркомани - те проникнаха даже в университетите и се организират в полувоенни групи\", казва Моралес, отговаряйки на въпрос за възможно избухване на вътрешен въоръжен конфликт. Бившият президент призовава сънародниците си да не допускат подобен конфликт.   По данни на Интерамериканската комисия по правата на човека, от началото на политическата криза в Боливия са загинали най-малко 23 души, а 715 са ранени. Само на 15 и 16 ноември в резултата на употреба на сила от полицията и армията са загинали девет души, а 122 са пострадали, съобщиха правозащитниците в Туитър.", "date": "2019.11.18", "title": "Ево Моралес: Кризата в Боливия може да доведе до гражданска война"}
{"url": "http://epicenter.bg/article/SASht-zaplashiha-Egipet-sas-sanktsii-zaradi-namerenieto-na-stranata-da-zakupi-ruski-iztrebiteli/199128/7/0", "text": "САЩ заплашиха Египет със санкции заради намерението на страната да закупи руски изтребители, предава РИА Новости, цитирана от Агенция \"Фокус\".    Възможната покупка от Египет на руски изтребители ще изложи Кайро на риск от санкции от страна на САЩ, заяви помощник държавният секретар на САЩ по политическите въпроси Кларк Купър по време на международното авиационно изложение \"Дубай 2019\". Според представителя на Държавния департамент, придобиването на изтребители от Русия ще постави под съмнение възможността за по-нататъшно закупуване от Египет на американско оборудване. Купър каза още, че Вашингтон уведомява Кайро за рисковете при сключване на сделка с Русия.    По-рано The Wall Street Journal съобщи, че Пентагонът и Държавният департамент в съвместно писмо предупреждават египетските власти за възможното въвеждане на ограничителни мерки в случай на придобиване на руски изтребители Су-35. Според изданието ръководителите на американските външни и военни ведомства Майк Помпео и Марк Еспър призовават египетските си колеги да отменят сделката за Су-35.    Коментирайки тази информация, руският сенатор Алексей Кондратиев обвини Вашингтон в нарушаване на международните правила за търговия с оръжие. В коментар за РИА Новости той отбеляза, че на силно конкурентен пазар в много области американците се опитват активно да прилагат практиката на санкционен натиск. Депутатът Андрей Красов от своя страна отбеляза, че подобни мерки се въвеждат предимно срещу страни, водещи независима външна политика.", "date": "2019.11.18", "title": "САЩ заплашиха Египет със санкции заради намерението на страната да закупи руски изтребители"}
{"url": "http://epicenter.bg/article/Donald-Tusk-e-edinstveniyat-kandidat-za-lider-na-ENP/199129/7/0", "text": "Полякът Доналд Туск, председател на Европейския съвет, е единственият кандидат за лидер на Европейската народна партия (ЕНП), съобщи днес дясната паневропейска формация, цитирана от АФП.   За пръв път източноевропеец ще ръководи голямото семейство на десницата в ЕС, в която членуват партии като Християндемократическия съюз от Германия и \"Републиканците\" от Франция. Очаква се Туск да бъде официално номиниран в сряда на конгреса на ЕНП в Загреб. Около 700 делегати ще гласуват тайно и резултатът ще бъде обявен същата вечер, каза пред АФП говорител на ЕНП.    62-годишният Туск заемаше през последните пет години един от ключовите постове в европейските институции - председател на Европейския съвет. Той ще отстъпи на 1 декември мястото си на бившия белгийски премиер Шарл Мишел. Преди това Туск бе министър-председател на Полша от 2007 до 2014 г.    Мандатът на председателя на ЕНП е тригодишен и може да бъде подновяван неограничен брой пъти. Белгиецът Вилфрид Мартенс ръководи партията 23 години (1990-2013 г.). От създаването си през 1976 г. ЕНП е имала петима председатели: двама белгийци, един холандец, един французин и един от Люксембург.", "date": "2019.11.18", "title": "Доналд Туск е единственият кандидат за лидер на ЕНП"}
{"url": "http://epicenter.bg/article/Putin-i-Makron-sa-obsadili-situatsiyata-v-Ukrayna-i-Siriya-v-telefonen-razgovor/199135/7/0", "text": "Руският президент Владимир Путин и френският президент Еманюел Макрон са обсъдили ситуацията в Украйна и Сирия в телефонен разговор преди срещата на върха на \"Нормандската четворка\", насрочена за 9 декември в Париж, съобщиха от пресслужбата на Кремъл, цитирани от TACC. \"Основното внимание бе обърнато на ситуацията в Украйна, като се взема предвид подготовката за срещата на върха, планирана за 9 декември в Париж, в \"Нормандския формат\", се казва в изявление на Кремъл. „Беше подчертано и от двете страни, че провеждането на такава среща наистина трябва да допринесе за бързото и пълно прилагане на споразуменията от Минск“, се съобщава от пресслужбата на Кремъл. \"В този контекст се отбелязва необходимостта Киев да изпълнява задълженията си по политическите аспекти на вътрешното украинско уреждане на конфликта. На първо място, говорим за влизането в сила на закона за специалния статут на Донбас\", се казва още от пресслужбата на руския лидер. Двамата президенти по време на телефонния разговор са обсъдили и ситуацията в Сирия, като са постигнали съгласие за по-нататъшна координация между военните ведомства на двете страни за борба с тероризма в региона. \"По време на обсъждането на ситуацията в Сирия лидерите подчертаха голямо значение, (което те придават) на работата, започната от Конституционния комитет, както и за организацията на цялостна хуманитарна помощ за Сирия. Те постигнаха съгласие за по-нататъшна координация между военните ведомства на Русия и Франция с цел ефективно противодействие на терористичната заплаха в региона,\" се казва в изявлението на президентската пресслужба. Освен това в телефонния разговор, иницииран от френската страна, лидерите на двете страни са засегнали някои належащи въпроси на руско-френския диалог. „Постигнато е споразумение за продължаване на контактите в различни формати“, обобщи Кремъл.   Източник: Фокус", "date": "2019.11.18", "title": "Путин и Макрон са обсъдили ситуацията в Украйна и Сирия в телефонен разговор"}
{"url": "http://epicenter.bg/article/-Ungarskiyat-kandidat-Oliver-Varhey-poluchi-odobrenieto-na-komisiyata-po-vanshni-raboti-na-EP/199136/7/0", "text": "Кандидатът за еврокомисар от Унгария Оливер Вархей е получил одобрението на комисията по външни работи на Европейския парламент, съобщи БНР.    Миналата седмица комисията реши, че той трябва да отговори допълнително на писмени въпроси. Въпросите бяха пет на брой и целяха да изяснят до каква степен кандидатът се разграничава от позицията на унгарския премиер Виктор Орбан. Отговорите бяха разгледани на заседанието на координаторите днес, което доведе до одобрението на неговата кандидатура.    Това разчиства пътя за комисията „Фон дер Лайен“, която сега може да бъде гласувана в целия си състав на пленарно заседание на Европейския парламент в Страсбург. Очаква се това да стане на 27 октомври.   Очаква се новата комисия да започне работа от 1 декември.      ", "date": "2019.11.18", "title": " Унгарският кандидат Оливер Вархей получи одобрението на комисията по външни работи на ЕП"}
{"url": "http://epicenter.bg/article/Belgiya-mozhe-da-ima-pravitelstvo-bez-uchastieto-na-natsionalistite/199143/7/0", "text": "Следващото правителство в Белгия може да бъде съставено без националистите, съобщават местни медии.   Председателят на социалистите франкофони Пол Манет получи днес от крал Филип срок от още една седмица, за да проучи възможностите за съставянето на нова управляваща коалиция. На изборите през май националистите и крайната десница бяха двете водещи сили в северната област Фландрия. Социалистите и националистите опитаха по-рано тази есен да постигнат договореност, но отново установиха, че различията им са твърде големи. Белгия има служебно правителство вече почти година, след като през декември 2018 г. националистите напуснаха управлението. Поводът беше осигурената правителствена подкрепа за споразумението на ООН за миграцията, подписано в Маракеш.", "date": "2019.11.18", "title": "Белгия може да има правителство без участието на националистите"}
{"url": "http://epicenter.bg/article/Tramp-sklonen-da-svidetelstva-pismeno-v-razsledvaneto-za-impiychmant-sreshtu-nego-/199145/7/0", "text": "Президентът на САЩ Доналд Тръмп заяви днес, че може и да се съгласи да свидетелства в писмена форма в разследването за импийчмънт заради връзките му с Украйна, макар да изтъкна: \"Не съм направил нищо лошо\", предаде Асошиейтед прес, цитира Новини.бг   Демократите, водещи процеса по импийчмънт в Камарата на представителите, не са призовали официално Тръмп като свидетел в разследването на това дали е използвал външната политика, за да се опита да накара Украйна да разследва неговия вътрешнополитически опонент Джо Байдън, отбелязва Ройтерс.  Вчера председателката на Камарата на представителите от Демократическата партия Нанси Пелоси каза в интервю за Си Би Ес, че Тръмп има всички възможности да представи своята теза, включително да се яви пред Комисията по разузнаването, която изслушва свидетелите, и \"да каже цялата истина, която поиска\". В туит Тръмп заяви днес, че \"силно ще обмисли\" предложението на Пелоси.    \"Тя каза също, че може да го направя писмено. Въпреки че не съм направил нищо лошо и не бих желал да придавам достоверност на този нечестен процес, харесвам идеята ѝ, за да накарам Конгреса да бъде фокусиран отново, силно ще я обмисля\", написа президентът републиканец в Туитър.   Our Crazy, Do Nothing (where’s USMCA, infrastructure, lower drug pricing & much more?) Speaker of the House, Nervous Nancy Pelosi, who is petrified by her Radical Left knowing she will soon be gone (they & Fake News Media are her BOSS), suggested on Sunday’s DEFACE THE NATION....", "date": "2019.11.18", "title": "Тръмп склонен да свидетелства писмено в разследването за импийчмънт срещу него?"}
{"url": "http://epicenter.bg/article/Ot-1-dekemvri-i-balgarite-shte-mogat-da-prebivavat-6-dni-bez-viza-v-Kitay/199151/7/0", "text": "Само преди дни приключи посещението в китайския град Нинбо на 19-членна делегация от представители на бизнеса и туризма в България. Делегацията бе ръководена от заместник-изпълнителния директор на Българската агенция за инвестиции г-жа Маджиде Ахмедова. Инициативата за едноседмичния  търговско-икономически, туристически и културен обмен е на Китйския културен център в Софияи е продължение на проведените в България преди около месец Дни на културата и туризма на Нинбо, под надслов “Ново пътешествие по Пътя на коприната”. Организиран е със съдействието на  Бизнес асоциацията България – Китай. каза непосредствено преди отпътуването ръководителката на делегацията – зам.изпълнителният директор на Агенцията по инвестициите г-жа Маджиде Ахмедова. добавя ръководителката на делегацията.   Тя пояснява, че  целта на визитата е да се презентират по различни начини  уникалната българска култура, красивата природа и качествените продукти, произвеждани в България,  като същевременно съдейства за български инвестиции в Китай и обратно – китайски в България. Една от първите изненади на българските представители бе, когато в огромната модерна сграда, оборудвана с мултимедийни,  дигитални възможности Библиотека на Нинбо, видяха на първия ред книгата „Пернишки разкази“. Това е творба на известната българска писателка Здравка Евтимова, издадена и публикувана от китайското издателство “Нинбо пъблишинг”, която бе показана за пръв път по време на Панаира на книгата, проведен в Нинбо през октомври т.г.   поясняват от Библиотеката на Нинбо. По време на посещението на българската делегация, в Модерния инкубационен парк на Пристанището в Нинбо, Червено вино, кафе, етерични масла, козметика и много други  бяха само част от представените от българските производители собствени продукти пред проявяващите  интерес компании от Нинбо.   който е разработил идеята.   Той добави, че става дума за среден и висок клас туристи от Централна и Източна Европа, като проектът включва и обмен на групи за обучение в Китай и в другите страни от ЦИЕ, включително и България, по бизнес и.туризъм. От своя страна заместник-изпълнителният директор на Българска агенция за инвестиции Маджиде Ахмедова отправи сърдечна покана към жителите на Нинбо да посетят България, Тя представи различни курорти по българското Черноморие, както и възможностите за ски-туризъм, за морски и планински спортове   В България е добре познато ежегодното  , което се провежда в средата на м.юни в Нинбо. Досега няколко пъти  български компании са вземали участие.   При сегашното си посещение, почти всички членове на делегацията – представители и ръководители на известни български производители,    Нинбо продължава да заема първото място в Китай по обем на трансгранична електронна търговия с вносни стоки, индустрията   в града е изключително добре развита, а 28 от водещите за страната производствени предприятия са в Нинбо, обясниха китайските домакини по време на форума.     В това се убедиха и участниците в българската делегация при посещението си вняколко корпорации в града, включително и в Центъра за иновации към Китайската академия на науките Нинбо.     В края на бизнес-срещата няколко висши . представители на компании от Нинбо подеха инициатива за създаването на „мозъчен тръст”, който да помага на място с различни предложения и идеи. Преди отпътуването от красивия и неповторим Нинбо, г-жа Меджиде Ахмедова подчерта, че се надява, посредством по-чести взаимни посещения в двете страни, да се насърчи и задълбочи сътрудничествто и да се стимулира икономическото развитие. Като апотеоз по време на посещението на 19-членната българска делегация, заместник-директорът на Дирекция Култура, туризъм, радио и телевизия на Нинбо Циу Дзинюе обяви новината,      подчерта  Циу Дзинюе и добави, че в момента Нинбо активно работи за туристически продукт, които да използва политиката за безвизов транзит и да спомогне за развитието на входящия туризъм.", "date": "2019.11.18", "title": "От 1 декември и българите ще могат да пребивават 6 дни без виза в Китай"}
{"url": "http://epicenter.bg/article/BAN-predstavya-novata-versiya-na-filma--Han-Asparuh-/199119/6/0", "text": "Нова версия на епичната филмова трилогия „Хан Аспарух“ представя Българската академия на науките на 18 ноември от 18:00 часа в зала „Проф. Марин Дринов“. Филмът „Ханът и империята“ на режисьора акад. Людмил Стайков е създаден от дигитално реставрирано изображение на оригиналния филм, така както е бил заснет, като е използвана най-новата съвременна технология. Продуцент е „Доли медия студио“. Този проект се случва 38 години след създаването на трилогията. „Фанагория”, „Преселението” и „Земя завинаги”, са едни от най-гледаните ленти в българското кино въобще, с общо над 10 милиона зрители.    Сега, на базата на класическата творба, в която навремето са взели участие над 100 000 души, е създадена нова творба с времетраене около 2 часа и половина. Оригиналният материал е реставриран, монтиран отново, филмът е с чисто нов звук и съвременна визия. Работата по новата версия е отнела около година и половина, по думите на режисьора акад. Стайков.     Именития режисьор поясни още: \"За пръв път в България се пристъпва към такава реставрация на изображението на оригиналния филм, който ще бъде предаден на Българска национална филмотека\".   \"Аз съм щастлив, че Академията можа да получи такъв подарък. Защото БАН е не само научен, но и духовен център. Там се представят много книги, правят се изложби, но киното не е влязло. Ето, сега киното влиза, за да обогати панорамата на духовния център\", отбелязва той.    Според киноспецове, възкресяването на епоса със Стойко Пеев, Васил Михайлов, Йосиф Сърчаджиев, Аня Пенчева, Ваня Цветкова, Богомил Симеонов, Петър Слабаков, Джоко Росич и още знаменити актьори ще се превърне в истинско киносъбитие.    Първата официална прожекция на новата филмова версия се посвещава на 150-атата годишнина на Българската академия на науките.  Входът за прожекцията е с покани.", "date": "2019.11.18", "title": "БАН представя новата версия на филма „Хан Аспарух“"}
{"url": "http://epicenter.bg/article/Sreshtata-v-Ovalniya-kabinet--Shte-iska-li-Tramp-ot-Borisov-US-voenna-baza-na-brega-na-Cherno-more--/199120/11/0", "text": " през тази година ще бъде официалното посещение на министър-председателя Бойко Борисов в Овалния кабинет на Белия дом. На 25 ноември негов домакин ще бъде американският президент Доналд Тръмп. Посещението се подготвя повече от година. : за закупуването на 8-те изтребителя Ф-16, за закупуването и регулярната вече доставка у нас на американски втечнен газ като стъпка към намаляване на зависимостта от руски природен газ и за изгонването на руските шпиони от България.  Според откровението на бившия външен министър Соломон Паси      Оттук нататък предстои да видим за какво бъдеще ще си говорят двамата държавници край камината на най-известния кабинет в света и какво ще произтече от този разговор за развитието на България.     по повод посещението на Борисов хвърля някаква светлина:   Последните две изисквания вече сме ги изпълнили - демонстрирахме съюзническа вярност в областта на сигурността, противодействаме до дупка срещу проводниците на зловредните руския влияния и полагаме неимоверни усилия за енергийната диверсификация . Остава първото -    В това отношение най-важният, ключовият въпрос е -    Това ще бъде парещият въглен на визитата на българския премиер, който до този момент не се отказал, поне публично от тезата си, че в    Още в наалото на годината се появиха информации, че върху  Процесът е част от нарастващата ескалация на напрежението между Москва и Вашингтон, а България отново е заложник в играта на големите.  Сред военните по-упорито се говори, че   за изграждане на постоянен център за координация на операциите на НАТО в черноморския регион.    В същото време българският вицепремиер и министър на отбраната Красимир Каракачанов в интервю за ТАСС от март 2109 г. категорично заяви:     който през фувруари 2019 г. на тридневния форум по сигурността в баварската столица заяви пред 600-те участници и в присъствието на вицепрезидента на САЩ Майк Пенс, на генералния секретар на НАТО Йенс Столтенберг, на външните министри на Русия, Иран, Ирак и Катар: \"   \"След проведените срещи на високо равнище премиерът Борисов изрази сериозни опасения за мирното бъдеще на района ни, което на фона на надеждите му за \"платноходи, яхти, туристи - мир и любов\", е най-малкото повод за сериозен поглед към предупреждението\", написа тогава анализаторът Виктор Стефанов.     сред българските управляващи се прокарваше настойчиво от бившия вече Втори човек в ГЕРБ Цветан Цветанов. След поредната му Молитвена закуска във Вашингтон в началото на годината Цветанов заяви, че   Ястребските позиции на Цветанов не се споделяха от Борисов и това бе една от точките на техния вътрешен конфликт.     категорично заяви, че . Колко \"силно\" да е това присъствие? Конвенцията от Монтрьо за черноморските проливи (1936 г.) ясно регламентира какви военноморски съдове могат да влизат в Черно море, забранява влизането на самолетоносачи както и престой по-дълъг от 21 дни на кораби от държави, които нямат крайбрежие.     на Борисов в САЩ сякаш толкова повече мирисът на барут в Черно море измества мечтата за мир и любов в Черморския регион.    Това, което говори днес Соломон Паси, има свой постамент назад във времето.   провело се в навечерието на Мюнхенската конференция, генералният секретар Йенс Столтенберг потвърди, че Това предизвика моменталната реакцция на руския външен министър Сергей Лавров, който обвини НАТО, че \"безпрецедентно и многократно\" увеличава военния си потенциал в близост до границите на Русия.   уточни в Мюнхен думите си руският дипломат.  Всичко това показва от какво голямо значение не само за България, но и за черноморския регион ще бъде визитата на Борисов във Вашигтон и позициите, които той ще отстоява там.      Впрочем, Борисов е единственият български държавник, който ще сложи в колекцията си втора снимка край прочутата камина. През декември 2012 година президентът Обама посреща премиера Борисов в Белия дом в началото на своя втори мандат. Тогава посещението беше работно, готвено в спешен порядък - отново в знак на благодарност на американската администрация за българската подкрепа в Афганистан и за \"усърдното разследване на терористичния акт край Сарафово, при който бяха убити израелски граждани\".    , а на Борисов е отредено да играе по тънкия лед между американските и руските интереси на Балканите. И в същото време да защити българските национални интереси, за които мирът и сигурността са над всичко. Нещо повече - резултатите от посещението вероятно ще рефлектират върху разпределнието на силите във вътрешната политика, ще дадат знак и за политическото дълголетие на самия Борисов, за когото политическата и икономическа стабилност вътре в страната и в региона са от съществено значение.    говори и публикуваният в началото на октомври т.г. доклад на американския правителствен аналитичен център \"Ранд Корпорейшън\", който представя стратегия за \"възпиране\" на Русия в Черноморския регион. Според американските анализатори за отпор на \"растящото руско влияние\"      Веднага след това се появи и     \" , предупреждава Леонид Ивашов.     Има и още нещо, което е от съществено значение - , включително в черноморските региони е Турция, която не желае ескалация в Черно море. Защото за всяко действие си има противодействие - както казва Москва, военни обекти, застрашили в някаква степен сигурността на Русия, веднага се вземат на прицел.    . Вероятно заради това българският премиер изтиква на преден план енергийните проекти, прокарването на тръби и газопроводи като елемент на възпиране на всякакви военни действия. Докъде ще му стигнат силите в тази игра? И какво ще сложи Тръмп в кощницата на Борисов, ще разберем само след седмица.", "date": "2019.11.18", "title": "Срещата в Овалния кабинет: Ще поиска ли Тръмп от Борисов US военна база на брега на Черно море? "}
{"url": "http://epicenter.bg/article/Rabotnitsi-i-rabotodateli-tryabva-zaedno-da-pognat-shmekerite-/199127/11/0", "text": "Коалиционните партньори във властта предложиха на 14 ноември първият ден от болничните да бъде за сметка на работника.  В момента работодателят плаща първите три дни от болничния лист - 70% от осигурителния доход на работника, а от четвъртия ден НОИ поема 80%.    Идеята взриви държавата. Синдикатите скочиха в защита на работещите. В отговор работодателите извадиха числа за огромния брой болнични и най-вече, за необяснимото им бързо нарастване през последните години и то в дните около празниците.    В управляващата коалиция пък се изпокараха за това чия е идеята за предложението. Никой не искаше „Черния Петър“. Шефката на парламентарната комисия по бюджет и финанси Менда Стоянова заяви пред медиите, че предложението е на коалиционните партньори на ГЕРБ – Обединени патриоти, защото, ако е било на ГЕРБ, всички щели да го видят в проектобюджета. Секретарят на ВМРО Юлиан Ангелов веднага репликира - идеята не била тяхна и бутна „Черния Петър“ на финансовия министър Владислав Горанов. Горанов също не си замълча. Философски обобщи, че щом предложението излиза от заседание на Коалиционния съвет, значи е на управляващата коалиция.    Опозицията атакува – и БСП, и ДПС бяха категорични – няма да го подкрепят.  „Вие признавате безсилието на правителството да се справи със злоупотребите“, заяви лидерът на БСП Корнелия Нинова в декларация от парламентарната трибуна. „Тези, които работят, внасят си осигуровките дисциплинирано в държавния бюджет и в случай на заболяване имат право да получат обезщетение от собствените си пари, няма да го получат. Те ще бъдат наказани. Работиш, плащаш, и когато се разболееш – не можеш да получиш обезщетението от това,което сам си платил. Това е възможно най-несправедливото решение, което сте взели“, изтъкна тя.    Бившият социален министър, сега председател на социалната комисия в парламента д-р Хасан Адемов (ДПС) заяви, че въпросът се е появил „от нищото“, че предложението да не се плаща първия ден от болничния, е „направено по един нелегитимен начин“ от Коалиционния съвет. Той припомни, че темата за болничните не е обсъждана нито от Тристранния съвет, нито по време на дискусията за бюджет'2020.    Така стои политическата страна на въпроса.    Какво показват числата?  През миналата година НОИ е изплатил болнични за близо 17,6 млн. дни. Наетите работници и служители към края на 2018 г. са били под 2, 3 млн.  Сравнението с 2012 г. е следното - близо 8,9 млн. дни или с цели 9 милиона по-малко за приблизително същия брой заети! През миналата година сумата, изплатена от НОИ за болнични, е била близо 550 млн. лева. През 2012 г. парите са били 200 милиона или с 350 млн. по-малко.        Още малко числа. В последните 5 години разходите на държавното обществено осигуряване за изплащане на обезщетенията са нараснали с 54%. За 2018 г. НОИ е платил по това перо 557 млн. лв. - с над 195 млн. лв. повече от 2014 г.     От споровете по темата за първия ден на болничния постепенно се разбра, че идеята е проста –      „Голямо впечатление прави екстремалното нарастване (на болничните като дни – б.р.)  , обяснява пред медиите защо се предлага такава непопулярна мярка финансовият министър Владислав Горанов.    Пред БНТ Горанов посочи, че проблемът е в това, че българинът не е готов достатъчно за солидарност, защото „гледа на държавата като чуждо тяло и желанието да измами системата или да спекулира с нея заема такива мащаби, че дори и държавните органи трудно могат да преодолеят тези дефекти“. „Ако говорим с работодателските организации, дори и с обикновените и малки бизнесмени, състоянието на пазара на труда в момента е такова, че малкото на брой хора, които са готови да мамят системата, за съжаление не са толкова малко на брой“, казва финансист №1.    Според Васил Велев, председател на АИКБ, когато се спре възможността недобросъвестният работник да краде от своите колеги под формата на болнични, заплатите ще се увеличат. По време на дискусията изплува и конкретна сума – 1,3 млрд. лв. повече ще получим всички като увеличаване на брутния вътрешен продукт, ако реформата за първия ден от болничните влезе в сила.    Каква е историята на проблема?    През 2010 г. по време на първия кабинет „Борисов“ тогавашният финансов министър Симеон Дянков предлага пакет антикризисни мерки – 60 на брой. Една от тях – 60-тата, е и промяна в начина, по който се плащат болничните. Намеренията и тогава са били добри – да се спрат злоупотребите с болничните. Експертите пресмятат, че с фалшивите болнични изтичат 200 – 300 милиона лева.    До тогава първият ден от болничния се плаща 100 процента от работодателя, а следващите се поемат от НОИ, като осигурителният институт изплаща на служителя 80 процента от дневната му заплата.    Дянков иска промяна точно на този режим.    Първоначалният вариант, който финансовият министър внася на заседание на Министерския съвет и който е гласуван от правителството заедно с останалите антикризисни мерки, предвижда през първите два дни от болничните работодателят да плащат на служителя обезщетение в размер на 80 % от дневната му заплата, третият ден да е за сметка на работника. НОИ ще се намеси от четвъртия ден нататък. В хода на разговорите обаче започва да се обсъжда и нов вариант. Според него за първия ден от болничния служителят няма да получава обезщетение от никого, но през втория и третия ден работодателят ще му изплаща 80% от заплатата. От четвъртия ден нататък ще плаща осигурителната система, като НОИ ще плаща обезщетение в размер на 80% от средния осигурителен доход за последните шест месеца.    Аргументите на Дянков са подплатени с числа, които свидетелстват, че за за първите два месеца и половина на 2010 г. са изплатени с 18 млн. лв. повече обезщетения за болнични в сравнение със същия период на предишната година, а лицата, които ползват болнични, са 160 000.    Накрая в средата на годината е прието с актуализация на бюджета работодателят да заплаща 70% от брутното възнаграждение на служителя в първите 3 дни, а от четвъртия обезщетението ще е от НОИ в размер на 80%. Тогава се смята, че новата схема е временна и ще действа до края на годината.    А в хода на дискусията премиерът Бойко Борисов заявява: „  И добави: „  Нали това го правят масово хората. Затягането на контрола не е само с полицейски методи. Той е именно с подобни дисциплиниращи мерки. Това са временни мерки!“    Но както твърди популярният израз – най-трайни са временните неща.  Замисленият като временен режим за болничните остава.    През годините синдикатите и левицата са го атакували с едни аргументи, работодателите – с коренно различни.    Политиката на Дянков, станала популярна с израза му за бюджета като постна пица, например, редовно е била на прицела на социалистите.  Когато се обсъжда бюджета за 2011 г., Петър Курумбашев, тогава депутат от левицата казва: „Пицата на Дянков от миналата година вече стана геврек. Кръглата част е за управляващите от ГЕРБ и „Атака“, а дупката е за народа!“    И премиерът Борисов често се спира на темата за болничните през годините.    „ , казва министър-председателят през юли т.г.    Борисов се изказа по темата и преди десетина дни:  „Ние сме изключително социална държава и всяка рестриктивна мярка създава проблем.   Ангажирали сме всички сили на полицията, да се опитаме, за да не пострадат пък реално тези хора, които са болни, заради тези, които мамят. Ще пробваме още веднъж с цялата сила на държавата дали може да се справим, ако не - тогава ще отидем на такива мерки. Това е много трудно доказуемо, ще кажете защо полицията не се занимава - защото всеки може да изкара, че има кръвно, докато отидат да го проверяват, може да му се нормализира кръвното. Това трябва да е култура на всички, всеки доктор, като се подписва, да знае, че ощетява останалите граждани“, заяви премиерът.         Но не могат да се справят с контрола им, въпреки че в огромната част от фирмите в България работят до десет души. Това означава, че хората се познават и прекрасно знаят кой наистина е болен, на кого детето наистина боледува често, а кой мами.     Но също не могат да се справят с „шмекерите“ в редиците на работещите, свикнали да си взимат по един – два дена болнични, за да слеят почивни дни и да си направят една мини ваканция или пък да приберат реколтата или си сварят ракията на село.    Така всички продължават да говорят абстрактно за справедливост и социални права.  Но докато конкретно, на място, тези справедливи права, често са повод за злоупотреби или просто за обикновено нахалство и дебелоочие, ще страдат всички. А самата идея за солидарна отговорност ще губи популярност в обществото.      Не абстрактно, а конкретно във всяка фирма. Да се контролират взаимно. Иначе няма да стане.   Защото откъде идват парите на НОИ?! От вноските на всички нас, където пак едни се осигуряват върху цялата си заплата, а други - върху част от нея. Но когато боледуваме, всички имаме нужда от солидарна подкрепа. И не бива заради \"лъжливите овчарчета\", да страдат най-онеправданите - тези, които природата е направила по-болнави и по-слаби.      ", "date": "2019.11.18", "title": "Спорът за болничните дни. Работници и работодатели трябва заедно да погнат шмекерите!"}
{"url": "http://epicenter.bg/article/Svetlana-Sharenkova--Iska-li-Stanishev-vlastta-v-BSP-/199147/11/0", "text": "    Заседанието на Националния съвет на БСП в неделя даде ясно послание: партията не се нуждае от оставки и псевдоалтернативи, а от консолидация.  Догодина предстои конгрес и на открито състезание, чрез пряк избор на лидер, ще стане ясно коя линия одобряват социалистите. Така ще се състои не само избор на председател, но и своеобразен референдум за политиките на партията.  Дали избират традиционалисткия, автентичен социалистически курс на Нинова, или съглашателската линия на социаллиберализма? Дали предпочитат абонирани за постовете началници, или синхрон между опитни и млади кадри? Дали ще водят битка с „паралелната държава”, или ще вървят след определението на Станишев за „държавника Борисов”!?   Пленумът одобри линията на ръководството с 4 на 1, а на конгреса на БСП съотношението ще бъде още по-отчетливо.   И въпреки категоричността на Националния съвет и азбучния етичен стандарт, че партийните дела се обсъждат на партийни форуми (в неделя дискусията продължи 8 часа и всеки можеше да се изкаже!), бившият председател на БСП Сергей Станишев продължи да се изявява с критики и заклинания: с този лидер БСП не можела да спечели избори, водела се война срещу ПЕС!?!   Очевидно Станишев няма моралните сили да се смири и да уважи мнението на другарите си, но той има амбицията да бъде лидер на т. нар. вътрешна опозиция.  Някогашното глезено дете на партията днес е водач на малцината, смятащи, че партията им е длъжна цял живот, а те са абонирани за властта. За тях подмладяването е подмяна, а отсъствието им от парламента – драма, работата за БСП на терен – обида, несъгласието с тях – авторитаризъм!?   Тези хора бяха начело на БСП десетилетия и вярно е, че са дали на партията, но и много взеха! На тяхната съвест лежат дела, които редовият социалист смята за грях.    Социалдемократизацията и социаллиберализацията на БСП, довели до исторически отлив на избиратели, разпад и деморализация на структури, в които те бяха несменяеми депутати, корупционни скандали от тройната коалиция и правителството „Орешарси”, плоският данък, Законът за досиетата, няколкото поколения забравени социалисти, разцеплението на левицата...    Кой правеше лични лидерски кампании и очерняше несъгласните?  А кой направи десни и безотговорни лица министри и високомерно се отнесе към лявата интелигенция? И точно те днес критикуват, че БСП е заложила на кандидати с „неясен профил”…     Нека Станишев да излезе от клишираната поза на загриженост и ясно да каже: Ще се кандидатира ли отново за лидер на БСП? И с каква платформа? Ще включва ли тя плоския данък, въведен от неговото правителство, ще включва ли Истанбулската конвенция и Пакта за миграция, ще включва ли антируските санкции и отказа от „Южен поток” и АЕЦ „Белене”?   Какво ще даде в бъдеще Станишев на БСП?  Каква алтернатива предлага?  Дали тя е в съзвучие с практиките на ПЕС, свързани с компромиси с ЕНП и транснационалния капитал, дали е за глобализация и джендър идеология, за миграция и мултикултурализъм?   Ако това е алтернативата, убедена съм, че БСП отново ще се разграничи от нея. Направи го веднъж, ще го направи и през април 2020 г. Дано този път да е окончателно!       ", "date": "2019.11.18", "title": "Светлана Шаренкова: Иска ли Станишев властта в БСП!? Очевидно няма морални сили да се смири!"}
{"url": "http://epicenter.bg/article/Atlantitsi--Borisov-da-poiska-ot-Tramp-oshte-8-broya-F-16---Peytriat-quot-sistema--NATO-eskadrila-/199153/11/0", "text": "  В нея атлантиците изтъкват, че оценяват положително предстоящата среща между Борисов и Тръмп, приемейки я като позитивен знак за развитие на двустранните отношения. Те изразяват надежда, че тези отношения ще бъдат издигнати на по-високо ниво и очакват българският министър-председател да постави по време на разговорите важните теми, свързани със защита на независимостта и суверенитета на Република България.            Атлантическият съвет на България(АСБ) оценява положително предстоящата среща на министър-председателя Бойко Борисов с президента на САЩ Доналд Тръмп на 25.11.2019 г. и я приема като позитивен знак в развитието на двустранните отношения и стратегическото партньорство между България и САЩ, както и като отправна точка за по-голямото им задълбочаване.    АСБ вярва, че след тази среща на най-високо държавно равнище, президентът и правителството на САЩ      С тази пряка ангажираност на САЩ, категорично ще се повиши сигурността не само в региона на Балканите и Черно море, но и в цяла Европа.    Във връзка с предстоящата среща във Вашингтон АСБ се надява, че българският премиер ще съумее да използва в максимална степен тази възможност за издигане на българо-американските отношения на ново по-високо ниво.            По линия на стратегическото партньорство, САЩ могат да ни бъдат особено полезни както със споделяне на опит и експертиза в борбата против руската подривна дейност, така и с обмен на релевантна информация.          •   съоръжения, включително и използването им в подкрепа на изграждането на засилено Предно присъствие на НАТО в Югоизточна Европа; •   по охрана на българското въздушно пространство, след успешната първа такава мисия през септември 2016 г.; •   така че България да формира цяла ескадрила;  • реализация на високотехнологични проекти по линията на индустриално сътрудничество във връзка с придобиването на F-16; •  особено на системи за противовъздушна и противоракетна отбрана,  • подкрепа от САЩ за разполагане на наша територия, в случай на необходимост, на съюзни системи за противовъздушна и противоракетна отбрана „Пейтриът\", в контекста на укрепване на присъствието на НАТО на Югоизток; • подкрепа от САЩ за разполагане на • подкрепа от САЩ за разполагане на  до въвеждане в оперативна готовност на българската ескадрила F-16.    3. Помощ от страна на САЩ за осигуряване на българската енергийна независимост, чрез диверсификация на източниците и маршрутите за пренос на енергоносители.        4. Помощ от страна на САЩ за      5. Подкрепа за изграждане на национален капацитет за оценка влиянието на преките чуждестранни инвестиции върху сигурността на страната, идващи от държави, извън ЕС и НАТО и които използват хибридни инструменти за реализация на стратегическите си интереси, особено в инсталирането на ядрени мощности в евентуално бъдещата АЕЦ „Белене“ или в разширяването на старата АЕЦ „Козлодуй“.    АСБ се надява, че при посещението си в САЩ, министър-председателят на България Бойко Борисов ще увери президента Доналд Тръмп, че позициите на експертната и гражданска общност в България се следят и проучват внимателно, че   и че ще работи последователно за задълбочаване на интеграционните връзки на България със съюзниците в НАТО.", "date": "2019.11.18", "title": "Атлантици: Борисов да поиска от Тръмп още 8 броя Ф-16, „Пейтриът\"система, НАТО-ескадрила..."}
{"url": "http://epicenter.bg/article/Rekordna-zaetost-i-rastyashto-nedovolstvo-na-pazara-na-truda-v-Evropa/199093/4/0", "text": "Eвpoпeйcĸият пaзap нa тpyдa пpeживявa злaтни гoдини. Бeзpaбoтицaтa нa Cтapия ĸoнтинeнт нe e билa тoлĸoвa ниcĸa в paмĸитe нa цялo пoĸoлeниe. Дeceт милиoнa пoвeчe xopa имaт paбoтa днec, oтĸoлĸoтo пpeди финaнcoвaтa ĸpизa oт 2008 г. Tъpceнeтo нa paбoтнa pъĸa ocтaвa виcoĸo, a бpoят нa нoвитe paбoтни мecтa e нeвиждaнo виcoĸ. Oт 22-тe дъpжaви в Eвpoпeйcĸия cъюз, ĸoитo имaт минимaлнa paбoтнa зaплaтa, caмo в Лaтвия тя нe бe пoвишeнa минaлaтa гoдинa, пpипoмня Тhе Wаll Ѕtrееt Јоurnаl, цитиран от maney.bg.    Ho зaд тeзи дaнни cтoи тeндeнция, ĸoятo пpoмeня Eвpoпa. Bce пo-гoлям дял oт нoвитe paбoтни мecтa ca нa пoлoвин paбoтeн дeн, вpeмeнни или дpyги, пpи ĸoитo липcвa coциaлнaтa зaщитa, нa ĸoятo paбoтeщитe нa Cтapия ĸoнтинeнт ca cвиĸнaли.    Πpeз минaлaтa гoдинa 14,2 пpoцeнтa oт paбoтнитe мecтa в Eвpoпa ca били вpeмeнни, пpи 4 пpoцeнтa в Cъeдинeнитe aмepиĸaнcĸи щaти - ocтaвяйĸи мнoжecтвo paбoтeщи бeз ocигypoвĸи и плaщaния зa пeнcия. Peзyлтaтът e вce пoвeчe eвpoпeйци, ĸoитo имaт paбoтa, нo вce пaĸ eдвaм cвъpзвaт двaтa ĸpaя, глeдaйĸи ĸaĸ живoтът нa ocтaнaлитe oĸoлo тяx ce пoдoбpявa.    \"Cъздaвaт ce paбoтни мecтa, нo тe нe ca дoбpи\", cмятa Bиĸтop Жepapдo Πoнc Apeвaлo, зaвapчиĸ oт Иcпaния, ĸoйтo нe e ycпял дa пoгacявa ипoтeчния cи зaeм пo вpeмe нa eвpoĸpизaтa пpeз 2014 г. и ceгa живee c двeтe cи дъщepи в oбщинcĸo жилищe.    Дeлът нa paбoтeщитe в eвpoзoнaтa, ĸoитo ca в pиcĸ oт бeднocт, ce пoĸaчвa дo 9,2 пpoцeнтa пpeз 2018 г. (cлeд пиĸ oт 9,5 пpoцeнтa пpeз 2016 г.) oт 7,9 пpoцeнтa пpeз 2007 г.    Haд 15 милиoнa eвpoпeйци имaт нecигypни paбoтни мecтa и ca изпpaвeни пpeд нaмaлeниятa нa пoмoщитe зa бeзpaбoтицa и coциaлнитe пpoгpaми, въвeдeни пpи ĸpизaтa. B Иcпaния, Итaлия, Гъpция и Зaпaднa Eвpoпa ĸaтo цялo, тoвa пoдxpaнвa eнтycиaзъм зa ĸpaйни пoлитичecĸи движeния и cвaля пoдĸpeпaтa зa coциaл-дeмoĸpaтичecĸитe пapтии, ĸoитo пpeдcтaвлявaxa тpyдeщитe ce дeceтилeтия нapeд.    Bъв Фpaнция пpoтecтитe нa \"жълтитe жилeтĸи\" изpигнaxa cлeд пoвишaвaнe нa paзxoдитe зa живoт, вĸлючитeлнo нoв дaнъĸ въpxy гopивaтa. \"Paбoтя, caмo зa дa мoгa дa cи плaщaм cмeтĸитe\", ĸaзвa Йoaн Πepoтин, 25-гoдишeн финaнcoв cпeциaлиcт, paбoтeщ във фpeнcĸa бaнĸa в Лиoн.    Πoзициятa мy - тaĸaвa, ĸoятo няĸoгa щeшe дa гo изcтpeля пo пътя нa cтaбилнa ĸapиepa - пoлyчaвa чpeз aгeнция зa вpeмeннa зaeтocт. И ceгa пpeд нeгo cтoи pиcĸът тoй дa бъдe yвoлнeн пoчти бeз пpeдизвecтиe. B Eвpoпa пoдoбни пoзиции pядĸo ca cтълбa ĸъм пocтoяннa зaeтocт, ĸaĸтo в CAЩ, ĸoмeнтиpa издaниeтo.    Pacтящaтa нecигypнocт нa paбoтнoтo мяcтo в Eвpoпa пpoмeня ĸoнтинeнтa, ĸoйтo няĸoгa бe пoзнaт cъc cилнитe cи зaĸoни, зaщитaвaщи paбoтeщитe - и c пocтoяннo виcoĸaтa бeзpaбoтицa. Увeличeнaтa гъвĸaвocт в нaмиpaнeтo и ocвoбoждaвaнeтo нa cлyжитeли пpeз пocлeднитe гoдини пoмoгнa нa ĸoмпaниитe дa yвeличaт пeчaлбитe.    Ho cлaбoтo пoтpeбитeлcĸo тъpceнe ocтaви eвpoзoнaтa paзчитaщa нa изнoca. И cлeд ĸaтo тoй зaпoчнa дa oтcлaбвa тaзи гoдинa, Eвpoпeйcĸaтa цeнтpaлнa бaнĸa oтнoвo cтapтиpa пpoгpaмaтa cи зa ĸoличecтвeни oблeĸчeния.    Eфeĸтът нa вce пoвeчeтo \"aтипични paбoтни мecтa\" - вpeмeнни, пoчacoви и дpyги - зacягa мнoгo пoвeчe oт paзxoдитe нa дoмaĸинcтвaтa. Xopaтa, ĸoитo чecтo cмeнят paбoтoдaтeля cи или paбoтят caмo пo няĸoлĸo дни вcяĸa ceдмицa, oбиĸнoвeнo пoлyчaвaт пo-мaлĸo ĸвaлифиĸaция и пo-мaлĸo пoвишeния, в cpaвнeниe c тeзи, ĸoитo ca нaeти нa пълeн paбoтeн дeн. B ĸpaйнa cмeтĸa тoвa пoнижaвa пpoдyĸтивнocттa.    Πo-виcoĸaтa вpeмeннa зaeтocт в Eвpoпa, cпpямo CAЩ, пoĸaзвa cтpyĸтypнитe paзлиĸи мeждy двeтe иĸoнoмиĸи. Bъпpeĸи чe пpaвитeлcтвaтa нa Cтapия ĸoнтинeнт oблeĸчиxa пpaвилaтa зa yвoлнeниe, мacoвитe cъĸpaщeния вce пaĸ изиcĸвaт cĸъпи oбeзщeтeния, ĸoeтo дeмoтивиpa ĸoмпaнии дa yвeличaвaт бpoя нa cлyжитeлитe нa пълeн paбoтeн дeн.    Πo-бeднитe южни дъpжaви мнoгoĸpaтнo oпитвaxa дa пpeбopят виcoĸaтa бeзpaбoтицa чpeз нaмaлявaнe нa peгyлaциитe. Taĸa днec Иcпaния e дъpжaвaтa c нaй-виcoĸ дял paбoтeщи нa вpeмeнeн дoгoвop в EC - 26,4 пpoцeнтa.    Πpeди peцecиятa oт 2008 г. Mиpиaм Cyapec чиcтилa 13 xoтeлcĸи cтaи в Бapceлoнa нa 8-чacoв paбoтeн дeн c 20-минyтнa oбeднa пoчивĸa. Cлeд пpoмeни в зaĸoнoдaтeлcтвoтo пpeз 2012 xoтeлитe бяxa oблeĸчeни oт изиcĸвaнeтo зa paмĸoви дoгoвopи. Днec Cyapec чиcти 25 cтaи нa 5-чacoв paбoтeн дeн cpeщy eднo eвpo нa cтaя. И нямa oбeднa пoчивĸa.    B ĸpaйнa cмeтĸa тя e yвoлнeнa, cлeд ĸaтo cи взимa бoлничeн зapaди пpoблeми c ĸpъcтa и pъĸaтa oт paбoтaтa. Ядът cи тя изливa пpeз aпpил, ĸaтo глacyвa зa ĸpaйнoлявaтa пapтия \"Πoдeмoc\", ĸoятo oбeщaвa щeдpo нa paбoтeщитe нa пoдoбни нeйнитe ycлoвия.    Hиĸъдe гнeвът oбaчe нe e тoлĸoвa видим, ĸoлĸoтo във Beлиĸoбpитaния. Oт 2008 г. нacaм двe тpeти oт нoвитe paбoтни мecтa нa Ocтpoвa ca били вpeмeнни пoзиции. Спopeд Tиeми Фeцep, иĸoнoмиcт в Unіvеrѕіtу оf Wаrwісk, имeннo нecигypнocттa нa пaзapa нa тpyдa e дoпpинecлa нaй-мнoгo зa глacyвaнeтo зa Вrехіt пpeз юни 2016 г.", "date": "2019.11.18", "title": "Рекордна заетост и растящо недоволство на пазара на труда в Европа"}
{"url": "http://epicenter.bg/article/Oleg-Asenov--API--85--ot-prihodite-ot-tol-sistemata-shte-otivat-za-poddrazhka-i-novi-patishta/199105/4/0", "text": "85% процента от приходите от тол системата ще отиват за поддръжка, рехабилитация и нови пътища. Това каза за Нова телевизия проф. Олег Асенов, член на Управителния съвет на Агенция „Пътна инфраструктура“, предаде Агенция \"Фокус\".    „Тарифите за преминаване на тежкотоварните автомобили през страната са различни, но например за един камион с четири оси и еко категория евро 4 от Бургас до София цената е малко над 70 лв., а ако е от по-ниска категория, цената е 86 лв.  За малките камиони тарифата от 3.5 до 12 тона при евро 4 е малко над 14 лв., а от София до Варна е малко над 16 лв.“, посочи Асенов.   По думите му през страната на ден се отчитат между 12 и 18 000 превозни средства в рамките на тежкия трафик.    „На месец приходите от тол системата се очакват между 40 и 60 млн. лв. На годишна база предвиждаме около 550 – 650 млн. лв. да събираме. В сравнение с други държави България ще постигне около 15% за разходи за всичко в рамките на тол системата. 85% процента от приходите ще отиват за поддръжка, рехабилитация и нови пътища. В момента разполагаме с около 148 млн. лв. за поддържа на пътната инфраструктура. Половината от тях отиват за зимно поддържане. Зимното поддържане обхваща и третокласните пътища. Със 70 млн. много трудно АПИ може да работи по една мрежа от 20 000 км, което е около 35 лв. на километър годишно. Увеличавайки тази сума поне 2 - 3 пъти и оставяйки един раздел за ново строителство, ще постигнем едно по-ново ниво и качество. Разходите няма да отидат само за асфалт. Има разходи и за планирани мероприятия за пътна безопасност, което да намали пътния травматизъм. Ние искаме да сме активен фактор в този процес чрез тол системата“, добави Асенов.    По думите му, в зависимост от интензивността между 25 и 50 години е нормалният срок за изплащане на такова съоръжение като тол системата. „Има идея за уеднаквяване на механизма на таксуване на Балканите. Можем да достигнем в един момент и до еднакви такси, но първо трябва да имаме еднаква технология за таксуване“, посочи още той.   Имаме 15 млн. лв. повече приходи от транзитен трафик това лято, добави проф. Асенов. „Тол контролът има всички правомощия като контролен орган на пътя. Може да осъществява спиране на превозно средство и проверка. Проверката се извършва на базата на талона на автомобила. След като се установи нарушение, може да се поискат документи на шофьора с цел съставяне на акт за установяване на нарушение. Ако водачът откаже да си предаде документите, ние сме с координация с КАТ, за да се вземат необходимите мерки“, добави той.    По думите му, с въвеждане на автоматичния контрол на големите паркинги в Европа се осъществява контрол на превозните средства. „Опитваме се да приучваме нашите екипи да осъществяват тази практика. След 1 март това ще е едни от основните ни механизми. С автоматичното правоприлагане ще имаме заснети нарушения на пътя и ще можем да връчваме актовете на нарушителите и на паркинги“, каза още той.    „До голяма степен всички транзитно преминаващи превозни средства си плащат и са обхванати от тол системата. Вече сме с 10 млн. лв. над приходите от миналата година. Миналата година имахме 357 млн. лв., а днес системата днес отчете 365 млн. лв. Прирастът при събраните суми от транзитен трафик това лято показва повече от 15 млн. лв., които отчитаме допълнително“, посочи той.    Все още нарушителите са голям процент, отбеляза представителят на АПИ. „От 3000 проверени вчера, 10% са нарушители, което е голям процент. Това води до събираемост на компенсаторни такси, които от началото на годината са над 7 млн. лв., които са събрани от тол контрола през терминалите в колите. От началото на годината ще достигнем, може би, над 30 млн. повече приходи в сравнение с миналата година“, допълни Асенов. Според него, това е в резултат на по-добро правоприлагане и електронния характер на системата, която вече проявява своите качества.", "date": "2019.11.18", "title": "Олег Асенов, АПИ: 85% от приходите от тол системата ще отиват за поддръжка и нови пътища"}
{"url": "http://epicenter.bg/article/-quot-oshtenc-a-ban-a-quot--i--quot-Ban-a--ipeoc-Balgapiya-quot--veche-ofitsialno-ca-edno-tsyalo/199109/4/0", "text": "\"Πoщeнcĸa бaнĸa\" и \"Бaнĸa Πиpeoc Бългapия\" вeчe oфициaлнo ca eднo цялo гoдинa cлeд ĸaтo oбявиxa cвoeтo cливaнe. Двeтe финaнcoви инcтитyции ca пpиĸлючили oпepaтивнoтo cи oбeдинeниe нa 17 нoeмвpи, cтaвa яcнo oт oфициaлнo cъoбщeниe, разпространено от финансовата институция .    \"Toвa e зaĸлючитeлният eтaп oт cдeлĸaтa, ĸoятo e ĸлючoвa зa гpyпaтa \"Юpoбaнĸ\", c ocнoвни aĸциoнepи - ĸaнaдcĸи и aмepиĸaнcĸи фoндoвe, и e чacт oт cтpaтeгиятa ѝ дa paзшиpявa дeйнocттa cи c фoĸyc въpxy пaзapитe, нa ĸoитo e лидep\", ce пocoчвa в нeгo.    Hяĸoлĸo дни пo-paнo e зaвъpшилo и юpидичecĸoтo oбeдинeниe мeждy двeтe бaнĸи, ĸaтo \"Бaнĸa Πиpeoc\" ce e пpeoбpaзyвaлa чpeз вливaнe, дoвeлo дo нeйнoтo пpeĸpaтявaнe. \"Πoщeнcĸa бaнĸa\" cтaнa пpaвoпpиeмниĸ нa Бaнĸa Πиpeoc, ĸaтo цялoтo имyщecтвo нa \"Бaнĸa Πиpeoc\", в тoвa чиcлo вcичĸи пpaвa и зaдължeния пo cĸлючeнитe дoгoвopи c ĸлиeнти, пpeминaxa ĸъм \"Πoщeнcĸa бaнĸa\", ce ĸaзвa oщe в cъoбщeниeтo.    Cлeд cливaнeтo двeтe финaнcoви инcтитyции щe oпepиpaт пoд мapĸaтa нa \"Πoщeнcĸa бaнĸa\". Зaeднo тe щe имaт пaзapeн дял oт нaд 10% щo ce oтнacя дo paзмepa нa aĸтивитe, ĸpeдититe и дeпoзититe, ĸoитo yпpaвлявaт.    Oт \"Юpoбaнĸ Бългapия\" пocoчвaт, чe c ĸpeдитeн пopтфeйл в paзмep нa 7,5 милиapдa лeвa и дeпoзитeн тaĸъв нa cтoйнocт oт 9,3 милиapдa лeвa oчaĸвaт дa ce нapeдят нa тpeтo мяcтo нa пaзapa y нac.   Обединената банка ще разполага с още по-широка клонова мрежа в цялата страна и ще продължи да предлага иновативни продукти и услуги, високо качество на обслужването и гъвкави финансови решения за индивидуални и бизнес потребители. Стратегията ѝ за развитие и занапред е базирана на органичен растеж, ефективност и дигитализация. Банката ще продължи да задава тенденциите на българския пазар и да се стреми да бъде предпочитан избор на клиентите за реализация на техните планове и проекти.   Πpeз 2016 гoдинa чacт oт гpyпaтa нa \"Юpoбaнĸ Бългapия\" cтaнaxa и aĸтивитe нa дpyгa гpъцĸa бaнĸa нa бългapcĸия пaзap - Аlрhа Ваnk.    Πpeз лятoтo нa 2017 гoдинa cтaнa яcнo, чe гpъцĸaтa Ріrаеuѕ щe тъpcи ĸyпyвaчи нa бизнeca cи нa Бaлĸaнитe, вĸлючитeлнo и в Бългapия. Maлĸo пo-ĸъcнo cтaнa яcнo, чe тpи бългapcĸи бaнĸи имaт интepec ĸъм cдeлĸaтa. Cpeд тяx ocвeн нacтoящият ĸyпyвaч нa \"Бaнĸa Πиpeoc Бългapия\" ce нapeдиxa oщe \"Бългapo-aмepиĸaнcĸa ĸpeдитнa бaнĸa\" и \"Инвecтбaнĸ\".   Успешното финализиране на сделката по обединението ще бъде отбелязано на специално събитие – едновременно откриване на три банкови клона от ново поколение, с модерен дизайн и дигитални зони за самообслужване.  ", "date": "2019.11.18", "title": "\"Πoщeнcĸa бaнĸa\" и \"Бaнĸa Πиpeoc Бългapия\" вeчe oфициaлнo ca eднo цялo"}
{"url": "http://epicenter.bg/article/Natsionalniya-prevozvach-na-Obedineni-Arabski-Emirstva-poracha-50-samoleta--quot-Earbas-quot-/199113/4/0", "text": "Авиокомпанията \"Емирейтс груп\" (националния превозвач на Обединени Арабски Емирства) съобщи, че ще подобри своята флотилия, като поръча общо 50 самолета A350 от европейския самолетосторител \"Еърбъс\" (Airbus).   Самата сделка се оценява на 16 млрд. долара.    Съобщението беше направено по време на авиошоуто в Дубай, което се провежда между 17-и и 21-ви ноември. Според постигната сделка доставките на новите самолети А350 ще започнат през 2023 година.    Главният изпълнителен директор на \"Еъбъс\" - Гийом Фори написа в Туитър: \"За нас е чест доверието на \"Емирейтс груп\" ( Emirates group) за самолетите А350. Това е нов крайъгълен камък в нашето дългогодишно партньорство и нямам търпение да видя A350 да започнат да леят с цветовете на \"Емирейтс\"!    Междувременно \"Еърбъс\" представи и първия спортен самолет с изцяло електрическо захранване, който е част от политиката на европейският производител на самолети за засилване на зелената аерокосмическа технология.   ", "date": "2019.11.18", "title": "Националния превозвач на Обединени Арабски Емирства поръча 50 самолета \"Еърбъс\""}
{"url": "http://epicenter.bg/article/Shefat-na--Toplofikatsiya-Sofiya--EAD-inzh--Kremen-Georgiev-podade-ostavka/199116/4/0", "text": "Днес в Надзорния съвет на „Топлофикация София“ ЕАД е постъпило искане от изпълнителния директор на дружеството инж. Кремен Георгиев за прекратяване на правомощията му. Това съобщиха от пресцентъра на дружеството. Решението му е било предмет на предварително обсъждане и на по-ранен етап с Надзорния съвет, който своевременно е предприел действия за осигуряване нормалното функциониране на дружеството. Инж. Кремен Георгиев благодари на ръководството и екипа на „Топлофикация София\" ЕАД за гласуваното доверие и съвместната работа.    Надзорният съвет на „Топлофикация София“ ЕАД прие единодушно постъпилото заявление за освобождаване на инж. Георгиев като изпълнителен директор на дружеството и утвърди на длъжността членът на Управителния съвет Александър Александров.   Александър Александров е магистър „Топлоенергетика“ от Технически университет - София, с няколко специализации в Германия, включително по Програма за обучение на висши мениджърски кадри (еквивалент на МВА) и повече от 20 годишен опит на ръководни позиции във водещи български и международни компании.", "date": "2019.11.18", "title": "Шефът на „Топлофикация София“ ЕАД инж. Кремен Георгиев подаде оставка, "}
{"url": "http://epicenter.bg/article/Za-parvi-pat-elektronen-podpis-shte-mozhe-da-se-poluchava-prez-bankovo-mobilno-prilozhenie/199123/4/0", "text": "За първи път електронен подпис може да се получава през банково мобилно приложение, съобщават от БНР.   Продуктът е разработен съвместно от една от големите банки и българска финтех компания (за технологични иновации в сферата на финансовите услуги– бел. ред.), която е сред лидерите в технологиите за мобилно лицево разпознаване. Към момента банката възнамерява да предлага на клиентите си краткосрочен овърдрафт, но в бъдеще плановете й са да представя по-широка гама от продукти.    Електронният подпис може да бъде използван през банковото мобилно приложение след няколко стъпки от страна на клиента, обясни Георги Димитров - съосновател на фирмата, разработила технологията за лицево разпознаване:    \"За да се идентифицира, той ползва документ за самоличност, който го снима с камерата на телефона. Данните от документа се разпознават, пращат се в МВР, където се проверява дали документът е валиден. На снимката, която се върне от документа от МВР, се прави биометричен анализ на изображението на човека пред телефона - дали съвпада с това от снимката в регистъра на българските документи за самоличност\".    Създадено е и 3D лицево разпознаване, „за да не използва чужда снимка или видео, или аватар, или селфи на друг човек“, допълни Димитров.    За да използва услугата, клиентът трябва да има мобилното приложение на съответната банка. За нейните услуги електронният подпис е безплатен, но за да се използва извън системата ѝ, клиентът ще трябва да избере абонаментен план. ", "date": "2019.11.18", "title": "За първи път електронен подпис ще може да се получава през мобилно приложение"}
{"url": "http://epicenter.bg/article/Vitsepremierat-Mariyana-Nikolova-shte-uchastva-v-mezhdunarodniya-biznes-forum--Indiya-Evropa-29-/199134/4/0", "text": "Заместник министър-председателят по икономическата и демографската политика Марияна Николова ще участва в Петото издание на международния бизнес форум „Индия-Европа 29“, който ще се проведе в Делхи - Индия на 20-ти и 21 ноември 2019 г.   Тя ще участва в откриващата сесия, където ще представи България като привлекателна дестинация за инвестиции и развиване на бизнес, съобщиха от правителствена информационна служба.   В делегацията, водена от вицепремиера Николова, ще бъдат заместник-министърът на туризма Любен Кънчев, заместник-министърът на транспорта, информационните технологии и съобщенията Велик Занчев и председателят на Изпълнителната агенция за насърчаване на малките и средните предприятия Бойко Таков.   Преди старта на бизнес форума „Индия-Европа 29“, вицепремиерът Николова ще открие интерактивна среща между Българска търговско-промишлена палата и Федерацията на индийските търговско-промишлени палати.", "date": "2019.11.18", "title": "Вицепремиерът Марияна Николова ще участва в международния бизнес форум „Индия-Европа 29“"}
{"url": "http://epicenter.bg/article/Ministar-Karanikolov-se-sreshtna-s-poslanika-na-SASht-Hero-Mustafa/199138/4/0", "text": "Министърът на икономиката Емил Караниколов се срещна с Херо Мустафа, извънреден и пълномощен посланик на САЩ.   В рамките на срещата министър Караниколов запозна участниците с възможностите за инвестиции в България, като акцентира на доброто икономическо състояние у нас. Той бе категоричен, че нашата страна желае да развива активно икономическите  отношения между двете страни.   „Традиционно добрите двустранни връзки в търговската област, както и благоприятните пазарни възможности на Съединените американски щати правят Вашата страна перспективен външноикономически партньор на България“, каза министърът.   По негови думи през 2018 г.  двустранната ни търговия със САЩ нараства с  36%, като надхвърля 975 млн. щ.д. и превишава предишната пикова стойност на взаимната търговия от 2006 г., а за първото полугодие на 2019 г. стокообменът между двете страни е 412 млн. щ.д. според предварителните данни.   В рамките на разговора беше поставено и началото на активен диалог за реализирането на конкретни мерки за стимулиране на двустранните отношения. Една от очертаните възможности е организирането на бизнес посещение, което ще се проведе през декември тази година, както и срещи на американски фирми с българските работодателски организации.   По време на срещата министър Караниколов акцентира на няколко важни момента за нашата страна, като един от тях, той посочи членството на България в Организацията за икономическо сътрудничество и развитие /ОИСР/.  Икономическият министър подчерта, че Планът, отразява политическата воля на България и постигнатия напредък в процеса на подготовка за членство в Организацията през последните години. „Той също показва готовността на българското правителство да ускори действията си по покриване на стандартите и изпълнение на критериите за членство и цели да подпомогне продължаващите вътрешни реформи в ключови области“, допълни той.   Посланик Херо Мустафа изрази благодарност за предоставената информация и увери, че очаква в най-скоро време  разширяване на сътрудничеството и установяване на нови партньорски връзки между бизнесмени от двете страни.", "date": "2019.11.18", "title": "Министър Караниколов се срещна с посланика на САЩ Херо Мустафа"}
{"url": "http://epicenter.bg/article/Dvustrannata-targoviya-sas-SASht-dostigna-1-mlrd--dolara/199142/4/0", "text": "Министърът на икономиката Емил Караниколов се срещна с Херо Мустафа, извънреден и пълномощен посланик на САЩ, съобщи БГНЕС.   В рамките на срещата министър Караниколов запозна участниците с възможностите за инвестиции в България, като акцентира на доброто икономическо състояние у нас. Той бе категоричен, че нашата страна желае да развива активно икономическите отношения между двете страни.   „Традиционно добрите двустранни връзки в търговската област, както и благоприятните пазарни възможности на Съединените американски щати правят Вашата страна перспективен външноикономически партньор на България“, каза министърът. По негови думи през 2018 г. двустранната ни търговия със САЩ нараства с 36%, като надхвърля 975 млн. щ.д. и превишава предишната пикова стойност на взаимната търговия от 2006 г., а за първото полугодие на 2019 г. стокообменът между двете страни е 412 млн. щ.д. според предварителните данни.   В рамките на разговора беше поставено и началото на активен диалог за реализирането на конкретни мерки за стимулиране на двустранните отношения. Една от очертаните възможности е организирането на бизнес посещение, което ще се проведе през декември тази година, както и срещи на американски фирми с българските работодателски организации.   Посланик Херо Мустафа изрази благодарност за предоставената информация и увери, че очаква в най-скоро време разширяване на сътрудничеството и установяване на нови партньорски връзки между бизнесмени от двете страни.", "date": "2019.11.18", "title": "Двустранната търговия със САЩ достигна 1 млрд. долара"}
{"url": "http://epicenter.bg/article/API-ne-e-vazlagala-izpalnenieto-na-nikakvi-deynosti-kray-reka-Vit-/199150/4/0", "text": "АПИ не е възлагала изпълнението на никакви дейности край река Вит  Там няма обекти, свързани с изграждането на участък от АМ \"Хемус\". Агенцията прави това уточнение по повод запитване от медии по сигнал от Сдружение \"Балканка\"Балканка\" сигнализира, че незаконно се вади баластра от река Вит и районът е пред екокатастрофа.    Неправителствената организация разпространи видео със заснетите нарушения. Районът на река Вит на Боаза при Български извор е пред екологична катастрофа, предупреди инж. Димитър Куманов от \"Балканка\".    \"Ние сме \"за\" това да се строят магистрали, но първо трябва да се спазват законите и да се пази максимално природата\", каза Куманов пред БНР. Проверката с констатациите на сдружение \"Балканка\" е направена по сигнал на живеещите в района, които не вярват на институциите. От МОСВ обаче твърдят, че няма никакви нарушения. Затова докладът от проверката на \"Балканка\", който вече е изпратен до премиера Бойко Борисов, ще бъде предоставен и на Европейската комисия. За събота е планиран протест на увреденото място\", каза Куманов.    В момента дружеството \"Автомагистрали\" извършва изкопи, насипи, водостоци и селскостопански подлези в участък 1 - между 94-ти и 96-ти км. Изгражданите насипи със скален материал са от кариери за инертен материал, с които дружеството има договор за доставка. В тази връзка опитите за внушение, че в изграждането на трасето се влага баластра от р. Вит са неверни.    \"Автомагистрали\" ЕАД не разполага и не e искала разрешение за добиване на баластра от Вит. По повод сигнала от Сдружение \"Балканка\" АПИ ще изиска допълнителна информация от компетентните институции РИОСВ и Басейнова дирекция \"Дунавски район\". ", "date": "2019.11.18", "title": "АПИ не е възлагала изпълнението на никакви дейности край река Вит "}
{"url": "http://epicenter.bg/article/KZLD-globi-bivshiya-vatreshen-ministar-Valentin-Radev-s-10-000-lv--zaradi-tech-na-danni/199092/3/0", "text": "Предишният министър на вътрешните работи Валентин Радев е глобен от Комисията за защита на личните данни (КЗЛД) с 10 000 лв. за злоупотреба с личните данни на котдивоареца с финландско гражданство Абдулай Коне. Шефът на МВР е предоставил документи за самоличност, снимки и отпечатъци на Коне на властите в Того, съобщи Лекс.   Човек със същото име е издирван от Того чрез Интерпол. Той беше арестуван преди 2 г. във Варна, където се отдал на почивка със семейството си.    От решението на КЗЛД се разбира, че първоначално санкцията е била само 1000 лв. и е била за МВР, но министерството е обжалвало решението пред Административен съд София-град като неоснователно, защото не ведомството, а министърът е администратор на лични данни. Съдът е приел довода и върнал на КЗЛД преписката, а комисията завишила наказанието.   Абдулай Коне пристига в България на 30 юни 2017 г. със съпругата и трите им деца за лятна почивка във Варна, при опит да си замите кодивоарецът бил арестуван на летището. Варненският окръжен съд постановил задържане за 40 дни. Българските власти уведомили Финландия и Того за ареста, а от финландската страна отговорили, че задържаният наистина е техен гражданин и година по-рано те са поискали от Того допълнителни данни, за да разберат дали издирваният човек е същият, но не получили отговор.   Тогава вътрешното ведомство решило да копира документите на Коне, да го снима и да му вземе отпечатъци и изпратили всичките данни в Того. Африканската държава обаче така и не изпратили необходимата информация, за да се установи дали издирваният и задържаният са едно и също лице. Вместо екстрадиция Коне се върнал във Финландия. \r\n   \r\n Чужденецът подава жалба до КЗДЛ срещу МВР през септември 2017 г. и обяснява, че няма нищо общо с издирваното лице, а властите в България вместо да изискат информация от Того, незаконосъобразно и необосновано са предоставили на третата страна всичките му лични данни.", "date": "2019.11.18", "title": "КЗЛД глоби бившия вътрешен министър Валентин Радев с 10 000 лв. заради теч на данни"}
{"url": "http://epicenter.bg/article/Kamarata-na-sledovatelite-s-pismo-do-Rumen-Radev-zaradi-Geshev/199099/3/0", "text": "Камарата на следователите в България изпрати писмо до президента, ВСС и Инспектората към Висшия съдебен съвет, в което пише, че процедурата по избор на главен прокурор е била прозрачна, публична и изцяло проведена по закона.    В писмото се изтъква, че Иван Гешев е получил двукратно доверието на 20 от членовете на ВСС, гласували за него. Докато течеше процедурата, обществото и институциите са били информирани за концепцията на единствения кандидат за главен прокурор. От това са се възползвали опонентите на Гешев.    \"Считаме, че езикът на персонална и институционална конфронтация нагнетяват напрежение в съдебната система и са в очевидна вреда на институциите в държавата и на гражданското общество. Политизирането на процедурата дестабилизира институцията прокуратура, а противопоставянето на отделните части на съдебната система е във вреда на всички, но най-вече на гражданите на Република България\", са написали от камарата.    Изместването на фокуса от професионалните качества на Иван Гешев към политически дебат и опитите за упражняване на външен натиск са в противоречие на духа на закона. От камарата остро възразяват срещу продължаващия политически натиск, вкл. с декларации и отворени писма, чиято цел е да предизвикат скандал и раждането на фалшиви новини. \"Призоваваме членовете на ВСС да отстояват независимостта на съдебната власт и на прокуратурата като част от нея и да не допускат бездуинституционални и беждуличностни конфликти\", се казва още в документа.   \"Очакваме процедурата да бъде финализирана в разумни срокове с оглед стабилността и ефективността на съдебната система, взаимодействието между институциите и най-вече в интрес на българското общество\", завършва писмото.  ", "date": "2019.11.18", "title": "Камарата на следователите с писмо до Румен Радев в подкрепа на Гешев"}
{"url": "http://epicenter.bg/article/Nad-93-kilograma-heroin-s-visoka-chistota-sa-bili-zaloveni-na-Dunav-most/199100/3/0", "text": "93.6 кг хероин, разпределен в 184 пакета, са задържани на ГКПП „Дунав мост“ вчера. Това стана ясно по време на брифинг с участието на Георги Костов, директор на Агенция „Митници“, заместник главния прокурор Иван Гешев, прокурор от Окръжна прокуратура - Русе Андрей Ангелов и главния секретар на МВР Ивайло Иванов, съобщиха от пресцентъра на Агенция „Митници“. „Задържана е огромна пратка наркотични вещества“, анонсира Иван Гешев, който благодари на митническите и други служби, които са участвали в задържането. На 17 ноември 2019 г. около 9.20 часа сутринта на ГКПП Дунав мост – Русе пристига изходящ към Западна Европа товарен автомобил. В следствие анализ на риска и при щателна митническа проверка на служители от Главна дирекция „Митническо разузнаване и разследване“ товарният автомобил е проверен и в двоен под на товарното помещение са открити 184 пакета с бежово прахообразно вещество, с общо тегло 93.6 кг, за които полеви наркотест е показал, че съдържат хероин. След извършени процесуално-следствени действия като обвиняем за контрабанда на високорисково наркотично вещество е привлечен 56-годишен български гражданин. Лицето е задържано за 72 часа и предстои да му бъде поискана постоянна мярка задържане под стража. „Предвиденото за този вид престъпление е лишаване от свобода от 15 до 20 години и глоба в размер от 100 000 до 300 000 лева“, уточни пред медиите наблюдаващият прокурор Андрей Ангелов от Окръжна прокуратура - Русе и допълни, че по първоначални оценки стойността на наркотичното вещество е над 3.6 млн. лева. Става дума за хероин със сравнително висока чистота, стана ясно още по време на брифинга. Проверката е извършена от опитен митнически служител с над 25 години стаж. „Той е видял разминаване в морфологията на превозното средство и е забелязал, че подът от страната на шасито е преработван“, обясни пред журналистите директорът на Агенция „Митници“ Георги Костов. Той допълни, че са положени са много усилия, за да бъде камуфлирано това наркотично вещество. „На изход трасето беше изключително натоварено през миналата седмица, но позитивното е, че нашите служители не са притъпили бдителността си, въпреки голямото натоварване от превозни средства, излизащи от България“, посочи още Костов. „Още от вчера ГДБОП работи усилено по случая, тъй като вероятно се касае за международен трафик“, заяви главният секретар на МВР Ивайло Иванов. Той допълни, че се очаква бъдеще развитие по разследването, тъй като в момента все още се провеждат оперативни мероприятия и процесуални следствени действия.", "date": "2019.11.18", "title": "Над 93 килограма хероин с висока чистота са били заловени на Дунав мост"}
{"url": "http://epicenter.bg/article/12-rabotnitsi-v-nelegalnata-fabrika-za-tsigari-poluchiha-prisadi-/199112/3/0", "text": "Специализираният наказателен съд наложи наказания на 12 от работниците в разкритата през юли 2019 г. нелегална фабрика за цигари в пловдивското село Труд, след като одобри сключените от тях споразумения с прокуратурата. Това съобщиха от пресцентъра на Апелативна специализирана прокуратура, цитирани от Агенция \"фокус\".   Четирима от обвинените по делото българи, които се признаха за виновни, получиха ефективни присъди, съответно на 1 година, 1 година и 2 месеца, а двама - по 1 година и 3 месеца „Лишаване от свобода“ при първоначален общ режим. Те са заемали най-ниските нива в йерархията на престъпната група – пазач, доставчик на храна за работниците, както и техническа поддръжка на помещенията. Осемте наети в производството чужденци – седем украинци и един молдовец, също се признаха за виновни и се споразумяха на условни наказания от 3 години „Лишаване от свобода“ с 5-годишен изпитателен срок, както и лишаване от права. Разследването срещу тримата основни участници в групата (български граждани), организирали нелегалното производство, продължава. Срещу тях предстои бъде изготвен обвинителен акт и внесен в Специализирания наказателен съд. На 4 юли 2019 г., по време на действията по разследването на Специализираната прокуратура и ГДБОП в нелегалната фабриката бе намерена и иззета готова продукция за около 3 млн. лева, половината от която натоварена в камион и подготвена за експедиция. Разследването установи, че организираното производство на нелегални цигари в с. Труд няма аналог до момента. Във фабриката са били инвестирани близо 10 млн. лева, а пласирането на готовата продукция е ощетявало бюджета с между 15 и 20 млн. лв. месечно в продължение на една година. В близкото село Ръжево Конаре бе открит и цехът на фабриката, където е бил нарязван тютюнът за нелегалните цигари.", "date": "2019.11.18", "title": "12 работници в нелегалната фабрика за цигари получиха присъди "}
{"url": "http://epicenter.bg/article/Gratskata-politsiya-arestuva-balgarka-za-obir-na-koli/199124/3/0", "text": "Двама българи, мъж и жена, са били преследвани няколко часа от гръцката полиция. Полицаи ги засекли да обират камион до Катерини, подали сигнал за арест, но българите се качили в личната си кола, направили опит да прегазят полицаите и с много висока скорост се насочили към границата. Те изоставили колата до граничния пункт „Промахон” и направили опит да напуснат Гърция, съобщава БНР.   44-годишната българка е арестувана и предадена на прокуратурата в Катерини. Издирва се мъж на 50 години.   По време на разследване е доказано, че за една година те са извършили поне 13 обира на коли и са откраднали над 18 000 евро и ценни предмети. Арестуваната българка признала пред полицията, че заедно с 50-годишния ѝ приятел обирали коли от паркинги в близост до Лариса и Катерини. Използвали заглушител за алармите на автомобили. Идвали често в Гърция, всеки път с различни коли, за да се предпазят от разпознаване от охранителни камери.", "date": "2019.11.18", "title": "Гръцката полиция арестува българка за обир на коли"}
{"url": "http://epicenter.bg/article/Prokuror-Daniela-Angelova--Zastavame-platno-zad-nominatsiyata-na-Ivan-Geshev-/199141/3/0", "text": "Становището на Асоциацията на прокурорите в България относно това какви да бъдат качествата на новия главен прокурор беше зачетено и ние участвахме в определянето на новия главен прокурор. Застанахме плътно зад номинацията на Иван Гешев.    Това заяви зам.-председателката на Асоциацията на прокурорите в България Даниела Ангелова в предаването “Плюс минус” по Нова телевизия.    Цялото общество стана свидетел на изслушване на Гешев, което продължи повече от 8 часа. В неговите качества се убедиха всички, които искаха да разберат какъв ще е следващият главен прокурор. Считаме, че процедурата е напълно законна. Не е нарушение на закона, че кандидатът е бил само един ,заяви Ангелова.    По думите й, след повторното гласуване във ВСС, следва да се продължи процедурата. Конституцията дава правомощия на президента на България, в случая решението на ВСС отива повторно при президента и той следва да действа при условията на обвързана компетентност, обясни Ангелова.    Президентът няма срок за подписването на указа, но от Асоциацията на прокурорите призовават за по-скорошно приключване на процедурата. Мандатът на Сотир Цацаров изтича през януари, припомни тя.  ", "date": "2019.11.18", "title": "Прокурор Даниела Ангелова: Заставаме плътно зад номинацията на Иван Гешев!"}
{"url": "http://epicenter.bg/article/Mashtabna-aktsiya-na-GDBOP-i-SDVR-sreshtu-narkorazprostranenieto-se-provezhda-v-Sofiya/199144/3/0", "text": "Мащабна акция на ГДБОП и СДВР срещу наркоразпространението се провежда в момента в няколко квартала на София, съобщава БНТ.    До момента са арестувани над 10 души.   Източници от МВР твърдят, че арестуваните са част от известна група, занимаваща се с продажба на дрога в София.   Лидерът на групата все още не е задържан. Арестите и обиските продължават.    ", "date": "2019.11.18", "title": "Мащабна акция на ГДБОП и СДВР срещу наркоразпространението се провежда в София"}
{"url": "http://epicenter.bg/article/Radev-shte-uchastva-v-otbelyazvaneto-na-praznika-na-Suhopatni-voyski/199126/2/0", "text": "Президентът и върховен главнокомандващ на Въоръжените сили Румен Радев ще участва от 10.00 часа на 19 ноември в тържественото събрание във Военна академия „Георги Стойков Раковски“.   Поводът е празникът на Сухопътни войски. Това съобщиха от прессекретариата на държавния глава.", "date": "2019.11.18", "title": "Радев ще участва в отбелязването на празника на Сухопътни войски"}
{"url": "http://epicenter.bg/article/Kaloyan-Pargov-/199130/2/0", "text": "В БСП винаги е имало \"инфаркти пленуми\" и дискусии. През 1996 г. е имало пленум, продължил 22 часа. Това заяви в предаването \"Плюс - минус\" по Нова телевизия лидерът на БСП-София Калоян Паргов. Той коментира проведеното в неделя заседание на Националния съвет на БСП. Пленумът разгледа оценките на приключилите местни избори. Преди него 50 социалисти, а всъщност са били 21, атакуваха соцлидера Корнелия Нинова и дадоха своя оценка на приключилия общински вот.   Резултатите на БСП са добри, но не достатъчно, каза в ефира на Нова Калоян Паргов. Върнахме се в мача с четири областни града, посочи той. \"Удари под ръста не са липсвали и не липсват. Самите избори зададоха много въпроси, а резултатът на БСП не беше очакван от много хора - и отвътре, и отвън\", коментира председателят на БСП-София.   Запитан трябва ли председателят на партията Корнелия Нинова да подаде оставка, той обърна внимание, че от 1 декември започва пълен цикъл отчети и избори в партията. Всички председатели ще бъдат оценени, посочи той.   Той посочи, че в писмото с искане за оставката на Корнелия Нинова като лидер на левицата не е поставен нито неговият подпис, нито тези на някои от емблематичните фигури на градската организация на партията.  Изборните резултати според него нито са велики успехи, нито се характеризират с грандиозни падения и загуби, заради които да се влиза в остра конфронтация в рамките на БСП. „Ако видите, всички изказващи се вчера на пленума, включително и по телевизията, ще видите умереност в тона, което е добро начало, защото не беше мината една граница. Инфарктни пленуми, така наречени от журналистите може би, за да е по-интересно за аудиторията, винаги е имало“, добави още Калоян Паргов.   Паргов призова за \"съгласие, не съглашателство\".   Според Паргов от 1 декември партията трябва да води друга дискусия. Обърна внимание, че през 2020 г. няма да има избори. Според лидера на столичните червени БСП трябва да използва това време, за си отговори на три ключови въпроса: какво да се прави, как да се прави и с кого да се прави.    \"Изразих тревога за начина, по който си говорим. Притеснява ме това, че се излъчва злоба и омраза. А злобата и омразата не са нищо добро - не само за БСП, навсякъде\", каза за изказването си по време на пленума Калоян Паргов. \"Вчера на пленума на БСП поставих важни въпроси за БСП. Изразих и тревога за вътрешнопартийните отношения. Злобата и омразата са опасни за всяка една партия\", подчерта той.   \"Трябва да слушаме избирателите - те отричат случващото се в Брюксел. На БСП не ѝ трябва война с ПЕС, но и примирие. Може би само помирение\", завърши Калоян Паргов.    ", "date": "2019.11.18", "title": "Калоян Паргов: Резултатите на БСП са добри, но не достатъчно! Притеснява ме, че се излъчва омраза"}
{"url": "http://epicenter.bg/article/Vitseprezidentat-Iliyana-Yotova-shte-bade-gost-na-vrachvaneto-na-nagradite--Za-zhenite-v-naukata-/199132/2/0", "text": "Вицепрезидентът Илияна Йотова ще бъде гост на официалната церемония по награждаването на тазгодишните победителки от Националната стипендиантска програма „За жените в науката“ на 19 ноември, вторник. Това съобщиха от прессекретариата на държавния глава.   Събитието ще се проведе във фоайето пред Аулата на Софийския университет „Св. Климент Охридски“ от 17.00 часа. Вицепрезидентът ще приветства победителките и ще награди една от тях. Програмата „За жените в науката“ е инициатива на L'Oreal и ЮНЕСКО. Националното издание в България стартира през 2010 г. в партньорство със Софийския университет.", "date": "2019.11.18", "title": "Вицепрезидентът Илияна Йотова ще бъде гост на връчването на наградите „За жените в науката“"}
{"url": "http://epicenter.bg/article/Manolova-zove--Da-se-uvelichat-s-82-mln--lv--parite-na-NZOK-za-izsledvaniya--pregledi--profilaktika-/199133/2/0", "text": "За увеличение с 82 млн. лева в бюджета на НЗОК за изследвания, прегледи и профилактика се обяви Мая Манолова днес. Тя съобщи във Фейсбук, че е изпратила до две парламентарни комисии – по бюджет и по здравеопазване – становище с аргументация за необходимостта от подобно увеличение преди второто четене на законопроекта.  „Въпреки че години наред обсъждаме колко е важна профилактиката и ранната диагностика, особено на заболяванията, които са най-честата причина за смъртта на българите, и в този бюджет не виждаме дори и намек за подобряване на този най-важен елемент на всяка здравна политика. В момента в проекта на бюджета са отделени за профилактика едва 0,5% от всички разходи”, пише Манолова.   „Въпреки предвиденото увеличение на парите за болниците, бюджетът не дава никакви механизми за по-справедливо заплащане на медицинските специалисти, които станаха причина и за национални протести. В становището си предлагам средствата за доболничната помощ да се увеличат с 56 млн. лева, каквото е и искането на общопрактикуващите лекари”, казва тя. Според Манолова „допълнителните средства ще позволят да се увеличат парите за посещения при личен лекар, профилактични прегледи, ваксинации и наблюдение на хронично-болни пациенти. Така ще се гарантира профилактиката на всички осигурени, а не само на 1/3 от тях, както е заложено в проекта сега”. Тя предлага също „средствата за медицински изследвания да се увеличат с почти 28% - с 26 милиона лева, като станат общо 110 млн. лева”.  „Увеличението на средствата за изследвания ще сложи край на унизителното чакане до началото на следващия месец за лабораторни изследвания и с месеци за достъп до образна диагностика, скенери, ЯМР и др., които отдавна са рутинна практика в развитите страни”, посочва още Манолова и казва, че „повече средства за извънболничната помощ ще даде възможност да се увеличат и заплатите на медицинския персонал – лекари, медицински сестри, лаборанти, рехабилитатори и др.”  „Парите за увеличенията да бъдат осигурени от резерва на НЗОК, който е в размер на 130 млн. лева или чрез увеличение на трансфера от републиканския бюджет за здравно осигуряване на държавните служители”, казва още Манолова.  ", "date": "2019.11.18", "title": "Манолова зове: Да се увеличат с 82 млн. лв. парите на НЗОК за изследвания, прегледи, профилактика!"}
{"url": "http://epicenter.bg/article/Suhopatnite-voyski-otbelyazvat-svoya-boen-praznik/199137/2/0", "text": "Началникът на отбраната генерал Андрей Боцев и заместник-министърът на отбраната Атанас Запрянов ще участват утре, 19 ноември, в събранието по повод празника на Сухопътните войски.    Тържеството ще започне в 10.00 ч. в киносалона на Военна академия „Г.С. Раковски”. Началникът на отбраната генерал Андрей Боцев, заместник-министърът на отбраната Атанас Запрянов и командирът на Сухопътните войски генерал-майор Михаил Попов ще наградят военнослужещи и цивилни служители от Сухопътните войски, отличени за проявен висок професионализъм при изпълнение на служебните си задължения.    Преди 134 години - на 19 ноември 1885 г., българската пехота провежда решително победно сражение при Сливница по време на Сръбско-българската война. Това е първата голяма победа на войската след възстановяването на българската държава през 1878 г. С победата в Сръбско-българската война е защитен актът на Съединението между Източна Румелия и Княжество България и правото на българския народ да живее обединен и свободен.  Датата 19 ноември е определена за празник на Сухопътните войски с решение на Министерския съвет през 1992 г., съобщават от пресцентъра на Министерството на отбраната.", "date": "2019.11.18", "title": "Сухопътните войски отбелязват своя боен празник"}
{"url": "http://epicenter.bg/article/Kiril-Dobrev--Kogato-ti-gori-otzad--mnogo-barzo-varvish-napred-/199139/2/0", "text": "Такъв призив отправи Кирил Добрев към Сергей Станишев от ефиира на БТВ.   Така започна участието на зам.-председателя на БСП Кирил Добрев в предаването \"Лице в лице\", коментирайки вътрешнопартийните спорове в социалистическата партия.    и действията на т.нар. вътрешна опозиция. За първи път той  изнесе новината, че бившият лидер на БСП и настоящ президент на ПЕС иска отново да оглави партията.  във всичките му изказвания прозира това , каза Добрев и призова Станишев да бъде поне честен като Първанов и да си признае за намеренията.   каза Добев.. И посочи: \"Това са най-откровените думи, които може да каже Станишев\".  \"Най-обичам обвинението в авторитарност, защото  разкри Добрев. И даде пример с изключването на Георги Първанов от БСП, което стана по времето на Станишев.   “Погледнете Георги Първанов, Румен Петков, вижте всички изключени членове по страната. И тогава, и сега съм бил против подобни действия. Това, което искаме от вътрешната опозиция, е предложенията им да бъдат градивни, с мисъл за партията, а не спомени за миналото\", заяви Кирил Добрев.   Добрев, който е и шеф на Националния предизборен щаб на социалистите, коментира и споровете по резултатите от изборите на заседанието на Националния съвет на БСП. За едни чашата беше наполовина пълна, за други - наполовина празна, каза той.   И продължи: \"Мога да кажа, че нашият доклад беше доста по-обективен и дори по-критичен от доклада на опозицията, но той даваше някаква визия за напред.   Това показва, че другарите не просто не знаят какво да правят, те нямат визия как да се развива партията занапред. Те ми говорят за минали времена, да се върнем към изконни ценности, а както Станишев обича да казва: политиката е разговор за бъдещето, а не спомени за миналото.\" Добрев обобщи дискусията на \"Позитано\" 20: \"Можем повече, но желанието ни да плуваме срещу течението е огромно!\"   \"Ако лидерът на младежката организация ми поиска оставката - разбирам това.  продължи атаката срещу Сергей Станишев Кирил Добрев.   И разкри, че    Добрев подчерта, че не приема критики от хора, които са забравили в коя партийна организация членуват и които вечерят в скъпи ресторанти в Брюксел.   \"Болезнена е промяната в БСП, но в името на това да изградим и подготвим нови политици - това си струва\", категоричен е зам.-председателят на БСП.   Те, опозицията, искат властта в партията, ние искаме властта в държавата, каза още Кирил Добрев.    посочи Добрев. И обясни, че му е    По думите на Добрев, Станишев е високопоставен политик и би трябвало да обединява социалистите в Европа и България, а решава да влезе в спор с организационния секретар на собствената си партия. Няма разлика между Станишев и Първанов, обобщи Кирил Добрев.      \"  бяха точните думи на Кирил Добрев. \"Болезнен е процесът на промяна в БСП.   категоричен е Добрев.   Той коментира и обвиненията, които опозицията в БСП отправи на ръководството на вчерашния пленум.   \"Те казват, че БСП няма ясен политически профил и леви послания. Второто обвинение е, че всъщност промяната е подмяна – аз много обичам това сравнение. Тук младежите не издържаха, защото това е обида към тях. Ако нещо сме свършили за тези години, това е, че изградихме, обучихме и подготвихме едно цяло поколение.   , защото освен че е ново поколение, той е по-адаптивен към новата среда и дава нов облик на партията\", посочи Добрев.    но не от политици, които представляват единствено себе си: “Те отдавна са забравили къде се намира тяхната партийна организация. Но държат сметка защо партията е станала от масова в електорална.  А през цялото време търсят само електорални резултати\". По думите му процесът на промяна в БСП е болезнен, но единственият гарант, че процесите ще продължат, е линията, която е поела това ръководство. ”Знам, че това става трудно и бавно. Но в името на това да подготвим и изградим нови политици, всички усилия си струват\", обясни Кирил Добрев.    зам.-председателят на БСП отговори, че има хора в ръководството, които през 1991г. поемат партията с 2 млн. гласа и същите хора са в ръководството, когато БСП постига 380 хил. гласа. “Цифрите  показват кой превърна партията от масова в електорална. Отпреди 3 години показваме по-добри резултати\", подчерта той.  ", "date": "2019.11.18", "title": "Добрев призова Станишев: Кажи си, че искаш  отново да оглавиш БСП! Бъди поне честен!"}
{"url": "http://epicenter.bg/article/Sotir-Tsatsarov-nagradi-dvama-prokurori-za-bezuprechna-rabota/199140/2/0", "text": "Главният прокурор прокурор Сотир Цацаров награди двама свои колеги за показания от тях висок професионализъм при изпълнението на служебните им задължения.    Валери Първанов и Славка Славова от Върховна касационна прокуратура (ВКС) получиха на най-високото отличие в системата - грамота и „Кортик на Прокуратурата на Република България. Прокурор Първанов завежда отдел „Досъдебен“, а Славова - „Административен“. Прокурор Валери Първанов работи в органите на съдебната власт от 01.02.1980 г. Продължителният му магистратски стаж е преминал в системата на прокуратурата, където се е развивал последователно и възходящо по съответните нива на кариерно и професионално израстване. Заемал е длъжностите заместник-районен прокурор на Районна прокуратура – Плевен, военен прокурор във Военно-окръжните прокуратури в Плевен и София, прокурор и завеждащ отдел в Прокуратурата на въоръжените сили. От 01.01.1999 г. е прокурор във Върховна касационна прокуратура. За периода от 2006 г. до 2013 г. е заместник на главния прокурор при ВКП. Към настоящия момент е завеждащ отдел „Досъдебен“ във Върховна касационна прокуратура. Прокурор Славка Славова работи в Прокуратурата на Република България от 01.08.1979 г. Изпълнявала е длъжностите младши прокурор в районна прокуратура Девня, заместник-районен прокурор в Софийска районна прокуратура, прокурор в Софийска градска прокуратура, прокурор в отдел „Следствен“ при Главна прокуратура, а впоследствие в отдел „Следствен“ на Върховна касационна прокуратура. Г-жа Славова е била ръководител на сектор „Инспекторат“ в отдел „Административен“ във ВКП, а към момента е завеждащ отдел „Административен“ във Върховна касационна прокуратура. В края на ноември 2019 г. предстои освобождаването от длъжност на двамата прокурори, поради навършване на 65-годишна възраст. Главният прокурор е отправил и предложение до Прокурорската колегия на Висшия съдебен съвет двамата да бъдат поощрени и с най-високото отличие на ВСС: почетен знак първа степен – златен, за проявен висок професионализъм, безупречно изпълнение на служебните задължения и високи нравствени качества.", "date": "2019.11.18", "title": "Сотир Цацаров награди двама прокурори за безупречна работа"}
{"url": "http://epicenter.bg/article/Momchilgradchani-pochetoha-pametta-na-Naim-Syuleymanoglu-/199146/2/0", "text": "Момчилградчани почетоха паметта на легендарния шампион Наим Сюлейманоглу. Това се случи на организирана от община Момчилград възпоменателна церемония пред паметника на щангиста в града.   Поводът беше 2-годишнината от смъртта на световноизвестния щангист.  Венци и цветя поднесоха кметът на община Момчилград Илкнур Кязим, председателят на общинския съвет Ерсин Метин, председателят на Българската федерация по вдигане на тежести Неделчо Колев, представители на всички местни спортни клубове, както и много граждани. Всички те почетоха с едноминутно мълчание паметта най-известният момчилградчанин. \"Никога не трябва да забравяме, че Наим Сюлейманоглу е тръгнал от Момчилград, за да се утвърди като най-силния мъж на планетата. Ние момчилградчани винаги ще се гордеем, че Наим Сюлейманоглу беше един от нас\", заяви Илкнур Кязим.", "date": "2019.11.18", "title": "Момчилградчани почетоха паметта на Наим Сюлейманоглу "}
{"url": "http://epicenter.bg/article/Denitsa-Zlateva-s-ostra-kritika-kam-Stanishev/199148/2/0", "text": "\"Оценката, която си поставихме вчера на заседанието на НС е, че представянето ни на местните избори е добро, но не достатъчно. Борихме се в условията на пълно надмощие на изпълнителната власт, на корпоративния и купения вот. Въпреки това се завърнахме в областните центрове и средните общини\". Това заяви пред БНТ зам.-председателят на БСП Деница Златева.   Тя отбеляза, че в много общини много малко не е  достигнало на кандидатите на левицата  да спечелят местния вот.   \"В областни градове като Силистра и Шумен разликата между първия и втория е минимална. В София също направихме пробив- спечелихме 2  района и удвоихме броя на общинските си съветници. В тази кампания имахме нови, млади лица и дължим заслуженото на всички кандидати. Всички наши кметове ще покажат една нова визия на управление на общините\", обясни Златева.   Тя изрази съжаление, че в малките общини  е победил купеният вот. \"Не само ромското население, а и много българи продадоха гласа си. На тези избори се видя ясно разликата, между това- да гласуваш свободно и да  си под натиск,  че можеш да си загубиш работата\", подчерта зам.-председателят на БСП.   Деница Златева обърна внимание на факта, че на много места ГЕРБ и ДПС са се обединили : \"ДПС са важен фактор в редица общини и могат да обърнат вота. Освен това на много места управляващите се къпят в любовта на определен етнос и това предреши изборите в доста населени места,  включително и в София\". Златева подчерта, че БСП ще използва предстоящата отчетно-изборна кампания, за да направи своите изводи къде е можело да се представи по-добре на  отминалите избори.   \"Ако ние говорехме за това- какво сме  постигнали и какво да направим в бъдеще, други ни връщаха в миналото\", каза зам.- председателят на БСП. Деница Златева коментира критиките на т.нар. вътрешна опозиция.   \"За мен партийните теми и сблъсъци трябва да ги правим на партийните сбирки. Опозицията в БСП не спря една седмица да изнася доклади и искания за оставки по медиите. Вчера думата \"оставка\" не се чу на пленума. Сергей Станишев винаги е твърдял, че политиката е разговор за бъдещето, но в последната седмица не беше точно така. Всички, които подписаха алтернативния доклад, не бяха на терен и не участваха в предизборната кампания. Няма нищо лошо да се критикува, стига тази критика да градивна и аргументирана. Между другото, от 50 души подписали този доклад, вчера останаха 21\", разкри Златева.    И посочи: \"Влизаме в пълен цикъл отчет и избори. На тях всеки член на партията ще може да даде оценка на ръководството. За съжаление много от авторите на доклада се притесняват от такъв подход\".   Златева коментира, че част от авторите на алтернативния доклад не са участвали в нито едно предизборно мероприятие.   \"Всички членове на предизборния щаб  и кандидатите на БСП един месец бяхме на терен непрекъснато, всеки ден, във всички кътчета на страната. Не сме делили общините на такива, които харесват ръководството на партията  или не го харесват. Всеки, който имаше желание, можеше да се включи в предизборната кампания. Въпрос на отговорност е да участваш активно в една кампания, а не да очакваш да бъдеш разпределен\", допълни тя.    \"От БСП искаме връщане на машинното гласуване. Нужна е и актуализация на избирателните списъци. На тези избори имаше 650 000 недействителни бюлетини. Когато се гласува машинно, ако направите грешка, системата ви връща и трябва да коригирате своят избор.  ГЕРБ се страхуват от машинното гласуване. Надявам се честността на вота да се върне\", завърши Деница Златева.", "date": "2019.11.18", "title": "Деница Златева с остра критика към Станишев: Не участва в кампанията, а сега критикува "}
{"url": "http://epicenter.bg/article/Borisov-lichno-zvannal-na-lidera-na-KT--quot-Podkrepa-quot--zaradi-problema-s-bolnichnite-/199152/2/0", "text": "Премиерът Бойко Борисов се е обадил по телефона на лидера на синдиката \"Подкрепа\", за да обсъдят намерението на управляващите да спрат плащането на първия ден от болничния лист, както и намерението на синдикатите да организират протести срещу това.    Това стана ясно от интервюто на Димитър Манолов Би Ти Ви, който уточни, че двамата са разменили аргументи \"за\" и \"против\", които са известни на обществеността, но не даде повече подробности.   \"Преди малко разговарях с премиера Бойко Борисов по телефона. Той ми се обади. Ясно е, че има проблем с болничните и злоупотреби, но решението не е първият ден да не се плаща\", разкри Манолов..     \"За да се стигне до решаване на проблема, трябва да има сближаване на позицията, но не останах с впечатлението да има някакво голямо сближаване след този разговор. Аз обичам систематичния подход и трябва да търсим комплекс от решения. Не трябва всички, които си взимат болнични, да бъдат обвинявани за престъпници. Ясно е, че този, който си вземе болничен, за да отиде на почивка в Гърция, няма как да го уплашиш с един ден. Аз говоря за истински болния, който сега от страх, няма да вземе болничен и ще отиде на работа, където ще зарази още 10 души. Не може да се казва, че всички взимащи болнични са престъпници. Тогава и всички лекари, които издават болнични, и те ще са престъпници. За мен няма едно единствено универсално решение за справяне с фалшивите болнични. Промените не трябва да стават набързо и на коляно. България е на едно първите места в света, където работодателите плащат най-малко за болнични - първите три дни. Има развити държави, където се плащат месеци\", разкри Манолов.    \"Мога да ви разкажа много схеми за източване на средства от НОИ чрез болнични листове. Създават се търговски дружества, назначават се фиктивно 10 души, които не вършат никаква работа и само си пускат болнични листове, като парите от тях после се прибират. Питайте прокуратурата и НОИ защо не се предприема нищо срещу тези фирми, а се обвиняват нормалните и наистина болни хора, че са престъпници\", категоричен бе Димитър Манолов. Манолов намекна, че идеята за нововъведението е на НФСБ, без да я назовава, само с лека ирония подчерта, че е \"много патриотична\". ", "date": "2019.11.18", "title": "Борисов звъннал на лидера на КТ \"Подкрепа\" заради болничните, но съгласие не е постигнато"}
