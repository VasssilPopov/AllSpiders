{"url": "http://epicenter.bg/article/Radev-shte-uchastva-v-chestvaniyata-na-116-ta-godishnina-ot-Ilindensko-Preobrazhenskoto-vastanie/190510/2/0", "text": "в историческата местност „Петрова нива“, което се провежда под негов патронаж.   Тя е насрочена за 20.00 часа и ще се проведе в храм-костница „Света Петка“.   Президентът Румен Радев ще произнесе слово.   На 29 юни 1903 г. в местността Пéтрова нива се взема решение за обявяване на Илиндeнско-Преображенското въстание. В конгреса участват над 300 души делегати, войводи, четници. За Главно боево тяло на въстанието са избрани Михаил Герджиков, кап. Стамат Икономов, Лазар Маджаров, а за началник на всички въоръжени сили – Георги Кондолов. Въстанието в Странджа избухва на 6 август - ден Преображение Господне. За няколко дни Странджа е освободена и се провъзгласява Странджанската Република.   Цели 26 дни трае епичната борба на няколко хиляди зле въоръжени въстаници срещу 40-хилядната редовна турска армия и безчислен башибозук. Заревото на пожарите надвисва над планината – изгорени са над 60 села, хиляди старци, жени и деца са избити или отвлечени.   За пръв път през 1926 г. в местността Петрова нива се събират наследници на преображенци. Оттогава всяка година тракийци от цялата страна пристигат, за да почетат това свещено за въстанието място, където се е провел съдбовния конгрес, на който се взима решение за избухването на бунта.    През 1958 г. по инициатива на Тракийските дружества в България на поляната, където е проведен конгресът, е построен паметник в памет на загиналите герои. Зад паметника е вградена костница, където са преместени костите на войводата Георги Кондолов, който умира в едно от първите сражения.   През 2003 година в чест на 100-годишнината на въстанието е построена църква, наречена Света Петка. На Петрова нива има музейна експозиция с експонати (снимки, оръжия, документи) от освободителните борби на българите от Тракия и Македония.", "date": "2019.08.17", "title": "Президентът Радев свежда чело на Петрова нива пред подвига на преображенци"}
{"url": "http://epicenter.bg/article/Tsarkvata-pochita-Sv--Miron--izlyazal-zhiv-ot-goryashta-pesht/190476/2/0", "text": "  Свети Мирон се родил на остров Крит, тук получил и възпитанието си. Той се оженил още твърде млад. Неговото главно занятие било земеделието, при което, изкарвайки своя хляб “с пот на лицето си”, свети Мирон хранел не само себе си, но и другите, като раздавал на бедните от това, което придобивал. Заради тези негови трудове, Господ благословил свети Мирон: на размерите на неговата милостиня съответствали и неговите добиви.   Свети Мирон бил милостив повече от всички хора, които живеели в тази страна. Веднъж той заварил на гумното си крадци, които вече така били напълнили чувалите си, че не можели да ги повдигнат. А свети Мирон, вместо да ги подложи на телесно или на някакво друго наказание, отишъл при тях и им помогнал да повдигнат чувалите на раменете си. При това строго забранил на крадците да разказват за тази негова постъпка.   Заради своя добродетелен живот свети Мирон бил посветен за презвитер. В този сан той ревностно поучавал своето паство в светия християнски живот, а по време на гоненията, които възбудил нечестивият цар Деций, горещо ги убеждавал да понасят твърдо страданията. Когато, заедно със смъртта на Деций, се прекратило и гонението, свети Мирон бил възведен на епископския престол. Като станал епископ, той установил празнуването на паметта на светите мъченици, които по време на гонението пострадали за Христа, а също така - със силата Божия - извършил и много чудеса и други дивни дела.   Едно от чудесата му е, че спрял течението на една река. Веднъж, когато имало наводнение, на един знатен мъж, на име Тритон, се наложило да премине през реката. Светият епископ спрял нейното течение, докато споменатият мъж не се върнал обратно. Тогава свети Мирон изпратил жезъла си и заповед на реката, нареждайки й да продължи обичайното си течение. Щом пратениците на свети Мирон стигнали до реката и докоснали водата с жезъла на светителя и повторили неговата заповед, реката бързо и стремително потекла в предишното си русло.   Много чудеса, подобни по величието си на току-що описаното, извършил светият Божий угодник. Свети Мирон отминал при Господа, когато бил стогодишен старец, след като посветил целия си живот на Бога, чрез изпълнението на Неговите свети заповеди.", "date": "2019.08.17", "title": "Църквата почита Св. Мирон, излязъл жив от горяща пещ"}
{"url": "http://epicenter.bg/article/Kmetat-na-s--Sotirya--Shte-pomognem-na-semeystvoto-na-Kristin-s-kakvoto-mozhem/190546/2/0", "text": "Хората в Сотиря няма как да бъдат спокойни. Ще мине доста време, докато се успокоят. Тежко ще бъде. Това сподели пред камерата на Нова телевизия Димчо Георгиев, кметът на с. Сотиря, в което бе извършено жестокото убийство на 7-годишната Кристин.    ,,От кметството на Сотиря поднасяме своите съболезнования на семейството. Разговарях и с кмета на Сливен, той също поднася своите най-искрени съболезнования. Той подсказа, че е готов да помогне на семейството с каквото може, така че всички ние ще помагаме и съдействаме с каквото можем'', каза още кметът на селото и заяви, че срещу задържания Мартин Трифонов досега не са били подавани писмени жалби.    ,,Има органи на реда, до които трябва да се изпращат сигнали. Защото всички си говорим на масата кой какви ги върши, но нищо не правим по въпроса. В един момент се губи смисълът, когато всичко е само на приказки'', добави в заключение той.", "date": "2019.08.17", "title": "Кметът на с. Сотиря: Ще помогнем на семейството на Кристин с каквото можем"}
{"url": "http://epicenter.bg/article/Tsvetanov--Dali-mi-e-tazhno--che-nyama-da-uchastvam-v-izborite--Shte-mi-e-interesno/190550/2/0", "text": " Това заяви в интервю за Флагман.бг Цветан Цветанов, който посети Фестивала на фолклорната носия в компанията на съпургата си Десислава. Доскорошният втори човек в ГЕРБ не се бе появявал на публично събитие от месеци.    Започва Фестивалът на фолклорната носия в Жеравна, сем. Цветанови се появиха скромно сред народа    Днес той дойде на голямото фолклорно събитие със съпругата си Десислава.                ", "date": "2019.08.17", "title": "Цветанов: Дали ми е тъжно, че няма да участвам в изборите? Ще ми е интересно"}
{"url": "http://epicenter.bg/article/Karakachanov--Sluchayat-v-Sotirya-sochi--che-kontseptsiyata-za-nesotsializiranite-obshtnosti-tryabva-da-se-prieme/190552/2/0", "text": "а. Знам, че някои колеги се боят от Европа, но за мен сигурността на българските граждани е по-важна от намръщените физиономии на чиновниците в Брюксел. Бог да прости загиналото дете! И най-строго наказание за виновния. Това написа във „Фейсбук” лидерът на ВМРО, министър на отбраната и вицепремиер Красимир Каракачанов.   Изявлението му е по повод трагичния случай в сливенското село Сотиря, при който дете беше насилено и бито от рецидивист и загуби живота си, съобщиха от пресцентъра на ВМРО.    Документът беше обсъждан на редица кръгли маси, както и изпратен до ресорните министерства за съгласуване. Сега предстои Концепцията да бъде разгледана на заседание на Министерски съвет, за да може да започне прилагането на мерките, записани в текста ѝ.", "date": "2019.08.17", "title": "Каракачанов:Случаят от Сотиря показва колко нужна е Концепцията, която предложих"}
{"url": "http://epicenter.bg/article/Nov-sluchay-na-afrikanska-chuma-v-Smolyanska-oblast/190553/2/0", "text": "Положителна проба за африканска чума по свинете /АЧС/ е установена при глиган, намерен в района на Държавното горско стопанство - Хвойна, съобщиха от Областната администрация в Смолян. Това е третото за област Смолян огнище на АЧС след регистрираните досега 9 положителни проби от мъртви диви прасета, открити край с. Змеица, общ. Доспат и в Държавното ловно стопанство \"Извора\" край Девин.   В понеделник предстои да бъдат разпоредени мерки относно инфектираната зона на територията на ДГС- Хвойна.", "date": "2019.08.17", "title": "Нов случай на африканска чума в Смолянска област"}
{"url": "http://epicenter.bg/article/Ministar-Petkova-shte-uchastva-v-natsionalnoto-chestvane-na-Denya-na-minyora-na-18-avgust/190556/2/0", "text": "Министърът на енергетиката Теменужка Петкова ще участва в събрание по случай националното честване на Деня на миньора, съобщиха от пресцентъра на министерството. To ще се проведе на 18-ти август, неделя в \"София Хотел Балкан\", зала \"Роял\" от 12:00 ч. По време на събитието ще бъдат наградени изявени компании от минерално-суровинната индустрия у нас за постижения в бранша. Организатори на националното честване са Българската минно-геоложка камара, Научно-техническият съюз по минно дело, геология и металургия, Федерацията на независимите синдикати на миньорите към КНСБ и Синдикалната миньорска федерация \"Подкрепа\". ", "date": "2019.08.17", "title": "Министър Петкова ще участва в националното честване на Деня на миньора на 18 август"}
{"url": "http://epicenter.bg/article/Opasnost-ot-pozhari-v-tri-oblasti-u-nas/190558/2/0", "text": "Екстремален индекс за пожароопасност е в сила на места в три области в събота. Индексът ще важи за територии в областите Благоевград, Пазарджик и Пловдив, информират от НИМХ.   Възможни са бързо разпространяващи се много силни пожари с въвличане на дървесните корони. Днес ще преобладава слънчево време. По-съществени увеличения на облачността ще има над източната половина от страната и планинските райони и на отделни места там след обяд ще превали и прегърми. Максималните температури ще са между 25 и 30 градуса. ", "date": "2019.08.17", "title": "Опасност от пожари в три области у нас"}
{"url": "http://epicenter.bg/article/Ninova--Pochitame-geroite-ot-Ilindensko---Preobrazhenskoto-vastanie--pokazali-silata-na-balgarskiya-duh/190562/2/0", "text": "Днес почитаме героите от Илинденско - Преображенското въстание, показали силата на българския национален дух. Това се посочва в позиция на лидера на БСП Корнелия Нинова по повод Националния възпоменателен събор по повод 166-ата годишнина от Илинденско-Преображенското въстание в местността Петрова нива, съобщиха от пресцентъра на Национлния съвет на БСП.   \"Хиляди смели сърца останаха завинаги свързани от мечтата за свобода и единение. Поклон пред смелостта и саможертвата им\", се посочва в позицията на Нинова.", "date": "2019.08.17", "title": "Нинова: Почитаме героите от Илинденско - Преображенското въстание, показали силата на българския дух"}
{"url": "http://epicenter.bg/article/Naprezhenie-v-Omurtag--Grazhdani-iskat-spravedlivost--sled-kato-17-godishen-mladezh-zagina-v-katastrofa/190548/3/0", "text": "Протест в Омуртаг късно вечерта в петък заради катастрофа, при която е загинал 17-годишен младеж. Според протестиращите, за инцидента, който се е случил на 15-ти август,  е виновен пиян шофьор, прикриван впоследствие. В единия от автомобилите, който е паднал в канавка, са пътували трима души. Двама единият загива на място, друг младеж е в болница с опасност за живота, а шофьорът е невредим.   В другия автомобил е бил шофьор на 32 години. Протестът в петък вечерта е блокирал главния път София-Варна на разклона за Омуртаг.   Пред NOVA областният управител Митко Стайков обясни, че е разпоредил да се направи по-обстойна проверка на случая заради напрежението от последните часове.   „Основно напрежението е предизвикано вследствие на катастрофата и трагичния инцидент – едното от момчетата загива, другото момче в момента е в на изкуствено дишане, с травма на белия дроб, черепно-мозъчна травма и прекъснат прешлен. Основното искане на протестиращите е справедливост. Те имат някакви съмнения. Говорихме до 3 часа сутринта, но в рамките на час, с един нормален диалог, успокоихме хората, че ще направим всички възможно”, заяви в ефира на „Събуди се” Стайков.   Марчело първи е пристигнал на мястото на инцидента. „Шофьорът на другия автомобил беше пиян. Ние го спасихме него. Аз го вдигнах от земята, помогнах му да стане. Като го вдигнах, миришеше на алкохол”, каза той.   Приятелите на загиналия младеж обявиха, че 32-годишният шофьор на другия автомобил, е общински съветник от ДПС. \"Излязохме на протест, защото в интернет бяха публикувани само наши снимки, а името и колата на другия шофьор не беше споделена и качена. Доколкото разбрахме този човек е общински съветник от ДПС\", обясни Марчело.  Областният управител обеща, че няма да има политически чадър над шофьора на другия автомобил. \"Гарантирам,че няма да има никаква закрила или покровителство над никой\", заяви той.    Протестиращите обявиха, че повече няма да блокират пътя София-Варна. ", "date": "2019.08.17", "title": "Напрежение в Омуртаг: Граждани искат справедливост, след като 17-годишен младеж загина в катастрофа"}
{"url": "http://epicenter.bg/article/Kadastralni-skitsi-na-imoti-veche-shte-mogat-da-se-zayavyavat-v-obshtinite/190557/4/0", "text": "В бюджета на общините да постъпва разликата в стойността на таксата между електронен и хартиен документ, когато местната администрация подпомага службите по геодезия, картография и кадастър при обслужването на гражданите. Това съобщиха от Министерството на регионалното развитие и благоустройството. Това се предвижда в предлаганите промени в Тарифа №14 за таксите, които се събират в системата на Министерството на регионалното развитите и благоустройството и от областните управители.   За изпълнение на заявената от потребителя услуга общините получават от Агенцията по геодезия, картография и кадастър електронен документ, таксата за него постъпва в бюджета на МРРБ, а общините разпечатват и предоставят на потребителя съответния документ на хартиен носител. Очаква се в резултат на изменението да се увеличи броят на общините, които желаят да подпомагат службите по геодезия, картография и кадастър, като по този начин ще бъде подобрено обслужването на потребителите, тъй като те ще могат да заявяват и получават услуги от кадастралната карта на удобно за тях място – в общинските центрове.    С измененията в Тарифата се регламентира държавната такса за официалните документи – скици, схеми и  удостоверения да постъпва в държавния бюджет, чрез правоспособните лица по кадастър, които подпомагат службите по геодезия, картография и кадастър при административното обслужване.   В новия документ се предвижда промяна и в определянето на таксата за проект за изменение на кадастралната карта и кадастралните регистри. Досегашната отстъпка от 50 %, която се отнасяше за всички обекти в проекта ще се прилага само за горницата над 50-тия имот. Това означава, че от 51-вия имот нагоре, след отстъпката в цената от 50 на сто, тя ще бъде 25 лв. за обект.    Така се цели постигане на по-справедлив начин на заплащане, тъй като при досегашното определяне на отстъпката за проекти, които съдържат до 50 имота крайната цена на таксата беше по-висока, отколкото крайната цена на таксата за проект, съдържащ повече от 50 имота.   С цел подобряване обслужването на гражданите и регламентиране работата на правоспособните лица по кадастъра се предлагат промени и в още две наредби - за предоставяне на услуги от кадастралната карта и кадастралните регистри и за водене и съхраняване на регистъра на лицата, правоспособни да извършват дейности по кадастъра. С измененията в първия документ се определят условията и редът за осъществяване и прекратяване на дейността по административно обслужване от лицата, придобили правоспособност по реда на Закона за кадастъра и имотния регистър. Регламентирани са изискванията, на които трябва да отговарят правоспособните лица по кадастър, както и начинът и редът, по който се заявява пред АГКК желанието за административно обслужване и за отбелязване в регистъра на правоспособните лица, че ще извършват такава дейност.   В проектонаредбата са указани и правилата, които следва да прилагат правоспособните лица при предоставянето на услуги, както и видовете услуги, които ще предоставят на потребителите, чрез регламентиран достъп до административната информационна система – скица на поземлен имот, скица на сграда, схема на самостоятелен обект и удостоверение за наличие или липса на данни, както и приемане на заявления за изменение на кадастралния регистър на недвижимите имоти. Изброените услуги ще могат да бъдат предоставяни за цялата територия на страната, за която има кадастрални карти и кадастрални регистри.   С промените в Наредбата за изпълнението на всяка услуга са посочени кои документи се получават по служебен път и какви данни и документи се предоставят от заявителя. Отпада и предоставянето на документ, който да удостовери, че новоизградените обекти са нанесени в кадастралната карта и кадастралните регистри. Органите, въвеждащи обектите в експлоатация, извършват служебна проверка в кадастралната карта.   С измененията в Наредбата за водене и съхраняване на регистъра на лицата, правоспособни да извършват дейности по кадастъра, се конкретизира съдържанието на регистъра, партидите и партидните досиета на правоспособните лица, като се допълва с данни за датата, на която правоспособното лице започва и/ или прекратява дейността по административно обслужване, номер и датата на документ за преминат курс за поддържане и повишаване на професионалната квалификация и номер и дата на застрахователна полица за сключена застраховка „Професионална отговорност“.", "date": "2019.08.17", "title": "Кадастрални скици на имоти вече ще могат да се заявяват в общините"}
{"url": "http://epicenter.bg/article/Petrova-niva-predi-116-godini---nepobedimiyat-vazroden-balgarski-duh/190545/11/0", "text": "Една от най-героичните прояви на българското население в Таркия в борбата му срещу османските поробители е несъмнено избухналото през 1903 г. въстание, като част от общото въстание и наречено в Одринско Преображенско.   Това въстание представлява връхната точка на неотразимия стремеж на тракийците да се освободят от непоносимия политически и икономически гнет на турските феодали.   Преображенското въстание е светла страница в историята на освободителните борби на българското население в Тракия и е ярък израз на неговите непрестанни усилия заедно със своите братя в Македония за отхвърляне на османското потисничество и за завоюване на свобода и независимост.    На 18 срещу 19 август 1903 г. в местността Петрова нива Вътрешната македоно-одринска революционна организация взима решение за обявяване на Преображенското въстание в подкрепа на избухналото в Македония Илинденско въстание.   На това място е обявено новото въстание за присъединяване на Странджа, Одринска и Беломорска Тракия към свободна България. Революционно-демократичната власт в района просъществува 26 дни.     В крайна сметка бунтът е удавен в кръв.       Петрова нива за хората от Странджанския край, за хората от Одринска Тракия, тракийските българи и за цяла България, е една национална светиня. Неслучайно се нарича   Както през 1876 г. на Оборище е взето решене за Априлското въстание, така през 1903 г. 47 български мъже взимат решение Одринският революционен окръг да се присъедини към избухналото вече Илинденско въстание и то да придобие по-широк размер.   , с националното самосъзнание на българина. След това започва освободителната борба, после идва Съединението на България, след това е Илинденско-преображенското въстание от 1903 г., после започва Балканската война, прераснала в Междусъюзническа и Първата българска.   Георги Кондолов е един от най-уважаваните войводи в Странджанския край. Той е роден в странджанското село – Велика, в бедно семейство. Учи в дърводелство в Цариград, след което се връща, отваря работилница в Пловдив, но скоро след това се задомява и се преселва да живее в Бургас. Влиза във връзка с Гоце Делчев – близки приятели са. Ползвал се е с огромното доверие на Гоце Делчев, който също е бил чест гост на Бургас през 1901, 1902, 1903 г. Прави три чети. Първата е Алан-кайряшката – това е днешното село Ясна поляна, която чета е наброявала не повече от 10-15 човека. С нея обикаля странджанските села и подготвя населението за предстоящата борба. После прави още една чета и накрая третата, най-голямата, която вече е в състав от 100 човека. Към нея се присъединяват и – това е също един феномен в Странджа – „смъртните дружини“, участниците в тях са били наясно, че отиват на смърт.       Странджа е силно обезлюдена. Село Кондолово, което е кръстено на войводата Кондолов, наброява седем жители, а е на пътя Царево – Малко Търново. Подобна е гледката и на останалите странджански села. Въстаниците със слабото си въоръжение и малобройна численост, без да получат подкрепата на свободна България, са се били с 40-хилядна турска войска, придружена от башибозук. Унищожени са над 60 странджански села, населението е било изселено или избито.     Песента „Ясен месец“ е написана като въстанически марш от войводата и деец на Вътрешната македоно-одринска революционна организация Яни Попов. Текстът е от стихосбирката „Странджанска гусла“ (1905), издадена отново през 1909 година като „Странджански жалби“. Стихосбирката е сборник от хайдушки и революционни песни, записани на местно наречие от Лозенградско, Малкотърновско и Бунархисарско. Във второто издание е поместен пълният текст на „Ясен месец“, посветен на Пано Ангелов и Никола Равашола.   Ясен месец веч изгрява над зелената гора. В цяла Странджа роб запява песен нова юнашка.   През потоци, реки, бърда, нещо пълзи, застава дал е Юда самодива, или луда гидия? Не е Юда самодива, най е чета юнаци, плашила за читаци.   Бързат, бързат да пристигнат преди петли в Сърмашик, да ги никой не угади и ги подло предаде.   Но шпионско око мръсно отгде ги е съзряло тозчас тръгва и отива на врага чета предава.   Денят мина мирно, техо, дойде нощта ужасна, аскер селото загради и четата заварди.   Съмна вече над селото изток пламна във зора, пушка пукна, ек отекна знак се даде за борба. Юнаци са сал петима, един срещу стотина.   Бомби трещат, куршум пищи- цяла Странджа веч ечи, тиранинът е уплашен, от геройската борба.   Няма вече плахи роби, има горди юнаци… Гръм куршумен, гръм отново! Скъпа кръв порой тече, падна Пино, Равашола, мрат в борбата си нова.   О, Сърмашик, село славно, от юнашката борба, о, Сърмашик, знаме ново на тракийската свобода.   Днес на „Петрова нива” ще бъде отбелязана 116-ата годишнина от Илинденско-Преображенското въстание. В тържественото отбелязване в историческата местност „Петрова нива“ в община Малко Търново участие ще вземе и президентът Румен Радев.   В Националния възпоменателен събор ще участва и заместник-началникът на отбраната вицеадмирал Емил Ефтимов.    Организатори на събитието, което е под патронажа на президента, са Съюзът на тракийските дружества в България, Община Малко Търново и Регионалният съвет на тракийските дружества в Бургас.   В 20.00 часа в храм-костница „Света Петка“ ще бъде отслужена заупокойна молитва в памет на загиналите въстаници. В 20.30 часа държавният глава и върховен главнокомандващ ще приеме почетния строй на представителните роти на Националната гвардейска част и ще отдаде почит пред паметта на загиналите. Президентът Румен Радев ще произнесе слово.  ", "date": "2019.08.17", "title": "Петрова нива преди 116 години - непобедимият възроден български дух"}
{"url": "http://epicenter.bg/article/Evrostat--25-dushi-sa-se-udavili-u-nas-samo-za-parvite-5-mesetsa-na-tazi-godina/190547/11/33", "text": "Средно по 2 случая на смърт от удавяне на 100 000 души население са регистрирани у нас, показват данни от анализ на Евростат за тенденциите в ЕС от смърт при удавяне или потапяне през 2018 г.   Чисто математически това означава, че при 7 млн. души население, у нас през миналата година хипотетично е имало около 140 случая на смърт от удавяне. Само за първите 5 месеца на тази година /до 1 юни/ у нас е имало около 25 инцидента с фатален край от удавяне.   Според експерти от Водноспасителната служба на БЧК лятото е сезонът-пик от удавяния, като трите основни причини за удавянията са следните: непознаването на опасностите при къпане и плуване; неумението да се излезе от опасни ситуации, възникнали във водата, както и незнанието да се помогне на човек, който се дави.  Освен това други рискови фактори, с които задължително трябва да се съобразяваме при влизането във вода са: абсолютна забрана на алкохол и наркотици при къпане и плуване - според експертите и в двата случая хората губят реална представа за опасностите и надценяват собствените си сили и възможности.   Категорична е и забраната за плуване и къпане след обилно хранене - в подобна ситуация охлаждането на тялото и налягането на водата върху стомаха могат да предизвикат прилошаване, повръщане и дори загуба на съзнание, а попадането на стомашно съдържимо в дихателните пътища, води до задушаване и удавяне. Мозъкът е най-уязвимия орган в организма по отношение на кислорода и може да оцелее най-много около 4 минути преди да се появят необратими щети, казват експертите.   Анализът отчита още, че мъжете у нас се давят три пъти повече от жените, вероятно подценявайки и пренебрегвайки горните фактори за превенция по време на къпане и плуване.  Най-уязвими от фатални водни инциденти си остават децата - по данни на БЧК през последните 5 години /2013-2018 г./ вследствие от удавяния са загивали между 10 и 16 деца. Пикът на фатални инциденти е бил през 2008 г. - 32 удавени деца, както и през 2012 г. - 22 загубени детски усмивки. През миналата година е имало над 5 500 фатални инциденти с жители на ЕС, причинени от случайно удавяне и потопяване при около 5 милиона смъртни случая регистрирани като цяло. Тези данни отговарят и на средния показател за смърт при удавяне в ЕС от 1,1 на сто на 100 000 жители.    Смъртните инциденти с удавяне намаляват всяка година след регистриран пик от над 6 000 смъртни случая през 2013 г., отчита Евростат.   Сред държавите членки на ЕС най-високите проценти на смърт от удавяне са регистрирани в Литва и Латвия - с повече от 6 фатални инцидента на 100 000 жители. Други страни с регистрирани високи показатели от смърт при удавяне са още: Естония - 3 случая на 100 хиляди, Исландия и Словакия - по 2,3 случая на 100 хиляди и др.   За разлика от тях, най-ниските проценти са регистрирани в Италия, Малта и Португалия - всички по 0,4 смъртни случая на 100 000, както и в Дания - 0,5, Испания - 0,7, Швеция - 1 случай на 100 хиляди и др. Ситуацията при съседите ни е следната: в Румъния - 3 на 100 хиляди, в Гърция - 2,5, в Сърбия и Турция - по 1 случай на смърт от удавяне на 100 хиляди души население.    Статистиката за смъртността от случайно удавяне и потапяне по пол показва, че в почти всички страни, за които има данни, смъртността е била по-висока сред мъжете, отколкото сред жените. Изключение е Люксембург, където са били регистрирани 4 смъртни случая от удавяне, 3 от които са били жени.", "date": "2019.08.17", "title": "Евростат: 25 души са се удавили у нас само за първите 5 месеца на тази година"}
{"url": "http://epicenter.bg/article/Osem-dushi-zaginaha-pri-pozhar-v-hotel-v-Odesa/190551/7/0", "text": "Осем души загинаха и десет пострадаха при пожар в хотел в украинския град Одеса, съобщи ТАСС, като се позовава на украинската Държавна служба за извънредни ситуации.    Пожарът избухнал тази нощ на втория етаж на хотел \"Токио стар\" и обхванал площ от 1000 кв. метра. В гасенето му участвали 65 пожарникари и 13 пожарни коли.    Започнало е разследване на причините за пожара, пише Новини.бг", "date": "2019.08.17", "title": "Осем души загинаха при пожар в хотел в Одеса"}
{"url": "http://epicenter.bg/article/Krasen-Kralev-dade-start-na-pista--quot-Sofiya-quot--sled-10-godishno-prekasvane/190566/8/0", "text": "  Състезанието е част от кампанията \"Мисия нула\". \"Много е важно, че нашите най-добри пилоти станаха лице на кампанията за безопасност по пътищата. Приветствам идеята на организаторите за едно такова голямо състезание\", сподели Кралев.   Министърът смята, че \"Мисия нула\" е много амбициозна кауза, която се очаква да привлече много млади хора и да се сведат пътните инциденти до минимум в страната. \"Нека направим едно състезание, което да стане традиция в София и да радва столичани. Известно е, че автомобилният спорт е сред тези с най-много привърженици в България\", заяви той пред състезателите и обяви надпреварата за открита.   За писта \"София\", 3-и кръг от Националния шампионат на затворен маршрут, са заявили участие 65 състезатели. За последно надпреварата се проведе през 2009 г. на пътния възел под Бояна.", "date": "2019.08.17", "title": "Красен Кралев даде старт на писта \"София\" след 10-годишно прекъсване"}
{"url": "http://epicenter.bg/article/Pochina-zvezdata-ot--Volen-ezdach--Pitar-Fonda/190549/10/100", "text": "Американският актьор Питър Фонда, син на Хенри Фонда и брат на Джейн Фонда, почина на 79-годишна възраст, предадоха агенциите, като се позоваха на семейството му.   \"С дълбока тъга споделяме новината, че Питър Фонда почина\", заяви семейството.   Фонда починал тихо вчера сутринта в дома си в Лос Анджелис, заобиколен от семейството си. Официалната причина за смъртта е дихателна недостатъчност вследствие на рак на белия дроб. \"В един от най-тъжните моменти в живота ни не сме в състояние да намерим подходящите думи, за да опишем болката в нашите сърца. Докато скърбим, ви молим да зачитате личното ни пространство. И докато скърбим за загубата на този очарователен и мил човек, желаем също всички да възхваляват неговия дух и любов към живота\", се казва в изявлението на семейството.  Фонда е роден в Ню Йорк на 23 февруари 1940 г. в семейството на легендарната звезда от екрана Хенри Фонда и Франсис Форд Сиймор, дама от хайлайфа на Ню Йорк. Брат е на актрисата Джейн Фонда. Прочува се с филма от 1969 г. \"Волният ездач\", в който участва заедно с Денис Хопър и Джак Никълсън.   Фонда е продуцент и съавтор на сценария и е номиниран за награда \"Оскар\" на Американската филмова академия за най-добър оригинален сценарий.   Като режисьор си създава име с кинопродукции като \"Наемният работник\" (1971 г.). Номиниран е за \"Оскар\" за най-добър актьор за ролята си във филма \"Златото на Ули\" (1998 г.)   Източник: Нова.тв", "date": "2019.08.17", "title": "Почина звездата от „Волен ездач” Питър Фонда"}
{"url": "http://epicenter.bg/article/S-potomkata-na-Yovkov-Yova-Stankova---do-Angola-i-Yuzhna-Afrika/190571/10/0", "text": "Има моменти, когато наистина съжалявам, че не можете да видите събеседниците в „Покана за пътуване“, защото Йова Станкова е много красива. Е, Епицентър.бг поправя тази несправедливост. Ако съм събудила любопитството ви, кликнете върху снимката й.   Гостенката ми, обаче, може да се похвали не само с външен вид. Тя е израснала в Ангола, учила в Германия, живяла в Южна Африка, а сега се приспособява към италианските нрави край езерото Гарда.   При тази географски пъстра биография не е чудно, че Йова говори английски, руски, френски, немски и напредва с италианския. Тя направи впечатление още с дебютния си роман „Галерия от светове” и се надява да е наследила частица от таланта на писателя Йордан Йовков, чиято потомка е. Но в Покана за пътуване тя разказва за странстванията си по света.   Никога не съм си представяла, че ще опитам някога прабългарското питие кумис. При това като го наливам в дървена гаванка с черпак  в… ресторанта на петзвезден хотел. Но за моите приключения – друг път. Теодор Борисов и редовната си родолюбива рубрика „50 места от българската история отвъд България” отвежда до гроба на Хан Кубрат.   Чували сме, че Ливан е бил Швейцария на Близкия Изток. Местните показват патриотизъм като се кълнат, че красивата им страна е напълно безопасна и в столицата Бейрут се стреля само в определени дни от седмицата и то в отделни квартали.   Щом кажете на близките си ,че мечтаете да посетите Ливан, лицата им мигом добиват угрижен, дори панически вид. Наистина ли е толкова страшно и защо си струва да се посети държавата на чиито герб има кедър, а президентът по конституция трябва да е християнин, запитахме Анелия Талиб.    При разговора с нея си припомних, че кедърът е символ на Ливан, а ние го свързваме главно със скъпите му за българите, но много вкусни ядки.   Следващата гостенка в Покана за пътуване е професор по физикохимия. Специализирала е като Хумболтов стипендиант в Германия, а докторската си дисертация е защитила в Московския химикотехнологичен институт Менделеев.   Проф. Ева Соколова е автор на повече от дузина книги - учебници по специалността, научнопопулярни творби за деца и възрастни в областта на химията, есета за брака,  монография за своя род и дори на томче с изпитани готварски рецепти.   С покойния си съпруг, известния юрист и парламентарист Йордан Соколов, споделят разнообразни интереси в областта на музиката, изобразителното изкуство и литературата, но една от най-големите им общи страсти са пътешествията. Техният брак, продължил 45 години, е ярка илюстрация на нашата рубрика „Инвестирайте в спомени“. Последното място, което са посетили заедно Ева и Йордан Соколови е Египет.   Но при гостуването си в студиото на Покана за пътуване достолепната дама разказва за пътувания до Ливан, Мароко, Норвегия, Гърция и Германия.  Проф. Ева Соколова е пътешественик на духа и несломим любител на приключенията.", "date": "2019.08.17", "title": "С потомката на Йовков -  Йова Станкова до Ангола и Южна Африка"}
{"url": "http://epicenter.bg/article/Indiyskata-poslanichka-e-priyatno-iznenadana-ot-nasha-evrodeputat/190576/10/0", "text": "Посланичката на Индия увери единствения представител на българските евродепутати на партито за националния празник на милиардната страна -  Цветелина Пенкова, че е приятно изненадана от наличието на толкова млади и интелигентни хора в състава на Европейския парламент.   В резиденцията на  Н. Пр. Пуджа Капур двете дами разговаряха дълго и се договориха за следваща среща, на която да обсъдят теми за ползотворното сътрудничество между двете държави. Международната дейност на Цветелина Пенкова като част от групите за приятелство със Сърбия и Япония стартира още преди да е започнала същинската дейност на Европейския парламент.   Тя е член и на три комисии - по бюджетен контрол, по вътрешни пазари и защита на потребителите и на комисията за регионално развитие. Евродепутатът отбеляза, че един от основните приоритети, по които лично ще работи, е по какъв начин „да създадем условия за по-добър стандарт на живот в страни като България и за привличане на повече инвестиции, за да може младите хора да намират реализация в страната“.   На тържеството по повод националния празник на Индия певицата Диана Дафова получи сертификат за принос към развитието и утвърждаването на българо-индийските отношения.   Посланието в творчеството на Диана е общочовешко, с дълбока духовна насоченост. Последният й авторски проект „Един свят в хармония”призовава за любов, мир, толерантност и световно единство в многообразието.   Преди време в писмо лично до нея от външния министър на Индия, Дафова получи огромната благодарност от правителството в Делхи за видеоклипа й към песента-молитва от 15-и век  Махатма Ганди – „Vaishnav Jan To”(Добрият човек”), с която той започвал всеки свой ден.", "date": "2019.08.17", "title": "Индийската посланичка е приятно изненадана от наш евродепутат"}
{"url": "http://epicenter.bg/article/Britantsite-ne-iskat-Brekzit-bez-sdelka-na-31-oktomvri/190554/7/0", "text": "Британците решително отхвърлят идеята на премиера Борис Джонсън да изведе страната от Европейския съюз без сделка, пише вестник The Independent, като се позовава на данни от анкета, проведена за изданието. Допитването подкопава претенците на Джонсън, че има обществена подкрепа за плана си за Брекзит. Само 34% от запитаните отговарят, че искат министър-председателят да изпълни обещанието си да осъществи Брекзит до 31 октомври, ако това е нужно. От друга страна 49% от попитаните граждани на Великобритания настояват той да забави или да отмени изцяло излизането на страната от структурите на ЕС, или да проведе нов референдум.  Анкетата също така показва, че обществеността на острова не смята, че премиера може да се споразумее със съюза за нова сделка, като само 19% от попитаните са на мнение, че това е възможно. Освен това, според анкетираните Брекзит трябва да бъде поверен на парламента, вместо той да бъде изключван от преговорите. Консервативният депутат Гуто Беб се изказа по повод допитването, като заяви, че Джонсън няма подкрепа за Брекзит без сделка и никога не е имал. „През 2016 Борис Джонсън обеща по-добра сделка от сегашното ни споразумение с ЕС. Защо той не може да изпълни това обещание, вместо да осъществява катастрофален безмандатен Брекзит без сделка?“, допълни той. Лидерът на либерал-демократите, Джо Суинсън, също се изказа срещу подобно развитие на обстоятелствата.  „Както показва анкетата, не само, че липсва обществена подкрепа за това, но също е и невероятно безотговорно за всяко правителство, да преследва нещо, което ще доведе до загуба на работни места, щети на икономиката ни и ще удари нашите обществени услуги. \", заяви тя.   Източник: Фокус", "date": "2019.08.17", "title": "Британците не искат Брекзит без сделка на 31 октомври, сочи допитване"}
{"url": "http://epicenter.bg/article/Salvini-kritikuva-nepravitelstvenata-organizatsiya--koyato-spasi-korab-s-migranti-v-Sredizemno-more/190555/7/0", "text": "Италианският вицепремиер и министър на вътрешните работи, Матео Салвини разкритикува испанската неправителствена организация „Отворени ръце“ за това, че се опитва да вкара бежанци в Италия, предава Reuters, цитиран от Фокус. Мигрантите, които пристигат от Либия на кораб, чакат разрешение да акостират на южния италиански остров Лампедуза, но министърът на вътрешните работи разпореди на служителите си да не позволяват това да се случи. Салвини, който изгради популярността си в бурна кампания срещу нелегалната имиграция, действа в противовес на собствения си премиер, въпреки, че шест държави от Европейския съюз се съгласиха да приемат мигрантите. Здравето на хората на борда на кораба беше повод за спор между Салвини и испанската организация, като европейските институции също се включиха в него. Тринадесет души, за които „Отворени ръце“ казват, че са били сериозно травмирани или се нуждаят от медицинска помощ, са били изведени от кораба по-рано. \"Те се самонараняват и се ядосват на други хора от групата\", заяви Алесандро ди Бенедето, психолог от италианската група за спешна помощ пред RAI Radio, след като прегледа петима души от изведените на брега. Въпреки това, Салвини цитира ръководителя на болницата на Лампедуза, в която бяха прегледани евакуираните, като каза, че само един от тях има ушна инфекция, а всички останали са в добро здравословно състояние. Вицепремиерът заяви в изявление, че испанската организация „се подиграва“ с Италия и „обикаля Средиземноморието с единствената цел да събере възможно най-много хора“ за да ги доведе в страната. „През цялото това време те можеха да отидат до испанско пристанище и да се върнат три пъти“, добави той. Официално кораба беше допуснат до италиански води по-рано, след като административният съд в Рим отмени забраната за достъп, наложена от вицепремиера.", "date": "2019.08.17", "title": "Салвини критикува неправителствената организация, която спаси кораб с мигранти в Средиземно море"}
{"url": "http://epicenter.bg/article/h/190563/7/0", "text": "Заподозрени са двама души за пожара на гръцкия остров Евбея, като властите не изключват и възможността за късо съединение, пише електронното издание на гръцкия вестник Kathimerini. Гръцките власти разследваха причините за големия горски пожар, който опустоши обширни горски територии на остров Евбея и горя в продължение на три дни. Полицията разполага с двама заподозрени в евентуален умишлен палеж, като същевременно проучва възможността огънят да е бил причинен от късо съединение. Служители на специалната секция за палежи на гръцката противопожарна служба получиха достъп до телефонните записи на 33-годишен мъж, за когото се смята, че може да е причинил пожара. Разследващите се стремят да установят дали алибито на заподозрения, че той не е бил в района по време на пожара, ще се потвърди.  Подозренията на властите се дължат на това, че мъжът е бил арестуван през август миналата година във връзка с общо девет случая на палежи, които са извършени недалеч от мястото, къде бушуваше бедствието. Според служителите на пожарната служба някои предмети, намерени в изгорялата гора, могат да бъдат останки от механизми, използвани за палежи, но без потвърждаващите показания на свидетели, те са недостатъчни като доказателства. Властите също така разследват втори заподозрян, местен жител, който е получил изгаряния от бедствието. Пожарната служба все пак не изключва възможността пожарът да е причинен от късо съединение от водни помпи в района.    Източник: Фокус", "date": "2019.08.17", "title": "Пробите от пожара в Евбея сочат към двама заподозрени"}
{"url": "http://epicenter.bg/article/Kray-bregovete-na-Indoneziya-sedem-dushi-zaginaha-sled-pozhar-na-korab/190564/7/0", "text": "Най-малко седем души загинаха, а още четирима са безследно изчезнали след пожар на кораб край бреговете на провинция Сулавеси, разположена в централната част на Индонезия.    Това съобщи в събота информационна агенция Синхуа, като се позова на официалния представител на националната спасителна агенция Юсуф Латиф. Според него сред загиналите имало две деца. Информация за причините за инцидента и други подробности все още няма.    Пожарът е започнал в машинното отделение. Членовете на екипажа не са успели да потушат пожара сами.    „Пътниците трябваше да скочат във водата“, каза Латиф.   Източник: Новини.бг", "date": "2019.08.17", "title": "Край бреговете на Индонезия седем души загинаха след пожар на кораб"}
{"url": "http://epicenter.bg/article/Moshtna-burya-udari-Istanbul---quot-Kapala-charshi-quot--e-pod-voda--Video-/190568/7/0", "text": "Мощна буря удари Истанбул и предизвика мащабни наводнения, съобщават АФП и БГНЕС. Проливните дъждове превърнаха множество улици в турския мегаполис в реки и причиниха истински транспортен хаос. Наводнен е и историческия закрит пазар „Капалъ чарши“.   Заради дъжда за кратко бяха спрени фериботните връзки между азиатската и европейската част на града. От кметската управа издадоха предупреждение към гражданите да бъдат внимателни заради лошото време. \r\n   \r\n Проливният дъжд продължи около два часа като сериозно засегна историческата „Капалъ чарши“ – един от най-старите закрити базари в света, където много от собствениците заявиха, че магазините им са наводнени. \r\n   \r\n По улиците във водния капан бяха хванати множество автомобили, чийто шофьори бяха спасявани от екипи на пожарната. В един от истанбулските квартали кола падна в огромна яма, отворила се насред пътното платно заради дъждовете.    MAJOR flooding in Istanbul, Turkey this afternoon, August 17th! Report: Severe Weather Turkey ", "date": "2019.08.17", "title": "Мощна буря удари Истанбул, \"Капалъ чарши\" е под вода (Видео)"}
{"url": "http://epicenter.bg/article/Angela-Merkel-blagodari-na-Ungariya-za-rolyata-y-v-padaneto-na-Berlinskata-stena/190570/7/0", "text": "Германската канцлерка Ангела Меркел изрази благодарност към Унгария за ролята й за обединението на Германия преди 30 години, когато Будапеща отвори границата си за източногерманците, предаде ДПА. Това позволи на жителите на бившата комунистическа държава да емигрират на Запад и помогна за падането на Желязната завеса.    \"Това беше важна стъпка към падането на стената и след това, към постигането на единство на Германия\", заяви тя в седмичното си обръщение, публикувано днес.    На 19 август 1989 г. на германско-австрийската граница се събира \"Общовропейски пикник\", организиран от групи на гражданското общество. Само за няколко часа успяват да избягат на Запад стотици несъгласни с комунистическия режим в Германската демократична република. Потокът от бежанци се засилва, след като Унгария, тогава член на Източния Блок, отстъпва пред десетките хиляди източногерманци, лагеруващи близо до границата й и премахва загражденията.    Берлинската стена падна само три месеца след Пикника, превърнал се в движение за мир. Източна и Западна Германия се обединиха официално през 1990 година.    Очаква се в понеделник Меркел да посети унгарския граничен град Шопрон, за да отбележи годишнината от Общоевропейския пикник заедно с унгарския премиер Виктор Орбан.    Това ще е първото посещение на канцлерката в Унгария от 2014 година.  Двамата лидери са на противоположни позиции по въпроса за миграцията. Антиевропейските позиции на Орбан и близостта му с Русия също пораждат напрежение, отбелязва ДПА, цитирана от Новини.бг", "date": "2019.08.17", "title": "Ангела Меркел благодари на Унгария за ролята й в падането на Берлинската стена"}
{"url": "http://epicenter.bg/article/Parvi-sluchay-na-zapadnonilska-treska-v-Severna-Makedoniya/190572/7/0", "text": "Първият случай на западнонилска треска в Северна Македония за тази година е регистриран в Скопие, предаде агенция МИА.    Пациент, заразен със западнонилска треска, е бил приет в клиниката за инфекциозни болести преди една седмица и се намира в тежко състояние.   Директорката на клиниката Милена Стеванович каза за МИА, че този сезон не са имали други случаи на болестта, която се пренася от комари.    Стеванович каза, че няма повод за паника, като изтъкна, че освен пръскането против комари от страна на градските власти, епидемиологичните и други медицински служби предприемат редовни мерки за превенция на западнонилската треска.   Източник: Новини.бг", "date": "2019.08.17", "title": "Първи случай на западнонилска треска в Северна Македония"}
{"url": "http://epicenter.bg/article/Zhan-Klod-Yunker-shte-se-podlozhi-na-neotlozhna-operatsiya/190573/7/0", "text": "Председателят на Европейската комисия Жан-Клод Юнкер трябваше да съкрати лятната си ваканция и се прибра в родината си Люксембург, където ще претърпи спешна операция на жлъчния мехур, пише американският вестник The Washington Post, цитиран от Фокус. Високопоставен служител на Европейския съюз заяви, че 64-годишният Юнкер „ще бъде подложен на спешна холецистектомия“ – хирургично отстраняване на жлъчния мехур. Юнкер се е намирал на почивка в Австрия. Следващата седмица той трябваше участва в срещата на Г-7 в Биариц, Франция.  Председателят на ЕК от години страда от заболяване на гръбначния стълб, според различни информации.", "date": "2019.08.17", "title": "Жан-Клод Юнкер ще се подложи на неотложна операция"}
{"url": "http://epicenter.bg/article/Psihiatar--Profilat-na-Martin-Trifonov-savpada-s-tozi-na-ubietsa-na-Viktoriya-Marinova/190559/3/0", "text": "  Мотивите за извършването на бруталното престъпление също остават неясни. Малко след ареста на мъжа хората в селото недоумяват как човек без психични заболявания и без да е употребил алкохол и наркотици, каквито данни разпространиха от МВР, може да посегне на дете.   \"Ще отнеме доста време, докато хората в селото се успокоят. Писмени жалби срещу Мартин не сме получавали. Когато има напрежение, трябва да се пише до кмета и да се звъни на 112. Когато се подаде сигнал на спешния телефон, тогава може да се вземе под внимание и органите на реда да си свършат работата\", коментира кметът на селото Димчо Георгиев.   Докато МВР издирваше предполагаемия убиец над 10 часа, доста хора от село Сотиря са го видели. \"Видях го, беше при мен. Той дойде у нас и му дадох да се нахрани. Понеже е беден, реших да направя добро. Всичко това се случи около 14 часа. Не знаех, че се е случил такъв инцидент. Ако знаех щях да го хвана\", обясни Мими.   \"Ударих го 2-3 пъти и го вързах за едната ръка с въже. Успя да избяга обаче, подгоних го, но не успях да го настигна. Тогава се обадих на полицията”, разказа Ганчо.   \"Имам впечатление от него от доста дълго време. Той се изхранва предимно с дребни кражби. Краде от домовете на възрастни хора. Често обитава къщи, в които няма собственици или са изоставени\", каза Диян Вълчев.   Мартин Трифонов разбира какво е извършил и може да носи отговорност, смята психиатърът д-р Цветеслава Гълъбова. \"Психопатите са хора, които не желаят да се съобразяват с писаните и неписани норми. Могат да бъдат рационално интелигентни, но могат и да не бъдат. Задължително обаче те емоционално не са интелигентни. В случая имаме един примат. Едно изключително примитивно същество, което живее на нагони и инстинкти. Той няма никакви вътрешни спирачки. Не е научен да се съобразява с нищо. Не е научен да се самоконтролира, не е научен на труд, не е образован. Този човек е изпуснат от самото начало. На 21 години има стабилен стаж като криминално проявен, като затворник\", обясни тя.   Според нея той разбира какво е извършил. \"Той обаче не е способен на съчувствие, на съпричастност, на емпатия. Те са емоционално много студени хора. Те осъзнават чисто рационално какво са направили, т.е. могат да носят наказателна отговорност, но не могат да изпитва съчувствие и състрадание. Тези неща, те не ги правят в състояние на афект\"”, обясни д-р Гълъбова.   По думите й профилът на Мартин Трифонов съвпада с този на Илиян Здравков, който уби Вероника във Велико Търново и убиеца на Виктория Маринова - Северин Красимиров.", "date": "2019.08.17", "title": "Психиатър: Профилът на Мартин Трифонов съвпада с този на убиеца на Виктория Маринова"}
{"url": "http://epicenter.bg/article/Otkriha-golyamo-kolichestvo-kokain-v-sklad-za-plodove-v-Burgas/190560/3/0", "text": "Открито е голямо количество кокаин в склад за плодове в Бургас, съобщават от Апелативната прокуратура в града.   По-късно в събота се очаква Административният ръководител на Окръжната прокуратура в Бургас Георги Чинев и старши комисар Калоян Калоянов – Директор на ОД на МВР-Бургас да разкрият повече информация за акцията.  ", "date": "2019.08.17", "title": "Откриха голямо количество кокаин в склад за плодове в Бургас"}
{"url": "http://epicenter.bg/article/Balgariya-specheli-delo-sreshtu-Omanskiya-fond-v-arbitrazhniya-sad-vav-Vashington/190561/3/0", "text": "Държавният резервен фонд на Оман се отказа от исковете си без право да ги предяви отново. Това съобщиха от Министерството на финансите.   На 13 август арбитражният трибунал постанови решение по международното арбитражно дело, заведено от Държавния резервен фонд на Оман срещу Република България в Международния център за разрешаване на инвестиционни спорове във Вашингтон, САЩ. В делото ищецът се оплакваше, че действията на българската държава и БНБ във връзка с поставянето на \"Корпоративна търговска банка\" АД под особен надзор, отнемането на лиценза и обявяването й в несъстоятелност, както и отказът й да бъде предоставена ликвидна подкрепа или спасителен план под друга форма, представляват нарушения на Договора за взаимно насърчаване и защита на инвестициите между България и Оман.   След като България представи две писмени защити, придружени от експертни становища и доказателства, през месец декември 2018 г.   Държавният резервен фонд на Оман се отказа от исковете си без право да ги предяви отново. В съответствие с този отказ, решението отхвърля окончателно исковете като неоснователни и осъжда ищеца да заплати всички разноски по делото на България.", "date": "2019.08.17", "title": "България спечели дело срещу Оманския фонд в арбитражния съд във Вашингтон"}
{"url": "http://epicenter.bg/article/Okrazhniyat-prokuror-na-Burgas--Okolo-75-kilograma-kokain-sa-otkriti-v-20-626-kashona-s-banani/190567/3/0", "text": "Около 75 килограма кокаин са открити в 20 626 кашона с банани. Това съобщи по време на брифинг Георги Чинев, административен ръководител на Окръжна прокуратура – Бургас, предаде Радио \"Фокус\"   \"На 27 юли тази година плавателен съд на международна компания е акостирала в Пристанище Бургас, идвайки от Италия. Два дни по-късно - на 29-ти, са разтоварени голямо количество банани, които на 31 юли са пристигнали в складова база в Бургас. Получател на стоката е българско търговско дружество, като от Еквадор за него са били поредназначени 15 контейнери с банани, във всеки от които е имало по 20 палета. Общо кашоните са били 20 626 броя. Открити в тях са около 75 килограма кокаин\", отбеляза Георги Чинев. Той посочи още, че е грама на такова високорисково наркотично вещество възлиза на близо 70 евро, а на едро - цената е около 80 хиляди лева.   \"Установено е, че част от бананите - 3240 кашона са били експортирани за Румъния. Идентифицират се баркодовете на отделните пратки. Пратката е включвала банани от 32 ферми от Еквадор\", добави окръжният прокурор.   По думите му по случая е образувано досъдебно производство за престъпление по чл. 354 а, ал.2, вр. ал 1 от НК, т.е \"задържане с цел разпространение на високорискови наркотични вещества - кокаин, в особено големи размери\".   \"Проведени са множество действия по разследване, като са разпитани лица в качеството им на свидетели, извършене оглед на местопроизшествието, назначена е и физико-химическа експертиза\", добави Георги Чинев.", "date": "2019.08.17", "title": "Окръжният прокурор на Бургас: Около 75 килограма кокаин са открити в 20 626 кашона с банани"}
{"url": "http://epicenter.bg/article/Maykata-na-zadarzhaniya-Martin--Sinat-mi-e-nevinen--krieshe-se-ot-politsaite-ot-strah/190569/3/0", "text": ". Това каза пред NOVA майката на заподозрения за изнасилване и убийство Мартин Трифонов – Стоянка Стоянова. По думите й   на 7-годишното момиче.   Стоянова му е над село Сотиря и твърди пред NOVA, че синът й е невинен.   Мартин е в болница под засилена полицейска охрана.", "date": "2019.08.17", "title": "Майката на задържания Мартин: Синът ми е невинен, криеше се от полицаите от страх"}
{"url": "http://epicenter.bg/article/Povdignaha-3-obvineniya-na-zadarzhaniya-Martin-Trifonov-za-tezhkoto-ubiystvo-na-dete/190574/3/0", "text": "Окръжната прокуратура в Сливен повдигна три обвинения - за убийство, за блудство и за изнасилване на задържания за убийството на 6-годишното дете от сливенското село Сотиря.    Задържаният Мартин Трифонов е в болница под засилена полицейска охрана. Заради трагичната смърт на момичето в понеделник в Община Сливен е обявен Ден на траур.    Обвиненията на Мартин Трифонов са повдигнати в присъствието на служебен защитник в болницата, където е настанен, предаде БНТ.    След няколкочасови преследвания вчера и оказване на съпротива, заподозреният за убийството в Сотиря беше прострелян от полицията.    Има огнестрелни рани и счупвания на костите в областта на крака. Състоянието му е стабилно, адекватен е и е контактен, казаха от Сливенската болница. Направени са му две операции. По думите на лекаря поне седмица ще е необходима 21-годишният мъж да бъде изписан от лечебното заведение.    По време на укриването си Мартин се върнал в дома си за кратко. Майка му го нахранила, но не съобщила в полицията.    В понеделник съдът ще гледа мярката за неотклонение на Мартин. Предвидените наказанията за трите обвинения са 30 години затвор, доживотен затвор и доживотен затвор без право на замяна.", "date": "2019.08.17", "title": "Повдигнаха 3 обвинения на задържания Мартин Трифонов за тежкото убийство на дете"}
{"url": "http://epicenter.bg/article/Kmetat-na-Sliven-obyavi-19-avgust-za-Den-na-traur-po-povod-tragichnata-smart-na-Kristin/190565/2/0", "text": "Кметът Стефан Радев обявява 19 август, понеделник, за Ден на траур в Община Сливен по повод трагичната смърт на Кристин Георгиева.    Той изказва дълбоки съболезнования от негово име и от името на Община Сливен към семейството на детето.    Кметът изразява съпричастност с болката и трагедията на близките на детето. Стефан Радев е категоричен, че в този тежък момент Община Сливен застава зад роднините на Кристин и потвърждава готовността си да окаже финансова, психологична и всяка друга подкрепа, от която имат нужда.    Пред близките е поел ангажимент Общината да поеме разходите по погребението, което ще бъде следващата седмица, информира Фокус.", "date": "2019.08.17", "title": "Кметът на Сливен обяви 19 август за Ден на траур по повод трагичната смърт на Кристин"}
{"url": "http://epicenter.bg/article/Hilyadi-se-sabraha-na-Petrova-niva--kulminatsiyata-na-chestvaniyata-predstoi/190575/2/0", "text": "Хиляди българи се събраха в местността Петрова нива, за да почетат паметта на жертвите от Илинденско-Преображенското въстание, предаде Радио „Фокус“.   Годишнината от събитието, свързана с национално-освободителната борба на македонските и тракийските българи, за пореден път събра сънародници от всички краища на страната. Освен военнослужещите от Въоръжените, Военноморските сили и Националната гвардейска част, да отдадат почит на героите са дошли и стотици тракийски наследници.   Под съпровода на странджанската народна песен всички са в очакване на Заупокойната молитва, която предстои да бъде отслужена в храм-костница „Света Петка“.   Събитията по отбелязване на 116-тата годишнина по традиция започнаха в ранните часове на деня с фолклорния конкурс „С песните на Манол Михайлов“ и детския пленер „Цветовете на Странджа“.   По-рано се проведе научна конференция, чиято тема тази година бе „Капитан Петко Войвода и борбата на тракийските българи за свобода и справедливост“. След нея д-р Ваня Стоянова даде урок по история на открито, чиято тема бе „Капитан Петко Войвода – 175 години безсмъртие“.   Очаква се президентът на Република България Румен Радев, под чийто патронаж се провежда днешното събитие, да произнесе слово.   На 29 юни 1903 г се е състоял конгресът на Одринския революционен окръг в местността Петрова нива. Санстефанският мирен договор и последвалият Берлински договор будят гнева на все още поробените българи в областите Македония и Одрин. Така се взима решение от Даме Груев и Христо Татарчев да избухне въстание, което да освободи тези области. Конгресът е наречен още Странджанското Оборище. На него присъстват делегати от всички области в Одринско, четници и войводи. Те взимат важни решения, относно плана и хода на предстоящото въстание. ", "date": "2019.08.17", "title": "Хиляди се събраха на Петрова нива, кулминацията на честванията предстои"}
