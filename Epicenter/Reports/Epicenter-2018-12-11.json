{"url": "http://epicenter.bg/article/Puskat-parvite-elektrobusi-v-Sofiya-utre/170495/2/0", "text": "Първите електробуси в София ще бъдат пуснати по линиите на градския транспорт утре, 12 декември.   В представянето им ще вземат участие кметът на София Йорданка Фандъкова и посланикът на НР Китай Джан Хайджоу.  Присъстващите на събитието утре ще имат възможност и да участват в тестова обиколка с един от електробусите, предадоха от пресцентъра на Столичната община.   Превозните средства отговарят на екологичен стандарт Евро 6.", "date": "2018.12.11", "title": "Пускат първите електробуси в София утре"}
{"url": "http://epicenter.bg/article/Stoynev--Gordeem-se--che-Stanishev-e-preizbran-za-lider-na-PES--Pozhelavam-na-nashite-desni-takav-uspeh/170468/2/0", "text": "Гордеем се, че Сергей Станишев отново е преизбран за лидер на ПЕС - пожелавам на българската десница да имат българин лидер на десницата. Това каза заместник-председателят на ПГ на „БСП за България“ Драгомир Стойнев в отговор на журналистически въпрос по време на редовната пресконференция в централата на БСП.   „Виждайки капацитета им обаче, съмнявам се, че това ще е скоро“, добави Стойнев. Медиите запитаха представителите на Изпълнителното бюро, които застанаха пред тях след заседанието му, има ли поздравителен адрес до Станишев така, както има такъв от лидера на ГЕРБ и премиер Бойко Борисов. „Поздравителен адрес от Корнелия Нинова и Изпълнителното бюро има. Той ще бъде изпратен на Сергей Станишев. Конфликт между Нинова и Сергей Станишев няма“, отсече Стойнев.   „Когато е от името на Изпълнителното бюро – то трябва да го одобри. Днес имахме бюро, одобрихме, изпращаме“, обясни още веднъж  Стойнев защо поздрава до Станишев се е забавил с няколко дена.   Гласуването за лидер на ПЕС на конгреса в Лисабон бе на 7 декември.    ", "date": "2018.12.11", "title": "Стойнев: Гордеем се, че Станишев е преизбран за лидер на ПЕС! Пожелавам на нашите десни такъв успех"}
{"url": "http://epicenter.bg/article/Mahnaha--quot-nadgrobnite-plochi-quot--po--quot-Grafa-quot--/170469/2/0", "text": "Г  видя  След масовата обществена реакция и масирано медийно отразяване - днес пространството изглежда наистина по-добре.   Как ще бъде обозначена визуално обаче границата на трамвайното трасе, е въпрос на проектантско решение. Различна настилка вече не е възможно да бъде поставена, освен ако отново не се разкопае. Другият вариант за светлинни индикатори също е възможен, но отново изисква вкопаване на кабели и светлинни тела в настилката. Остава да видим решението на Общината за споделено пешеходно-трамвайно пространствено решение, за което настояват архитектите на проекта.  Въпросът е защо и докога в София ще се строи на принципа \"проба-грешка\", или \"правим го, ако мине номера\", питат от \"Спаси София\".  Поставянето призмите в последните дни на вече закъсняващия ремонт бе по хрумка на \"пътен инженер\" в КАТ. Изборът на тези ограничители  обаче не беше съобразен естетиката на пространството и това президвика гнева на софиянци.", "date": "2018.12.11", "title": "Махнаха \"надгробните плочи\" по \"Графа\" "}
{"url": "http://epicenter.bg/article/S-ogromno-mnozinstvo-EP-glasuva-za-palnoto-priemane-na-Balgariya-i-Rumaniya-v-Shengen/170471/2/0", "text": "С огромно мнозинство Европейският парламент одобри доклада на българския евродепутат и президент на ПЕС Сергей Станишев и заяви волята на евродепутатите за приемане на България и Румъния в Шенген с всички граници. Текстът на Станишев беше одобрен с 514 гласа „за“, 107 „против“ и 38 „въздържал се“. Така Парламентът обнови своята позиция по въпроса и направи силна заявка за рестартиране на процеса по присъединяване на България в Шенгенското пространство.  , заяви Станишев след гласуването.  Премахването на граничния контрол с двете страни-членки на ЕС, ще позволи на България да концентрира много повече финансов, логистичен и човешки ресурс в охраната на външната граница на Европа и в по-бързото и качествено обслужване на пътниците.  „С днешната позиция на Европарламента балансът на силите в ЕС вече е в наша полза – две от трите институции – Европейският парламент и Европейската комисия подкрепят идеята за приемане с всички граници. Този доклед е силен инструмент в ръцете на българското правителство в преговорите с държавите-членки в Съвета.  Приемането на половинчатото предложение за поетапно влизане в Шенген на практика ще означава да се примирим с двойния стандарт и да узаконим идеята на десните и либералите за „Европа на няколко скорости“. Това може да има последствия в много други направления и за дълги години напред. Съгласим ли се с третирането на България като страна втора категория, то няма как в бъдеще да изискваме към нас да бъдат прилагани справедливо правилата като към равноправен член на ЕС.“  ", "date": "2018.12.11", "title": "С огромно мнозинство EП гласува доклада \"Станишев\" за пълно приемане на България и Румъния в Шенген"}
{"url": "http://epicenter.bg/article/Elena-Yoncheva--Podkrepyam-balgarskite-stroiteli/170472/2/0", "text": ", заяви депутатът от левицата Елена Йончева по повод изявления на Камарата на строителите в България.   Браншовата организация обвини БСП, че атакува строителния бизнес в интерес на чужди компании.   \" \", подчертава Елена Йончева. И заявява: \"  Това е начин да изчистим всяко съмнение в професионализма на българския строител. Те заслужават това! Независимата експертиза на качеството на българските магистрали помага на строителите, които са принудени да работят в обстановка, в която често се констатират редица нередности по цялата верига на инвестиционния процес.  .\"  ", "date": "2018.12.11", "title": "Елена Йончева: Подкрепям българските строители!"}
{"url": "http://epicenter.bg/article/Zafirov--Tri-godini-balgarskite-voennosluzheshti-sa-hraneni-bez-da-ima-obyavena-obshtestvena-porachka-/170474/2/0", "text": "\"През изтеклата седмица гръмна поредният скандал, свързан с методите на ръководене на Министерството на отбраната и казуса с храненето на българските военнослужещи. Стана ясно, че през последните три години, българските военнослужещи са хранени без да има обявена обществена поръчка за услугата\", това каза Атанас Зафиров, член на изпълнително бюро на НС на БСП. Той поясни, че тази сага започва през 2015 г., когато армията остава без доставчик на храна.   След като тогавашният договор изтича, е обявена обществена поръчка с прогнозна стойност близо 26 млн. лв. без ДДС. Веднага след нейното обявяване и протичане, започва една дълга съдебна сага от обжалвания, която довежда до днешното положение\", обясни Зафиров. Той заяви, че през последните три години министърът на отбраната два пъти е нарушил закона. \"Първото нарушение е, че тъй като процедурата не е финализирана, няма процедура, по която да се доставя тази храна и затова се е минало към раздаване на пари на военнослужещите. Това е в нарушение на закона\", категоричен бе той. Зафиров добави, че старият закон е давал такава възможност, но през 2016 г. е бил променен и начинът, по който се случва това сега, е абсолютно недопустим. \"Отговорността е на министъра на отбраната, който е имал решение на казуса\", каза Зафиров. По думите му само месец след встъпването на министъра в длъжност, 3-членен състав на ВАС е дал решение, че тази процедура, по която се обжалва, може да бъде продължена. През месец април, 5-членен състав на ВАС дава окончателно становище, че тази поръчка трябва да бъде продължена. Оттогава досега министерство отказва да изпълни решението на съда и продължава да нарушава закона.  \"Обясненията, които бяха дадени от министър Каракачанов, бяха крайно неубедителни. За пореден път той си позволи да говори за някакви \"тарикати\" в системата на отбраната, които искат да вземат някакви пари\", заключи Зафиров. Той настоя министър Каракачанов да отговори - защо е нарушен два пъти законът, кои са тарикатите, които са се опитали да откраднат 31 млн. лв. от храненето в армията и кои са лобистите-депутати в Комисията по отбрана, за които е говорил.  ", "date": "2018.12.11", "title": "Зафиров: Три години българските военнослужещи са хранени без да има обявена обществена поръчка!"}
{"url": "http://epicenter.bg/article/Iliyana-Yotova--Knigata-e-nay-visokoto-prepyatstvie-pred-nevezhestvoto-i-bezduhovnostta/170476/2/0", "text": "Книгата е най-високото препятствие пред бушуващото зло на невежеството и бездуховността. Тя е врата, която никога няма да се отвори пред тях. С тези думи вицепрезидентът Илияна Йотова откри в Националния дворец на културата 46-ия Софийски международен панаир на книгата и 6-ия Софийски международен литературен фестивал, съобщиха от прессекретариата на държавния глава.   „Забранявана и отричана в различни времена, книгата днес е по-жива и необходима от всякога. Ние, хората, изпитваме все по-голяма жажда за досег с нея“, отбеляза вицепрезидентът.   Илияна Йотова заяви, че благодарение на писаното слово се раждат личностите, идентичността на народите и обществата. „Писмеността и словото изградиха и опазиха човешките цивилизации“, посочи вицепрезидентът и цитира пророческите и мъдри думи на първоучителя Константин-Кирил Философ от „Проглас към евангелието“: Голи са без книги всички народи.   „Шест дни на шест етажа ще властва Нейно Величество Книгата. Софийският международен панаир на книгата и литературният фестивал имат голямата мисия да сближават хората“, заяви Илияна Йотова.   Вицепрезидентът благодари на организаторите на форума, които всяка година превръщат НДК във вълшебен дворец, а посетителите му – в приключенци и пътешественици в други страни с помощта на книгите. Специални благодарности Илияна Йотова изрази към чуждестранните партньори на Софийския международен панаир на книгата. „Езикът на книгите не познава граници“, изтъкна вицепрезидентът.   Тази година акцент на форума е литературата на Германия, Австрия, Швейцария и Лихтенщайн под мотото „Четири страни – един език“.   По-късно вицепрезидентът се включи в откриването на интерактивна инсталация с виртуална реалност на УНИЦЕФ в рамките на кампанията „Заедно срещу насилието в училище“.", "date": "2018.12.11", "title": "Илияна Йотова: Книгата е най-високото препятствие пред невежеството и бездуховността"}
{"url": "http://epicenter.bg/article/Fandakova--Zalagame-20-mln--lv--za-tsyalostni-rekonstruktsii-i-stroitelstvo-na-15-detski-gradini/170477/2/0", "text": "Залагаме около 20 млн. лв. в проектобюджета за 2019 г. за цялостни реконструкции и строителство на 15 детски градини. Това каза пред журналисти кметът на Столична община Йорданка Фандъкова по време на откриването на нова сграда на 76-та детска градина „Сърничка“ в ж.к. „Младост“ 4, предаде репортер на Агенция „Фокус“.  „От тази есен 250 семейства и техните деца имаха възможност да тръгнат в новата сграда на детската градина, която е за 10 групи, със специален корпус, с многофункционална сграда, със спортна зала, с всички необходими удобства - истински дворец на децата в Младост“ обясни Фандъкова.  „Близо 4 млн. лв. са инвестициите, които направихме в тази детска градина, като това е една от петте нови сгради, които пуснахме в експлоатация. Тази година започнахме още седем. Залагаме около 20 млн. лв. в проектобюджета за 2019 г. за цялостни реконструкции и строителство на 15 детски градини, като седем от тях вече започнаха“, каза още кметът на столицата.  „За радост в София продължават да се раждат деца. Има много деца във всички райони. Особено натоварени остават районите „Младост“, „Люлин“, „Триадица“, „Красно село“, „Лозенец“, „Витоша“. Там са и основните усилия, които насочваме. Намираме терени и строим там, където има най-голяма необходимост. В „Младост“ това е шестата нова сграда, която за последните години успяхме да построим. Ще търсим нови възможности. Знаете, че проблемът започва още със самите терени“, заяви Фандъкова. Тя благодари на БПЦ за решението да предостави два терена в едни от най-тежките райони на столицата за строеж на детски градини.  „Вече се строят детски градини в „Лозенец“, „Княжево“ и Нови Искър, „Дружба“. В това число се съдържат и детските градини, които заварихме с етернитови плоскости и конструкции, така че на нас ни се наложи да инвестираме огромни средства и в подмяната на етернитови сгради и в подмяната на пожароопасни бараки, така че това наистина е една много тежка задача, която успяваме да преодолеем“, каза още Фандъкова.  Следващата година предстои да завършим цялостната модернизация на 26 училища и детски градини в западните и северните райони на града, заедно с Френската гимназия, която се намира в центъра на града, обяви кметът.  „Това са районите „Връбница“, „Надежда“, „Илинден“, „Красна поляна“. Продължаваме и с тази задача, която също е много важна. Модернизацията се финансира по ОП Региони в растеж със съфинансиране от общинския бюджет“, каза още Фандъкова.  ", "date": "2018.12.11", "title": "Фандъкова: Залагаме 20 млн. лв. за цялостни реконструкции и строителство на 15 детски градини"}
{"url": "http://epicenter.bg/article/Razpitvat-Evgeni-Krusev-za-remonta-na-Grafa/170423/3/0", "text": "Очаква се в рамките на деня доскорошният заместник-кмет на столицата Евгени Крусев да даде показания за ремонта на улица \"Граф Игнатиев\". Той ще бъде разпитан в Специализираната прокуратурата. Крусев освободи поста на заместник-кмет по направление „Транспорт и транспортни комуникации” след като беше призован от Прокуратурата като обвиняем по проверката на ремонта на ул. „Граф Игнатиев“. Главният прокурор Сотир Цацаров обясни, че разследването срещу него е за длъжностно престъпление, свързано с нарушение на Закона за обществените поръчки и по-конкретно с поръчката за шумо и виброизолиращи подложки на обекти. Агенция „Фокус“ припомня: Обновяването на ул. „Граф Игнатиев“, свързано с подмяна на настилката, осветлението и релсовия път, започна през май. За това качествено ли се ремонтира главната столична улица се заговори в началото на октомври. Общинските съветници от БСП-София поискаха оставката на кмета Йорданка Фандъкова. Имаше и протест пред сградата на Столична община с искане кметът да освободи поста заради некачествени ремонти. В отговор общинските съветници от ГЕРБ заявиха, че истеричните ситуации, които БСП създават около ремонта, са сценарий за предизборна кампания. Йорданка Фандъкова наложи санкция от 100 хил. лева на фирмата, която осъществява строителния надзор. В края на октомври стана ясно, че Прокуратурата ще провери ремонта на ул. „Граф Игнатиев“. През ноември от Министерството на регионалното развитие и благоустройство обявиха, че също проверяват ремонта на столичната улица. ", "date": "2018.12.11", "title": "Разпитват Евгени Крусев за ремонта на Графа"}
{"url": "http://epicenter.bg/article/Shefat-na-stroitelnata-kamara--Horata--koito-v-momenta-ni-atakuvat--sa-BSP-/170467/4/0", "text": "Хората, които в момента ни атакуват, са БСП. Това каза на пресконференция председателят на УС на Камарата на строителите в България (КСБ) инж. Илиян Терзиев, предаде репортер на Агенция „Фокус“.  „Най-важното, което искаме на този етап, е промени в Закона за обществените поръчки и Закона за устройството на територията, така че да е ясно кои фирми участват, на кой етап каква е конкретната отговорност, много са точките. Във всички парламентарни групи сме представили конкретно нашите искания“, заяви инж. Терзиев.  „Ние не сме молили за каквото и да било, освен за подкрепа на бранша“, подчерта той. По думите му трябва да се разделят четирите етапа при строителството, в които имат роля инвеститорът, проектантът, надзорът и строителят, който накрая издава обекта на останалите и те му го приемат.  „Не винаги само строителят е виновен“, подчерта инж. Терзиев. По думите му загубите за бранша от състоянието, в което се намира в момента и атаките към него, са за милиони левове. „В тази ситуация има два вида загуби – финансови и чисто човешки. Вярвайте ми за мен човешките са много повече от паричните, това е големият проблем“, отбеляза той.  „Очакванията за следващия програмен период са от порядъка на 12 и 15 млрд. евро. Няма фирма в Европа, която не би желала да участва в раздаването на тази баница“, посочи инж. Терзиев, като уточни, че по-добрата конкурентоспособност на българските фирми е свързана и с по-ниското заплащане.  „Ние сме последни по часова ставка - 3,5 евро на час“, посочи той. По думите му дори и изпълнението на обекти да бъде спечелено от чужди фирми, пак работата се върши от български работници.  „Пак ние ще строим, пак ние ще свършим работата, коя външна фирма си е докарала работници отвън? Идват с техни инженерни кадри и трябва да свършим работата ние“, допълни инж. Терзиев.  На въпрос дали строителите ще преминат към ефективни протестни действия, ако не бъдат чути, той отговори: „Ако е протест на моята фирма, ще ви кажа веднага, но ни сме Камара от над 5000 фирми. Дано не се налага, дано ни чуят и видят, но това трябва да бъде решение на един доста по-широк кръг от фирми. Не бих желал да се ангажирам, не е коректно към нашите членове“.   \"Със строителство у нас се занимават около 20 000 фирми, в Камарата са вписани само 5 100. Разбирате какъв е мащабът, върху който се упражнява строителна дейност с нерегламентирани структури, които не притежават съответните специалисти и квалификация и обектите, които се изпълняват от тях, много често са извън данъчното облагане и закони\", каза изпълнителният директор на Камарата на строителите в България (КСБ) инж. Мирослав Мазнев.  „Сивият сектор при нас не може да бъде изследван така, както мерят по кофите колко цигари са с бандерол и колко не са. Затова статистиката е много относителна“, посочи инж. Мазнев. „Камарата не е панацея, но следи за фирмите - какъв състав имат, какви референции получават и как работят“, отбеляза той.  „В България нашите големи обекти в значителна част се изпълняват от малки и средни фирми. Чуждите фирми не могат да предвидят и разчитат на този ресурс, докато не се свържат с българските. Това е основната причина поради която гледат с предубеденост и се стараят да отстранят по-големите фирми с цел тяхното заместване“, коментира инж. Мазнев. По думите му в сравнение с останалите бивши социалистически страни България е запазила един силен строителен сектор.   „Ние работихме с чуждите фирми и продължаваме да работим с тях, но да сте виждали немски работници или други? Те идват само с консултантски дейности или просто продават своите референции, които утежняват нашата стойност. Затова строителният бизнес ще бъде пречка в техните очи. Той доказал своите възможности и нека да ни кажат тези европейски страни, които скачат, че в България не могат работят техни фирми – колко български фирми и са пуснали и спечелили обществени поръчки в тези държави“, коментира той, като отбеляза, че обектите, които се изпълняват от български фирми са не по-качествени от тези на чужди.  „Става въпрос за много пари – от там нататък може би моралът и скрупулите за някои хора изглежда по друг начин. Ние съжаляваме само за едно – че българи и още повече политици се поддават на тази нотка и са склонни със своята изява, която цели преди всичко популизъм и събиране на гласове, да създаде негативна представа не само в България, а в Европа. Вие знаете какво значи един сигнал в Европа, когато се каже – парите, които дават, се крадат, много повече са, отколкото са необходими, с тях се строи некачествено. Големият риск е да бъдат спрени тези пари – и те ще бъдат спрени не за тези, които побутват към тези действия, а за фирмите, на хората, които с труда си изкарват заплатите си“, посочи още инж. Мазнев.   \"Малките компании имат нужда от подкрепа, а не големите. Големите компании ще се оправят сами\", коментира още инж. Илиян Терзиев в отговор на критиките към Камарата, че се е превърнала в защитник единствено на големите компании в бранша.  „Без така наречените „малки компании“ при нас няма как да се случи, каквото и да било. Ако си мислите, че има голяма компания, която може да направи всичко на даден обект, това е абсурдно. Няма вариант, по който да се случи това“, коментира той.  Като пример, който не е добре организиран в строителния процес у нас, той даде изискването според Закона за обществените поръчки да се декларира в началото на проект, който изисква 4 годишен период, с коя компания ще работиш след 3 години и половина.  „Представете си, че 10 фирми участват с 10 подизпълнителя и те са различни като възможности, знания и умения. Защо ще ме караш да го обявявам и след това да правим хиляди лупинги, за да ги махна. Ако можеш от тези подизпълнители да вземаш най-добрия – това е конкуренцията. До скоро в ЗОП това бе абсолютно невъзможно, но мисля, че се преборихме“, поясни инж. Терзиев.  „Аз мога да кажа за себе си – при мен над 70% от строително-монтажните работи, които изпълнявам, се изпълняват от така наречения „подизпълнител“ или малки фирми, но които са много добри в своята област. Това е целта на мероприятието – фирма от 4 или 7 човека, но да са добри в това, което правят. За мен те имат нужда от подкрепа“, посочи той.   ", "date": "2018.12.11", "title": "Шефът на строителната камара: Хората, които в момента ни атакуват, са БСП "}
{"url": "http://epicenter.bg/article/Vanga--2019-g--shte-donese-kriza-v-Evropa-i-prirodna-stihiya-v-Aziya/170439/11/0", "text": "Огромна икономическа криза ще удари Европа през следващата година. Това е предрекла Ванга, написа британският в. Сън. Според лондонския таблоид българската пророчица е предвидила много катаклизми през 2019 г. Освен кризата в стопанството на Стария континент, тя е предрекла, че мощна природна стихия ще удари части от Азия. Мощно земетресение и последвала огромна вълна-цунами ще убият стотици хиляди души, добави изданието.  Природни и политически сътресения ще засегнат и Русия, и САЩ. Огромен метрополитен ще падне в най-голямата по територия държава в света, а през следващата година срещу стопанина на Кремъл Владимир Путин ще бъде извършено покушение.  Идната година ще бъде последна за Доналд Тръмп в Белия дом. Американският президент ще напусне поста си заради мистериозно заболяване. Той вече има проблеми със слуха, допълни \"Сън\".  Ванга почина през 1996 г. Нейните думи обаче и до ден днешен привличат вниманието на почитателите на конспиративните теории. Според привържениците ѝ тя е предрекла атентатите от 11 септември 2001 г. в Ню Йорк, Световната икономическа криза от 2008-2009 г., както и възхода на \"Ислямска държава\", написа още жълтият вестник.   Източник: Новини.бг", "date": "2018.12.11", "title": "Ванга: 2019 г. ще е последната за Тръмп в Белия дом, срещу Путин ще бъде извършено покушение"}
{"url": "http://epicenter.bg/article/-quot-Bohemska-rapsodiya-quot--na--quot-Kuin-quot--e-nay-slushanata-pesen--izdadena-prez-XX-vek/170441/6/0", "text": "\"Бохемска рапсодия\" на \"Куин\" е най-слушаната песен, издадена през 20-и век, на стрийминг устройства, съобщава Universal Music Group в Туитър.   Песента е слушана над 1,5 милиарда пъти.   \"Бохемска рапсодия“ е написана от фронтмена на британската група Фреди Меркюри през 1975 г. Част е от издадения същата година албум \"Нощ в операта\". След пускането си се качва на върха на класациите на Обединеното кралство и стои там в продължение на 9 седмици. Още през януари 1976-а вече са продадени 1 милион копия.  След смъртта на Фреди Меркюри през 1991 г. тя отново достига №1 в класациите и се превръща в 3-тия най-продаван сингъл за всички времена във Великобритания.    Хитът общо 3 пъти е влизал в класацията Hot 100 на Билборд: през 1975 г., през 1992 г. и през тази 2018 г., когато излезе и филма за \"Куин\" именно със заглавието \"Бохемска рапсодия\".   Източник: Канал 3", "date": "2018.12.11", "title": "\"Бохемска рапсодия\" е най-слушаната песен, издадена през XX век"}
{"url": "http://epicenter.bg/article/Levitsa--desnitsa-i--quot-zhaltite-zhiletki-quot--nedovolni-ot-merkite-na-Makron/170420/7/0", "text": "И крайната десница, и крайната левица, и \"жълтите жилетки\" във Франция са недоволни от мерките, обявени от президента Еманюел Макрон в отговор на протестното движение, предадоха БТА и Новини.бг, позовавайки се на АФП и ДПА.   Левият радикален водач Жан-Люк Меланшон и лидерът на Социалистическата партия Оливие Фор порицаха Макрон, че въвежда мерки, които ще бъдат платени от обикновените хора, а не от много богатите. Меланшон каза, че ще има пети рунд от протести идната събота: \"Пето действие от началото на гражданската революция в тази страна, това ще е голяма мобилизация\".   Лидерката на крайнодесния Национален сбор Марин Льо Пен написа в Туитър: \"Макрон се отказа от някои свои фискални грешки - това добре, но той отказва да признае, че недоволството е срещу отстоявания от него модел\". Според нея президентът \"отстъпва, готвейки се за скок\".   В Марсилия, Рен и в редица други градове \"жълтите жилетки\" са все така гневни след обръщението на Макрон, съобщава АФП и цитира реакциите на някои от тях: \"маскарад\", \"перчене\", \"измама\", \"представление\", \"лепенка върху рана от изгаряне\", дори \"провокация\". \"Може би ако Макрон бе казал тези неща преди три седмици, щеше да успокои движението, но сега е много късно\", казва 34-годишен участник в протестите. \"Чувства се като заложник и хвърля по някоя троха\", казва друг.  ", "date": "2018.12.11", "title": "Левица, десница и \"жълтите жилетки\" недоволни от мерките на Макрон. Протестите продължават!"}
{"url": "http://epicenter.bg/article/Krasen-Kralev--Vavezhdaneto-na-VAR-shte-reshi-problemite-sas-sadiystvoto-vav-futbola-/170470/8/0", "text": "Въвеждането на системата за видеонаблюдение ВАР ще помогне за решаването на проблемите с българското футболно съдийство. Това заяви пред медиите министърът на младежта и спорта Красен Кралев след откриването на ледената пързалка „Юнак“, съобщиха от ММС.  „Отнасям се много сериозно към проблемите в българското съдийство. Многократно съм казвал, че тази година има доста пропуски и сериозни проблеми. Вицепрезидентът на БФС Атанас Фурнаджиев каза, че в близките три години се очаква въвеждането на ВАР системата. Мисля, че това е решението, което ще даде възможност за по-голяма обективност. Има някои отбори, които бяха ощетени с между 5 и 10 точки, което е много важно за крайното класиране - със системата за видеонаблюдение това ще се прекрати. Вярно е, че съдиите също са хора и допускат грешки, но мисля, че трябва да бъдат по-концентрирани“, заяви Кралев.  Спортният министър подчерта, че не би се осмелил да твърди, че в работата на съдиите има корупционни практики. Според Красен Кралев по-скоро има напрежение и липса на подготовка. По думите му, съдиите трябва да знаят, че най-малката грешка може да „взриви“ феновете.  Кралев изтъкна, че има служби, които проверяват сигналите за нередности и подчерта, че Министерството не е разследващ орган.  „Аз мога да давам коментари относно качеството на съдийството - дали има преднамереност или грешките са плод на некомпетентност. В момента залагам на второто твърдение. Ако има някакви сигнали, с пълна готовност ще се заемем да помагаме на разследващите органи да се установи каква е истината“, категоричен бе той. Министърът призова страстите в българското първенство да се успокоят и феновете да бъдат концентрирани върху резултатите, които отборите показват, а не върху съдийските грешки.  Министър Кралев коментира и изказванията на Григор Димитров от последните дни.  „Всеки си има мнение. Видяхме, че той каза едно, след това се коригира и каза друго. Аз не съм видял до сега една критика, че ATP турнирът е излишен за България и не би трябвало да го има. Първо показахме, че българската публика е изключително компетентна и заслужава да има подобен турнир. Второ този турнир е реклама за целия български спорт, за българската държава и дава възможност на хиляди български деца да се докоснат до магията на най-големите тенисисти“, заяви министърът.  Красен Кралев допълни, че не се чувства засегнат от думите на Димитров.  „Мисля, че се получи ситуация тип „изгубени в превода“. Видяхте, че Григор Димитров първо говори на български, след това се обясни на английски. Но всичко е наред и нямаме конфликтни точки. Много пъти съм казвал, че всеки състезател сам си избира как да протече подготовката му, как да подреди календара си и в кои състезания да участва. Аз съм с най-добри чувства към Григор. Желая му успех и през следващата година да си върне формата, в която беше през 2017-та“, каза Кралев. Той коментира, че вероятно сумата, която ще се отпусне за тенис турнира, отново ще бъде същата като в последните години – 500 000 лева.  По думите на спортния министър бюджетите на федерациите за следващата година няма как да бъдат рязко променени, защото увеличението на средствата за спорт през 2019 г. е 5%.  „Приоритет ще имат федерациите, които имат шанс да спечелят квоти и да пратят хора на Олимпийските игри. Това е може би най-важната подготвителна година в целия олимпийски цикъл“, коментира министър Кралев. Той бе категоричен, че ММС е въвело ясна система за финансиране на федерациите през последните години и всеки знае, че ще получи средства според постигнатите успехи.  „Ако има разочаровани, това ще бъде, защото не са си изпълнили ангажиментите към нас с подготовка и резултати“, подчерта Красен Кралев.   ", "date": "2018.12.11", "title": "Красен Кралев: Въвеждането на ВАР ще реши проблемите със съдийството във футбола "}
{"url": "http://epicenter.bg/article/Megan-dokaza--che-e-savremenna-i-smela-hertsoginya--poyavi-se-s-drazka-roklya-i-tamen-lak--Snimki-/170434/10/84", "text": "Херцогинята на Съсекс  се появи изненадващо на тазгодишните Британски модни награди, които се проведоха в Лондон.Тя бе специален гост за да връчи  \r\n \r\n \r\n \r\n Съпругата на принц Хари изглеждаше зашеметяващо в елегантна дълга черна рокля на марката Givenchy. В комбинация бе избрала златни сандали и няколко масивни гривни в същия златен нюанс. \r\n \r\n \r\n \r\n \r\n Творческата директорка на модна къща \"Живанши  спечели наградата за най-добър британски дизайнер на годината за колекциите дамско облекло, съобщи Франс прес, цитиран от Дарик. Отличието й бе връчено от Меган Маркъл, чиято сватбена рокля е проектирана именно от Келър.   \"Радвам се, че съм тук, за да чествам британската мода\", заяви  в присъствието на много знаменитости на годишната церемония за британските модни награди в \" \" в  . Бившата холивудска актриса приветства не само визията и креативноста на  , но и добрия ѝ нрав. Те се срещнаха в началото на годината, преди модната дизайнерка да създаде роклята, носена от  на сватбата ѝ с    на 19 май.   получи специалната модна награда за позитивна промяна заради ангажираността си в полза на борбата с климатичните промени. \r\n \r\n \r\n \r\n 77-годишната икона на пънк модата се възползва от предоставената ѝ възможност, за да разобличи \"гнилата финансова система\", която е причината за \"всичките ни проблеми\". Наградата за манекенка на годината бе присъдена на 17-годишната  , която жъне успехи в модата по примера на световноизвестната си майка - супермоделът  . \r\n \r\n \r\n \r\n \"За мен е огромна чест да получа тази награда\", каза  . \"Ролята ми в представянето на творческа визия е малка, но съм благодарна, че съм част от него\".  Модна къща \" \" бе отличена с наградата за бранд на годината, а  - с приза за най-добър дизайнер.", "date": "2018.12.11", "title": "Меган доказа, че е съвременна и смела херцогиня, появи се с дръзка рокля и тъмен лак (Снимки)"}
{"url": "http://epicenter.bg/article/Zadarzhaha-US-promoutar--prisvoil--750-000-za-blagotvoritelen-kontsert-u-nas/170448/10/99", "text": "Американски промоутър бе арестуван по подозрения, че е присвоил 750 000 долара, предвидени за благотворителен концерт за бездомни деца в България, предаде Асошиейтед прес, като се позова на прокуратурата.   На Робин Ди Маджо, барабанист и бивш музикален директор на ООН и на музикално шоу, може да бъдат повдигнати обвинения във финансова измама.   Ди Маджо получил 750 000 долара, след като се съгласил да помогне на фондация \"Мир за теб, мир за мен\" да организира благотворителен концерт в България. Но вместо да преведе парите на музиканти, той ги изхарчил за лични нужди и за да купи къща на бившата си съпруга. Ако бъде признат за виновен, Ди Маджо може да бъде осъден на до 20 години затвор.   В кариерата си на барабанист той е участвал в записването на албуми на Пол Саймън и Даяна Рос, отбелязва АП.   Източник: Дир.бг", "date": "2018.12.11", "title": "Задържаха US промоутър, присвоил $750 000 за благотворителен концерт у нас"}
{"url": "http://epicenter.bg/article/Ruski-sveshtenik-profukva-dareniya-v-butitsi-na-Gucci-i-Louis-Vuitton--Snimki-/170453/10/99", "text": "Руски свещеник се забърка сам в грандиозен скандал, след като снимки от Instagram акаунта му показаха, че води охолен начин на живот.  Вячеслав Баскаков публикувал снимки с луксозните си обувки и дори джапанки. Свещеникът от Твер далеч не бил смирен служител на Бога, а се глезел с екстравагантни стоки от марки като Gucci и Louis Vuitton.  Снимките разгневяват миряни, които смятат, че Божият служител краде от църковните богатства и дарения, и сигнализират патриаршията.  Руският патриарх Кирил, който преди шест години бе в центъра на скандал заради ръчния си часовник за 30 000 долара, настоява дисциплинарната комисия първо да опита да го \"върне към здравия разум\".   \"Животът на свещеника не може да бъде разделен между личното и общественото и никой свещенослужител не може да служи като свещеник от сутрин до обяд, а след това да бъде който си пожелае от обяд до вечер\", заяви Александър Волков, говорител на руския патриарх Кирил.  Баскаков се извини в неделя за снимките, заявявайки, че ще понесе наказанието си и ще изтрие Instagram акаунта си, защото не е съумял да се държи смирено и подобаващо.  Въпреки това той отрича да е притежавал каквото и да е от Gucci или Louis Vuitton, твърдейки, че е заснел повечето снимки в магазините. Той дори твърди, че понякога \"пришивал\" скъпо изглеждащи катарами към обувките си, а самите му обувки всъщност били евтини.   Източник: Новини.бг", "date": "2018.12.11", "title": "Руски свещеник профуква дарения в бутици на Gucci и Louis Vuitton (Видео)"}
{"url": "http://epicenter.bg/article/Meril-Striyp-shte-stava-baba-za-parvi-pat/170483/10/100", "text": "Една от най-обичаните и успешни актириси в Холивуд - Мерил Стрийп, догодина ще бъде баба. Дъщеря й Мейми Гъмър, която също е в актьорския бранш, е бременна с първото си дете и вече не може да скрие порасналото си коремче. Мейми и бащата на детето й - сценариста Мехар Сети, се сгодиха през август тази година. Много е вероятно актрисата вече да е била в очакване, имайки предвид напредналата бременност, в която се намира, пишат от MissBloom.   Въпреки че това ще бъде първото дете на Мейми, тя вече има един брак зад гърба си. От 2011 до 2013 година 35-годишната актриса бе омъжена за актьора Бенджамин Уокър.   Колкото до Мерил Стрийп, идната година е много вълнуваща за нея. Не само, че на бял свят ще се появи първото й внуче, но и следващото лято актрисата празнува своя 70-и юбилей.", "date": "2018.12.11", "title": "Мерил Стрийп ще става баба за първи път"}
{"url": "http://epicenter.bg/article/Prints-Hari-i-Megan-ukrasiha-praznichnoto-darvo--Snimki-/170489/10/99", "text": "Херцозите на Съсекс Меган и Хари се готвят за Коледа, но не в Бъкингамския дворец, а в музея на восъчните фигури „Мадам Тюсо” в Берлин.   Восъчните двойници на бременната Меган и принц Хари са изложени от днес, след като първо бяха показани на коледен базар в Германия.   Те са разположени в празнично украсена стая, носещи коледни пуловери и разменящи си подаръци.   Източник: бТВ", "date": "2018.12.11", "title": "Коледни восъчни фигури на принц Хари и Меган бяха изложени при „Мадам Тюсо” (Снимки)"}
{"url": "http://epicenter.bg/article/Shvedskata-printsesa-Viktoriya-obleche-roklya-na-mayka-si-za-Nobelovite-nagradi/170494/10/84", "text": "Шведската принцеса Виктория впечатли феновете на монархията с приказна рокля, която е заела от майка си по време на церомонията на Нобеловите награди в Стокхолм. \r\n \r\n 41-годишната наследничка на шведския трон носеше невероятна бална рокля Nina Ricci, която е носена от майка ѝ кралица Силвия през 1995 г. Тоалетът е съчетание от розов горна част, наподобяващ корсет, жълто-зелен пояс и дълга, обемна сива пола.   Голямата панделка на гърба на роклята придава допълнителен драматичен ефект на сатенения тоалет.   Виктория, която присъстваше на церемонията заедно с по-възрастните представители на кралското семейство, бе съчетала тоалета с бляскава тиара и церемониална лента.   Почитателите на монархията веднага забелязаха пищния тоалет и не пропуснаха да отбележат, че по-рано е бил носен от кралица Силвия.   Източник: Дир.бг", "date": "2018.12.11", "title": "Шведската принцеса Виктория облече рокля на майка си за Нобеловите награди"}
{"url": "http://epicenter.bg/article/Sport-i-turizam-v-pregradkata-na-merinosova-ovtsa/170413/10/0", "text": "Ако прочетете заглавието буквално, със сигурност ще си представите атлет, който препуска, гушнал къдрокосо добиче.   Но в случая прегръдката идва от… спортните облекла или термо бельото, с които катерите планини или правите упражнения сред природата. Материите от мериносова вълна със сигурност създават телесен уют. И то през всеки сезон.  Защото този тип вълна е мека, лека и изцяло от естествена материя, която е природен терморегулатор -  през зимата държи топло, през лятото - прохладно.   Допълнителна екстра на термобельото от мерино е фактът, че ако се изпотиш вълната отвежда влагата отвътре навън и така кожата остава суха. Бабите ни очевидно са го знаели чрез дълговечната народна памет, защото са предпочитали вълната.   А точно този материал е наистина специален – изработен е от невероятно фина и мека като коприна мериносова нишка по австралийски патент на Woolmark. Защо тъкмо от този вид овца? Ами понеже, живеейки на влажен и топъл климат, за да се охлажда природата я е надарила с изключително фино руно. Активните спортисти и планинари отдавна знаят предимствата на бельото, дрехите за тренировки или обикновените тениски (които тежат едва 127 грама) от такъв материал.   Дори онези, които предпочитат да не мърдат от екрана на монитора могат да се снабдят с ценните артикули като си поръчат по интернет на  .   Термобельото е незаменимо през властващия в момента зимен сезон не само при тернировки за колоездене, езда, лека атлетика, тенис, джогинг, ами и за всекидневна употреба. Бързо затопля тялото, поддържа оптимална телесната температура, но не запарва.  Съвремените технологии за обработка на фината мериносова вълна са довели до ултра лека, деликатна, еластична и мека тъкан. Освен това, съхне бързо. Изпотиш ли се, абсорбира влагата и я отвежда отвътре навън. Фланелката може и да е влажна, но кожата остава суха.   И понеже кройките са анатомични – имаш пълна свобода на движенията. Няма опасност някъде да ти дърпа, стиска или убива – дори шевовете са плоски, за по-голям комфорт.   А мериносовата вълна е и хипоалергенна.    ", "date": "2018.12.11", "title": "Спорт и туризъм в прегръдката на мериносова овца"}
{"url": "http://epicenter.bg/article/Evropeyskiyat-parlament-shte-podkrepi-Balgariya-za-Shengen/170421/7/0", "text": "Европейският парламент ще гласува резолюция в подкрепа на влизането на България и Румъния в Шенгенското пространство. Това ще стане по време на последната парламентарна сесия за тази година в Страсбург.   ЕП проведе вчера дебат в подкрепа на двете балкански държави. Главен докладчик по него беше лидерът на Партията на европейските социалисти Сергей Станишев. На дебата не присъстваха представители на Европейския съвет, който трябва да вземат окончателното решение. Противници на София и Букурещ са Холандия и Германия. Резолюцията е юридически незадължителна и призовава Съветът на ЕС да вземе бързо и положително решение за присъединяването на България и Румъния в Шенген. Не за пръв път Европейският парламент приема резолюция в тази посока. През юни 2011 г. той подкрепи присъединяването на България и Румъния към Шенген, като след това на няколко пъти препотвърди това свое решение. Двете балкански страни частично прилагат правилата от Шенген, посочват от ЕП. Окончателното решение те да станат част от пространството без проверки трябва да бъде взето с единодушие в Съвета на ЕС.    ", "date": "2018.12.11", "title": "Европейският парламент ще подкрепи България за Шенген"}
{"url": "http://epicenter.bg/article/Turtsiya-sazdava-nova-voennomorska-baza-v-Cherno-more/170427/7/0", "text": "Турция създава нова военноморска база на източното крайбрежия на Черно море, съобщава вестник \"Миллиет \",  предаде БГНЕС .   Новият военен обект ще се намира в района на селището Сюрмене, на 40 км от град Трабзон. Очаква се, че във военната база ще служат 400 военнослужещи, а също така ще работят 200 цивилни лица.   Изданието отбелязва, че Анкара е предприела тази стъпка след новините за намеренията на САЩ да изпратят в акваторията на Черно море свои военни кораби. Вашингтон ще предприеме тези действия след инцидента в Керченския проток.   В момента Турция разполага с 8 военноморски бази в четирите морета, които умиват нейните брегове. Това са Средиземно, Черно, Мраморно и Егейско море.", "date": "2018.12.11", "title": "Турция създава нова военноморска база в Черно море"}
{"url": "http://epicenter.bg/article/Spryaha-targa-za-prodazhbata-na-mecha-na-Lyuk-Skayuokar/170431/7/0", "text": "Светлинният меч на Люк Скайуокър от култовата сага \"Междузвездни войни\" беше изтеглен от търг в Съединените щати заради съмнения в неговата автентичност.  Мечът трябваше да се превърне в \"черешката\" на аукциона, който ще се състои от 11 до 14 декември в Лос Анджелис, щата Калифорния. Според прогнозите мечът щеше да донесе над 200 хиляди долара. \r\n \r\n \r\n \r\n Потребители на социалните мрежи обаче изразиха съмнение, че оръжието е истинско. Според тях става дума за копие или прототип.   Дизайнерът на меча Роджър Кристиан по-рано е изпратил официално писмо, с което потвърждава автентичността на реквизита. През септември светлинният меч на друг герой от поредицата, Анакин Скайуокър, беше продаден за близо 180 хиляди долара.   Източник: бТВ", "date": "2018.12.11", "title": "Спряха търга за продажбата на меча на Люк Скайуокър"}
{"url": "http://epicenter.bg/article/Rumen-Radev-shte-se-sreshtne-s-predstaviteli-na-rabotodatelskite-organizatsii/170422/2/0", "text": "От 14.00 часа на „Дондуков“ 2 президентът Румен Радев ще проведе среща с представители на ръководствата на работодателските организации в България. Това съобщиха от прессекретариата на държавния глава.", "date": "2018.12.11", "title": "Румен Радев ще се срещне с представители на работодателските организации"}
{"url": "http://epicenter.bg/article/Slabi-valezhi-ot-dazhd-do-kraya-na-sedmitsata/170426/2/0", "text": "Днес дъжд ще вали по морското крайбрежие, а сняг главно в Североизточна България и в планините, минималните температури ще са от минус 5° до 0°. Такава е прогнозата за времето на Националния институт по метеорология и хидрология (НИМХ) при БАН, съобщена от дежурния синоптик Боряна Маркова, цитирана от Фокус.   През нощта валежите в западната половина от страната спряха и облачността се разкъса и намаля. Над източната ще е облачно със слаби превалявания от дъжд, в крайните североизточни райони и в Странджа-Сакар - от сняг.  Днес значителна ще се задържи облачността над източните и планинските райони. Дъжд ще вали по морското крайбрежие, а слаб сняг ще има главно в Североизточна България и в планините. Ще продължи да духа умерен, в Дунавската равнина временно силен вятър от запад-северозапад. Минималните температури ще са от минус 5° до 0°, максималните – между 2° и 7°.      По Черноморието ще е предимно облачно със слаби валежи от дъжд. Ще духа умерен, по северното крайбрежие временно силен северозападен вятър. Максимална температури на въздуха 5-8°. Температурата на морската вода е 8-10°. Вълнението на морето ще е 1-2 бала.    В планините облачността ще е значителна със слаби превалявания от сняг. Ще духа умерен до силен северозападен вятър. Максималната температура на височина 1200 метра ще е около минус 4°, на 2000 метра – около минус 11°. Атмосферното налягане ще се повишава и ще е близко до средното за декември.    В сряда ще е без съществени валежи, само сутринта на отделни места, главно в Северна България, ще превали слаб сняг. Над западната половина от страната ще има временни разкъсвания и намаления на облачността. Ще продължи да духа до умерен вятър от запад-северозапад.    През нощта срещу четвъртък вятърът чувствително ще отслабне и ще се ориентира от югоизток. От югозапад ще започнат нови валежи, предимно от сняг, на изток ще има и дъжд. Валежите ще са на повече места в Южна България, предимно слаби и още през нощта срещу петък ще спрат.    В петък ще остане предимно облачно, почти без валежи. През почивните дни вятърът ще е от изток-югоизток", "date": "2018.12.11", "title": "Слаби валежи от дъжд до края на седмицата"}
{"url": "http://epicenter.bg/article/Moskov-s-nov-desen-proekt--Gotov-e-da-si-partnira-s-Patrioti--no-bez--Ataka-/170430/2/0", "text": "Връщане към консервативната норма в икономиката, обществото и културата – това ще е основна цел на новия десен проект на бившия зам.-председател на ДСБ д-р Петър Москов. В студиото на „Тази сутрин”  по  bTV  той посочи, че формацията вероятно ще бъде представена в началото на 2019 г.   Според него повечето проблеми у нас в момента са с един корен – липсата на силна държава. Като пример той даде зверското убийство на възрастна жена в Бяла Черква.   „Престъпност има винаги и навсякъде, но когато престъпникът се разхожда като на парад, за да си избере къща, това не е престъпност, това е чувство на безнаказаност. Когато задължителната репресия, която държавата, която ние финансираме с данъците, трябва да приложи спрямо тези лица среща съпротива – среща разказа за това как нечии права са нарушени… За Бога, видяхте ли някой от тези правозащитници да говори за правата на тази женица, която не е сред нас (…) или на тия, другите жени, които живеят по същия начин – техните права нямат значение, защото никой не финансира борбата за техните права”, категоричен беше Москов.   Според него държавата е заменена „от квазиполитически организации, които защитават нечии права”.   „В България няма политическа сила, която да застане на позициите на наистина дясната консервативна истина за защита на нормата. Когато нямаме понятие за норма, нямаме и понятие за отклонение”, подчерта Москов, като допълни, че това връщане към нормата „има икономическите си, обществените си и културните си измерения”.   С кого ще работят новите десни?   „Аз наистина виждам налагането като политическа линия на това, което говоря. Аз виждам съюзници в това отношение в патриотичните формации”, отбеляза Москов.   Той уточни, че говори за проевропейски партии, „които не прикриват мимикрията на влияние на чужди неевропейски държави и по същество социалистическите си възгледи зад думата „патриотизъм”. Още по-конкретен беше в отношението си към „Атака”, която определи като „отровен двойник на всичко смислено”.   За сметка на това, Москов посочи, че „е възможно” да работи с ВМРО и особено с НФСБ. По думите му в „Обединени патриоти” са имали проблема на старата десница: „Несъвместими идеологически и човешки помежду си партии и хора отиват на избори заедно, за да получат определен резултат”.   Като „Още от същото” той определи „Демократична България” и формациите в тази коалиция, като все пак им пожела успех, като посочи, че „тази либерална линия има своите привърженици и трябва да бъде защитавана”.   Болницата на властта да стане болница на децата?   Много опаковка и много пиарски ефект – това вижда Петър Москов в проекта Болница „Лозенец” да стане Национална детска болница. Той отбеляза, че още по негово време са били договорени 20 млн. евро от норвежкия фонд за нова детска болница и не е ясно какво е станало с този проект, а реорганизация на бившата Правителствена болница ще отнеме години и ще навреди на учебния процес на студентите от Софийския университет.   По думите му по-големият въпрос не са дълговете на едно лечебно заведение, а системният проблем, заради който всички големи болници имат проблеми.   „Когато не можеш смело да влезеш и да защитиш публичният интерес, резултатът винаги е един и същ”, подчерта Москов.  ", "date": "2018.12.11", "title": "Петър Москов с нов десен проект.  Готов е да си партнира с Патриоти, но без „Атака”"}
{"url": "http://epicenter.bg/article/Vitseprezidentat-Iliyana-Yotova-shte-otkrie-Sofiyskiya-mezhdunaroden-panair-na-knigata/170433/2/0", "text": "В 11.00 часа в НДК вицепрезидентът Илияна Йотова ще открие 46-ото издание на Софийския международен панаир на книгата и 6-ия Софийски международен литературен фестивал. Това съобщиха от прессекретариата на държавния глава.   На 11 декември се откриват две от най-значителните и мащабни събития, свързани със съвременната литература и книгоиздаване в България – 46-ия Софийски международен панаир на книгата и 6-ия Софийски международен литературен фестивал, организирани от Асоциация „Българска книга“.   Панаирът и Фестивалът по традиция се провеждат в Националния дворец на културата, на общо шест нива, и ще продължат до 16 декември.   Немскоезичната литература ще бъде в центъра на 46-ото издание на Софийския международен панаир на книгата: под мотото „Четири страни - един език“, когато заедно с партньорски организации от Германия, Швейцария, Австрия и Лихтенщайн, ще бъде представена разнообразна съвместна програма, съобщи БГНЕС. Успоредно ще се състои шестият Софийски международен литературен фестивал, като негови участници са някои от най-известните писатели и поети в съвременната литература на Германия, Австрия, Швейцария и Лихтенщайн, като: Кристоф Хайн, Роберт Менасе, Лукас Берфус, Шерко Фатах, Илия Троянов, Йонас Люшер, Фердинанд Шмац, Марион Пошман и Забине Бохмюл.   Специален акцент на щанда на Почетните гости (№ А1, полуетаж изток), е проектът за виртуална реалност „VRwandlung“ на Гьоте-институт Прага: режисьорът, почитател на Кафка и основател на стартъп Мика Джонсън е адаптирал за виртуална реалност „Метаморфозата“, една от най-известните новели на ХХ век. Посетителите са поканени да се преобразят виртуално в Грегор Замза и да преживят историята на Кафка по нов начин и от собствена перспектива.   Кураторската програма на шестото издание на Софийския международен литературен фестивал ще бъде изградена от няколко основни елемента: срещи с писатели, дискусии и детска програма. Тази година събитията ще се разширят с още три нови формата: Бързи литературни срещи, Софийски международен литературен фестивал представя и Тайно поетическо четене.   Сред българските участници във фестивала са поетите и писателите Алек Попов, Владимир Полеганов, Владислав Христов, Георги Господинов, Едвин Сугарев, Здравка Евтимова, Илиана Илиева, Кристин Димитрова, Крум Филипов, Людмила Миндова, Марин Бодаков, Мирела Иванова, Мехмед Атипов, Палми Ранчев, Петър Чухов, Румен Петров, Христо Карастоянов, Цвета Софрониева и Яна Букова.   Повече от 160 изложбени щандове, изключително наситена съпътстваща програма, премиери на най-новите книжни заглавия у нас, десетки срещи с български и чуждестранни автори и издатели, Литературен фестивал с над 80 гости - всичко това ще превърне Националния дворец на културата в притегателен център за почитателите на книгите в навечерието на Коледните празници.   За първи път по време на Панаира ще се проведат и професионални „Бързи срещи между издатели и илюстратори“ (13.12, четвъртък), отново ще бъде връчена Годишната награда на Асоциация „Българска книга“ за най-добър издателски проект „Златен лъв“ – 2018 г. (14.12, петък), както специален акцент ще имат ежедневните събития, подходящи за деца и подрастващи.  ", "date": "2018.12.11", "title": "Вицепрезидентът Илияна Йотова ще открие Софийския международен панаир на книгата"}
{"url": "http://epicenter.bg/article/Vlakat-Sofiya---Varna-izleze-ot-relsi--Preustanoveno-dvizhenieto-prez-Iskarskoto-defile/170436/2/0", "text": "Локомотивът на сутрешния влак София – Варна е излязъл от релсите, заради което е преустановено движението на всички влакове през Искърското дефиле.   От 07:47 ч. е прекъснато движението на влаковете в участъка между гарите Реброво и Своге. Причината за временното преустановяване на движението е свързана с принудителния престой след гара Реброво на бързия влак № 2601 от София за Варна поради излизането от релсите с първата талига на локомотива от композицията, съобщават от БДЖ.   Създадена е организация за изтегляне на вагоните с друг локомотив в гара Реброво. Във влака са пътували около 100 пътници, които вече са придвижени с последния вагон от композицията до гарата в Реброво.   Националният железопътен превозвач ще осигури превоз с автобуси между Реброво и Своге за пътниците от всички преминаващи влакове до възстановяването на движението в участъка, съобщават от компанията.   В момента на място се извършва оглед от експерти на БДЖ и НКЖИ за изясняване на причините за възникналата ситуация.  ", "date": "2018.12.11", "title": "Влакът София - Варна излезе от релсите. Преустановено е движението през Искърското дефиле (Снимки)"}
{"url": "http://epicenter.bg/article/Chestvame-Sveti-Spiridon--zakrilnik-za-zanayatchiite/170437/2/0", "text": "Свети Спиридон е роден на остров Кипър по време на царуването на Константин Велики. Станал епископ в кипърския град Тримитунт, участвал в първия вселенски събор в Никея. Според житието му, изхранвал сиромаси и бедняци и приемал много странници в дома си. Излекувал император Констанций II от тежка болест.   В живота си е сторил много добри дела за християнската вяра, да разберат хората нейната доброта и човечност, да повярват в силата на Христовата вяра, която помага и закриля. Точно колкото добър и човечен бил Спиридон и помагал на бедните и попадналите в беда, точно толкова смайващи били и чудесата, с които се прославил. Разказват, че на прочутия Никейски събор, в разгара на люти дебати, Спиридон, за да убеди опонентите си, стиснал керемида в ръка. От единия й край излязъл огън, от другия потекла вода.   В България свети Спиридон се тачи като закрилник на занаятчиите - обущари, тухлари, грънчари, бакърджии и др. Народът разказва, че св. Спиридон бил кундурджия (обущар), затова и до днес работещите в обувната промишленост и обущарите почитат деня му. Празнуват също и други занаяти - шивачи, абаджии, бакърджии, дюлгери. Разбира се, като спомен от разказите за него особена почит му оказват керемидарите и тухларите. Приема се и като покровител на конете и едрия добитък. Празнуват и козарите.   Култът на този светец е най-разпространен в Южна и Югоизточна България. Той особено е популярен сред християнското население на Родопите и в района на Благоевград.   Народът вярва, че св. Спиридон е лечителят на рани, порязване, обриви и пъпки (струпки), екземи и в негова чест се месят колачи - питки, кравайчета, които се раздават на съседи и роднини с пожеланието светецът да прогони болестта далеч от дома. Не само болести лекувал, но и при суша дъжд измолвал, при киша спирал валежа, поради което го почитали и бедни, и богати. Там, където го имат за покровител на конете, жените раздават рано сутринта обреден хляб за здравето на животните. Каквото е времето през 12-те дни след св. Спиридон, такова ще е то през съответните месеци през следващата година: на първия ден съответства януари, на втория - февруари и т.н. Това е част от двата цикъла 12-дневни прогнози, които се правят от 1 до 12 декември и от 12 до 24 декември. Народът особено внимателно е следил времето преди преминаването от един на друг годишен цикъл, от едно състояние на света в друго, когато все още времето е междинни, пределно и гранично. Не само дните, но и 12 следващи нощи показват какво ще бъдат месеците, които идват.   С празника на св. Спиридон (12 Декември) са свързани зимния празник на св. Анна (9 декември) и на прор. Даниил (17 Декември). Те допълват обредната идея за преход, за преминаване към нещо ново.   Имен ден празнуват Спиридон( от лат. \"спиритис донум\" - духоден дар) Спиро, Спиридонка, Дарина, Дариела, Дария, Дариела, Даринка, Дарко, Дари.", "date": "2018.12.11", "title": "Честваме Свети Спиридон! Каквото е времето през идните 12 дни, такива ще е през новата година"}
{"url": "http://epicenter.bg/article/Shefat-na-API-inzh--Glosov-shte-proveri-postavyaneto-na-novi-mantineli-na-patya-Svoge---Sofiya/170438/2/0", "text": "В 12.00 ч. председателят на Управителния съвет на Агенция „Пътна инфраструктура“ инж. Светослав Глосов и инж. Дончо Атанасов - член на УС на АПИ, ще проверят работата на фирмата, поставяща нови мантинели на пътя Своге - София, в участъка, преминаващ през град Своге. Това съобщиха от АПИ.  На 5 декември е монтирана ограничителна система на съоръжението, непосредствено преди мястото на пътния инцидент. Въпреки че поставянето на мантинели в урбанизирана територия, какъвто е случаят в Своге, не е отговорност на АПИ, е поет ангажимент пред жителите на Своге след срещите при Омбудсмана на Република България това да се направи до 12 декември, за да се повиши безопасността на движение в отсечката.  Продължава и досъдебното производство, което трябва да установи кой е собственикът на мантинелата, поставена в участъка преди катастрофата.  Според Правилника за прилагане на Закона за пътищата - чл. 48, т. 1, буква „б“, в урбанизираните територии за населените места до 100 000 души, каквато е и община Своге, Агенция „Пътна инфраструктура“ отговаря за поддържането на платното за движение - т. е. от бордюр до бордюр.  Отговорност на конкретната община са тротоарите, мантинелите, подземните съоръжения, велосипедните алеи, паркингите, пешеходните подлези, осветлението и крайпътното озеленяване извън платното за движение на републиканските пътища в границите на селата и селищните образувания.  ", "date": "2018.12.11", "title": "Шефът на АПИ инж. Глосов ще провери поставянето на нови мантинели на пътя Своге - София"}
{"url": "http://epicenter.bg/article/Prof--Ivo-Hristov--Nuzhen-e-kurazh--za-da-se-izpravim-pred-bezdnata-na-istina/170443/2/0", "text": "“ ”. Това каза проф. Иво Христов в Свищов, където бе поканен от дванадесетокласници да изнесе публична лекция за състоянието на българското общество, за логиката на социалните закони и процеси, довели до него.   „Не можем да израстем и да погледнем самите себе си, за да разберем, че  ”, посочи анализаторът. По думите му отгръщането на която и да е съвременна история ще ни убеди, че „вината е във всичко друго, но не и в липсата на качества, способности и гръбнак, когато е било нужно, а не когато трябва да се перчиш и знаеш, че е безопасно”. Той поясни, че такъв разговор с този начин на поставяне на темата е крайно непопулярен в България и никога не е бил популярен.   „ . Обществената фигура по мълчалив консенсус със сакралния народ не може да казва жестоката истина такава, каквато я разбира. Счита се, че обижда народа.  . Обществената фигура трябва да бъде като Благолаж от разказа на Елин Пелин “Косачи”: „Излъжи ни, ние знаем, че ни лъжеш, но само това ни е останало”.   ”, констатира проф. Христов.   Той обясни, че   По думите му от гледна точка на световната история, това не е проблем, тъй като много народи са изчезнали. Той откровено сподели,   както казва Захари Стоянов, залисани в собственото си его, имитирайки чужди образци, поради липсата на създадени свои културни, цивилизационни, житейски”.   Той оцени  „Спасението започва сега и веднага, но не с вечното “Дайте, братя, да дадем!” и после тихо да изтлеем в посредствеността. Да пораснем и да погледнем нещата такива каквито са – от нас зависи!”, подчерта социалният учен, обръщайки се към абитуриентите.   Те споделиха, че отдавна следят публичните изяви на проф. Христов и запленени от лекцията му „Последният динозавър е българин”, решили, че искат лична среща. Преди месец момичетата и момчетата посетиха Народното събрание като гости на проф. Христов и настояха той да върне визитата в града на Алеко.   „За мен Свищов не е точка от картата”, сподели в начало още народният представител. Той разказа за детството си и прекараните ваканции в град Левски, само на 40 км от Свищов. На организирана от баба му екскурзия до дунавския град той се сблъскал за „първи път с голямата история за Руско-турската освободителна война, благодарение на която днес говорим български”. Втората му среща със Свищов се случила през Алеко Константинов, който без колебание нарече „свой духовен баща или духовен брат”. „Неговата проникновеност, неговата любов и неговата дълбочина на познание за това какво представлява българското и българина са потресаващи. За добро или зло, актуални са и до днес”, каза проф. Христов.  ", "date": "2018.12.11", "title": "Проф. Иво Христов: В края на 2018 г. българите сме изправени пред страшния въпрос ще ни има ли!"}
{"url": "http://epicenter.bg/article/Ivo-Hristov-za-rechta-na-Makron--Nyakolko-evro-v-poveche-ne-promenyat-travmata-ot-neravenstvoto-/170446/2/0", "text": "\" Това пише на своята фейсбук страница Иво Христов, началник на кабинета на президента Радев в коментар за речта на френския президент Еманюел Макрон   Напълно очаквано политическата класа съзира в протестите възможност за ново раздаване на картите и реванш над центристите.  Десни и леви отхвърлят офертата на Макрон.  Жълтите жилетки я приемат като набор закъснели полумерки.  \"Либерасион\" прави ироничен паралел с прословутата реплика \"Разбрах ви\", с която генерал Де Гол усмирява тълпата в Алжир.  В изпълнение на Макрон тя звучи \"Подразбрах ви\", ама недоразбрах докрай.  Няколко евро в повече не променят травмата от неравенството, която е разрушила доверието между граждани и политици, работници и работодатели, доверието в синдикати, партии, медии, в целесъобразността и справедливостта на данъчната система. Проблемът не е само френски. С различна острота се наблюдава навред.  У нас е далеч по-драматичен.", "date": "2018.12.11", "title": "Иво Христов за речта на Макрон: Няколко евро в повече не променят травмата от неравенството "}
{"url": "http://epicenter.bg/article/Stroitelite-vadyat-nad-1000-mashini-po-ulitsite-v-Sofiya-v-podkrepa-na-bransha-/170447/2/0", "text": " Това каза на пресконференция председателят на УС на Камарата на строителите в България (КСБ) инж. Илиян Терзиев, предаде репортер на Агенция „Фокус“.  Инж. Терзиев обясни, че в   По думите му   Очаква се около 9.30 часа декларацията да бъде внесена в Народното събрание, а по-късно и в президентството.   Атаките срещу нас не спират, добави инж. Илиян Терзиев.  Той припомни, че на 16 октомври Камарата излезе с декларация, която бе изпратена до президента, министър-председателя, председателя на Народното събрание и парламентарно представените партии. Предстоят и срещи с държавния глава Румен Радев, премиера Бойко Борисов и председателя на НС Цвета Караянчева. „В нея изразихме нашето безпокойство от атаките срещу бранша и обвиненията за високи цени, безобразно качество на изпълнението, корупционни практики и отклоняване на средства. Тези обвинения се отправят публично и от представители на политически сили, без да са подкрепени от никакви доказателства и се отразяват тежко на авторитета на бранша“, подчерта инж. Терзиев.  „ . Поискахме и проведохме срещи с парламентарно представените сили и председателя на Народното събрание. На тях поставихме нашите проблеми и предложения за подобряване на законодателството на строително-инвестиционния процес и получихме обещание за подкрепа“, обясни той.  „За съжаление, , заяви инж. Терзиев. По думите му ситуацията, в която е поставен строителния бранш в момента, е безпрецедентна.  „  Притеснени сме, че това едва ли е случайно. Много е вероятно целта на тези атаки е да бъдат дискредитирани или дори ликвидирани български компании преди предстоящия старт на големите проекти по европейски програми и по този начин да бъде предоставен на чужди компании българския строителен сектор“, коментира инж. Терзиев.  „  което може да доведе до спирането на еврофондовете в България, които осигуряват 80% от заетостта в строителния сектор.  ", "date": "2018.12.11", "title": "Строителите вадя 1000 машини по улиците в София в подкрепа на бранша. Срещат се с Радев и Борисов "}
{"url": "http://epicenter.bg/article/Pozhar-izpepeli-chetiri-kashti-v-kvartal--quot-Varosha-quot--vav-Veliko-Tarnovo/170450/2/0", "text": "Пожар унищожи тази сутрин няколко къщи в старинния квартал \"Вароша\" във Велико Търново. Няколко пожарни автомобила се бориха с огъня, който беше локализиран преди обяд, съобщи Нова телевизия.   По първоначална информация огънят е тръгнал от къща на клошар и е обхванал съседни постройки. Няма данни за пострадали граждани.   Нанесени са щети общо на четири сгради. На мястото има два пожарни автомобила и пожарна стълба, които продължават работа, с цел предотвратяване разпространяването на пламъците.   Три полицейски екипа оказват съдействие на огнеборците. На мястото е и цялото ръководство на пожарната.   Семействата, останали без покрив, ще бъдат настанени в резервни общински жилища. Тепърва ще се установява причината за огъня.  ", "date": "2018.12.11", "title": "Пожар изпепели четири къщи в квартал  \"Вароша\" във Велико Търново"}
{"url": "http://epicenter.bg/article/V-Gartsiya-hvalyat-smelostta-na-Karakachanov-za--quot-makedonskiya-ezik-quot--/170452/2/0", "text": "\"  предава БНР.  Противниците на договора от Преспа подкрепят изцяло позицията на Каракачанов.  Министър Каракачанов и мнението му, че \"македонски език не съществува\" се използва от гръцките интернет медии за доказателство срещу позицията на   Публикуван е пълният текст на изказването на министър Каракачанов и възможността София да упражни вето по приемането на Скопие в НАТО е Евросъюза.    Следват коментари с обвинения, че Ципрас не е защитил гръцките позиции в договора от Преспа, докато България следи да не се фалшифицира историята.  Още през 2009 година гръцкият Върховен съд реши, че \"македонски език не съществува\", а има дори изказване на гръцки депутати, че в Скопие говорят на \"български диалект\".   СИРИЗА не получава подкрепа дори и от коалиционния си партньор \"Независими гърци\".  ", "date": "2018.12.11", "title": "В Гърция хвалят смелостта на Каракачанов в битката му срещу \"македонския език\" "}
{"url": "http://epicenter.bg/article/Polozhitelnite-temperaturi-shte-se-zapazyat-do-sredata-na-dekemvri-/170456/2/0", "text": "През следващото денонощие  . Само на отделни места в часовете преди обяд в планините и в Североизточна България  . Ще духа слаб до умерен запад-северозападен вятър, който вечерта в повечето райони ще стихне.   Минималните температури ще са между минус 5 и 0 градуса, по-високи по морския бряг; максималните ще са между 2 и 7 градуса. Атмосферното налягане ще се повишава и вечерта вече ще е по-високо от средното за декември.    облачността ще е променлива, по-значителна в сутрешните часове, когато  Ще духа умерен до силен северозападен вятър. Максималната температура на височина 1200 м ще е минус 1 градуса, на 2000 м - около минус 8 градуса. По  и на отделни места по северния бряг . След обяд облачността ще се разкъса и намалее. Ще духа слаб до умерен запад-северозападен вятър. Максималните температури ще са между 4 и 7 градуса. Температурата на морската вода е 9 градуса. Вълнението на морето ще е 2-3 бала.  вятърът ще се ориентира от югоизток. От югозапад облачността ще се появи висока и средна облачност, която до вечерта ще се увеличава и вплътнява. Привечер и през  , предимно от сняг, които през деня в петък със затопляне ще преминат в дъжд. Валежите ще са на повече места в Южна България и ще са предимно слаби; до вечерта почти навсякъде ще спрат. Минималните температури ще са предимно между минус 5 и 0 градуса, максимални - между 2 и 7 градуса. Ще преобладава облачно време, но над западната половина от страната в събота ще има и временни разкъсвания и намаления на облачността. Там   а на места в Източна България и Родопите ще превалява слабо.    на повече места в страната  Сутрешните температури ще се повишат, дневните - слабо ще се понижат. В началото на следващата седмица температурите още малко ще се понижат. В Северна България и планините ще превали сняг, в Южна - дъжд. След временно спиране по-късно през деня във вторник от югозапад отново ще превали. Дневните температури временно ще се повишат.   Източник: Дарик  ", "date": "2018.12.11", "title": "Положителните температури ще се запазят до средата на декември "}
{"url": "http://epicenter.bg/article/Makron-s-otstapki-za-miliardi-pred--Zhaltite-zhiletki--no-te-ostavat-nedovolni--VIDEO--/170432/7/0", "text": "Очевидно всичко се постига с опустошаване, чупене и насилие и трябва да се продължава в тази посока. Такива апели идват от средите на екстремистите и политическите агитатори, които се вляха в социалния протест на „жълтите жилетки” във Франция, след като вчера президентът Еманюел Макрон обяви значителни отстъпки пред техните искания, съобщава кореспондентът на bTV Новините в Париж Десислава Минчева.  Вдигането на минималните заплати, отмяната на данъчното облагане на допълнителните трудови часове и допълнителните премии и промяната на облагането на пенсиите ще струват между 8 и 10 млрд. евро, а заедно с отказа от вдигане на акциза на дизела вече говорим за стъпка назад за властта на стойност около 14 млрд. евро.  Според част от демонстрантите, обаче, всичко това е добре за най-бедните, но не и за средния французин. Исканията непрекъснато се увеличават.  Остават пътните блокади, а не е ясно дали и тази събота няма да има безредици, с които все по-измореният пълен състав на полицията и жандармерията ще трябва да се справят.  ", "date": "2018.12.11", "title": "Макрон с отстъпки за милиарди пред „Жълтите жилетки”, но те остават недоволни (ВИДЕО) "}
{"url": "http://epicenter.bg/article/Donald-Tusk--Nyama-da-predogovaryame-sdelkata-za-Brekzit--/170440/7/0", "text": "Председателят на Европейския съвет е отхвърлил предоговарянето на сделката за Брекзит на Тереза Мей и спорния въпрос за ирландската граница на срещата на върха в Брюксел по-късно тази седмица, предава Агенция \"Фокус\".  Доналд Туск заяви, че лидерите ще обсъдят споразумението на среща и, че лидерите са „готови да обсъдят как да улеснят ратификацията на Обединеното кралство“  Но той предупреди, че блокът ще използва срещата, за да обсъди липсата на сделка, „тъй като времето изтече“.  Неговите коментари бяха направени след като Тереза Мей заяви, че ще се върне в Брюксел, за да потърси допълнителни отстъпки от ЕС след изключително негативно приемане на сделката й от депутатите.  Европейската комисия и няколко ключови държави-членки също отхвърлиха промяната на спорното споразумение за оттегляне.  „Реших да свикам Европейския съвет в четвъртък заради Брекзит. Ние няма да предоговаряме сделката, но сме готови да обсъдим как да улесним ратификацията от Великобритания. Докато времето изтича, ще обсъдим и нашата готовност за сценарии без сделка“, заяви Туск.  Говорител на Европейската комисия заяви: „Имаме споразумение на масата, одобрено от Европейския съвет на 25 ноември. Както каза председателят Юнкер, тази сделка е най-добрата и единствена възможна сделка. Няма да предоговаряме, позицията ни не се е променила, Обединеното кралство напуска Европейския съюз на 29 март 2019 г.“  Ги Верхофстад, координаторът на Европейския парламент за Брекзит, порица правителството за отложения вот.  „Вече не мога да следя. След двугодишни преговори консервативното правителство иска да отложи гласуването“, заяви Ги Верхофстад.  „Имайте предвид, че никога няма да оставим ирландците. Това забавяне допълнително ще влоши несигурността за хората и бизнеса. Време е те да вземат решение!“, категоричен бе той.  Коментарите на координатора за Брекзит отразяват чувствата на мнозина в Брюксел, които са шокирани от решението на Обединеното кралство да отложи парламентарната конфронтация. Тази намеса дойде, тъй като говорителят на общините Джон Бъркоу описа решението, очевидно взето от премиера тази сутрин, като „непочтено“.  Главният преговарящ на премиера Брюксел Оливър Робинс се завърна в Брюксел и беше забелязан в щаба на Европейската комисия - очевидно се опитваше да търси отстъпки за сделката.  Британски власти отказаха да коментират присъствието му, но официални представители на ЕС потвърдиха, че са в контакт с Обединеното кралство.  ", "date": "2018.12.11", "title": "Доналд Туск: Няма да предоговаряме сделката за Брекзит! "}
{"url": "http://epicenter.bg/article/Politolog--Tereza-Mey-izpalnyava-tantsa-na-umirashtiya-lebed-/170442/7/0", "text": "\"Тереза Мей изпълнява танца на умиращия лебед. Нейната позиция става все по-трудна\". Това заяви в предаването \"Преди всички\" по програма \"Хоризонт\" на БНР политологът Илия Марков от Института за европейски политики.  \"Тя е призована да води една партия, която е дълбоко разделена и се опитва да защитава позиция, която тя не подкрепя, защото се знае, че Мей беше един от хората от Консервативната партия, които бяха против излизането на Великобритания от Европейския съюз\", уточни Марков.  Според него при Брекзит губят и двете страни - и Великобритания, и ЕС.  \"Доста по-негативни ще са последствията за Великобритания, особено при т.нар. \"хард Брекзит\" - при излизане без сделка, защото те не са подготвени за редица неща, които ще се случат. Това, което договори Мей, е едно отлагане във времето на преговорите, тъй като Великобритания остава в единния пазар, остава в митническия съюз и се поставя един срок от около 2 години, в който да се договорят всички конкретни условия\", добави той.  Политологът прогнозира, че, ако Тереза Мей подаде оставка, ще се изострят боричканията в Консервативната партия, които вече са видими.  \"Има няколко центъра, които се опитват да изтеглят чергата към себе си - един от които е Борис Джонсън, който е известен с това, че беше написал две писма с позициите, които ще защитава, в зависимост от позицията на Дейвид Камерън. Ако Камерън беше защитил позицията за излизане от ЕС, Джонсън щеше да е за оставане. Той е човек, който се грижи единствено за своята кариера\", коментира Марков.  ", "date": "2018.12.11", "title": "Политолог: Тереза Мей изпълнява танца на умиращия лебед "}
{"url": "http://epicenter.bg/article/Nay-yarkata-kometa-za-godinata-shte-premine-pokray-Zemyata-tazi-sedmitsa/170445/7/0", "text": "Най-ярката комета за тази година ще премине най-близо до Земята на 16 декември, съобщи в. \"Мирър\", цитиран от Новини.бг Кометата 46Р/Виртанен ще се вижда и с невъоръжено око. Макар и разстоянието ѝ до нас да е най-малко на 16 декември, тя ще е най-ярка на 12 декември, когато ще е най-близо до Слънцето.  На цвят 46Р/Виртанен е синкава и има малка тънка опашка. Диаметърът ѝ е 1,2 км. Тя е с орбитален период около Слънцето 5,4 години. Спада към семейството комети на Юпитер.  Орбитата ѝ и орбиталният ѝ период не са постоянни величини, а зависят от преминаването ѝ покрай Юпитер.  Предишното най-близко преминаване на кометата 46Р/Виртанен покрай Земята беше на 17 февруари 2008 г.  Кометата 46P/Виртанен беше първоначалната цел за сондата \"Розета\", но заради технически проблеми беше изпуснат прозорецът за изстрелване и тя беше насочена към кометата 67P/Чурюмов-Герасименко.", "date": "2018.12.11", "title": "Най-ярката комета за годината ще премине покрай Земята тази седмица"}
{"url": "http://epicenter.bg/article/I-Yunker-otryaza-Tereza-Mey--Nyama-nikakvo-prostranstvo-za-predogovaryane-na-sporazumenieto-s-London--/170455/7/0", "text": "Няма никакво пространство за предоговаряне на споразумението за оттеглянето на Великобритания от ЕС, заяви днес пред Европейския парламент в Страсбург председателят на Европейската комисия Жан-Клод Юнкер, цитиран от БТА.  Той добави, че е втрещен от събитията в последните часове - заявките на британския премиер Тереза Мей, че ще се опита да предоговори условията.  \"В края на ноември постигнахме споразумение с британското правителство. Ще разговарям довечера с премиера Мей\", допълни Юнкер.  \"Сделката, която постигнахме, е най-добрата и единствено възможната. Няма никакво пространство за предоговаряне. Има място за пояснения и тълкувания, но без преразглеждането на текста, това трябва да бъде ясно на всички\", каза председателят на ЕК.  Той отбеляза, че големият проблем е т. нар. \"предпазна мрежа\" между Ирландия и Северна Ирландия. Решени сме да направим всичко възможно тази мярка да не бъде прилагана, но е необходимо да я предвидим, поясни Юнкер.  Снощи председателят на Европейския съвет Доналд Туск съобщи, че ще включи в дневния ред на заседанието на европейските държавни и правителствени ръководители тази седмица точка, посветена на въпроса с напускането на Великобритания.  Няма да предоговаряме споразумението, включително за \"предпазната мрежа\", но сме готови да обсъдим с какво можем да улесним одобрението на договора от британска страна, добави Туск.  ", "date": "2018.12.11", "title": "И Юнкер отряза Тереза Мей: Няма никакво пространство за предоговаряне на споразумението с Лондон! "}
{"url": "http://epicenter.bg/article/Monahini-igrali-hazart-v-Las-Vegas/170459/7/0", "text": "Две монахини, работещи в католическо училище в Калифорния, признаха злоупотреби с $500 000, с които играли хазарт в Лас Вегас, предаде БиБиСи, цитирана от Новини.бг Те взели парите от училището „Сейнт Джеймс“ в Торънс, до Лос Анджелис, за да ги похарчат в казина. Мери Кройпър и Лана Чанг, които били близки приятелки, източили банкова сметка, в който били държани средства от таксите за обучение и от дарения.  Монахините, които сега са пенсионерки, прибирали пари от училището за период най-малко от 10 години, като ги използвали за пътувания и хазарт. Кройпър била директор на училището 29 години, а Чанг работила като учител в него 20 години.  Те заявиха, че се разкайват за действията си. Кражбата била открита при рутинен одит. ", "date": "2018.12.11", "title": "Монахини проиграли $500 000 на хазарт в Лас Вегас"}
{"url": "http://epicenter.bg/article/Otkriha-sluzhebno-udostoverenie-na-Vladimir-Putin-v-arhivite-na-Shtazi-/170466/7/0", "text": "Oтделът за работа с архивите на Министерството на държавната сигурност на бившата ГДР (Щази) в Дрезден е открил сред документите си служебно удостоверение, издадено на името на Владимир Путин. Това съобщава германският Bild,    Според вестника документът се съхранява в отдел „Персонал и квалификация“ на бившото поделение на „Щази“ в Дрезден.  Удостоверението, издадено на името на майор Владимир Путин на 31 декември 1985 г., носи собственоръчния му подпис и е подновявано на всеки три месеца до края на 1989 г. Според ръководителя на Дрезденския клон на отдела за работа с архивите на „Щази“ Конрад Фелбер, с този документ работещият тогава в отдела на КГБ в Дрезден Путин е имал безпрепятствен достъп до службите в ГДР без да е длъжен да съобщава, че работи в съветската тайна полиция. Удостоверението също така р облекчавало работата по вербуване на агенти в бившата Източна Германия.  Съветската КГБ и източногерманската „Щази“ са били партньорски служби и са могли да обменят документи за своите сътрудници, коментира говорителят на Кремъл Дмитрий Песков пред ТАСС по повод публикацията на Bild. По думите му, повече информация по този случай в настоящия момент може да се потърси в Службата за външно разузнаване на Руската федерация: „Но мога да предположа следното: както е известно, по онова време, по времето на СССР, и КГБ и Щази бяха партньорски служби, така че, навярно, не бива да изключим възможността за такъв обмен на удостоверения“, обясни прессекретарят на Путин.  След като завършва Ленинградския държавен университет през 1975 г., Путин е изпратен да работи в Комитета за държавна сигурност на СССР. През 1985 г. той е изпратен в офиса на КГБ в ГДР и работи в Дрезден до 1990 г. Там работи като старши комисар и старши помощник-началник отдел.  Путин е говорил публично за работата си в Германия, във филма на журналиста Андрей Кондрашов, показан в началото на 2018 г., той разказва за събитията от края на 1989 г., когато протестиращи нахлуват в сградата на Щази в ГДР и след това искат да влязат в сградата на КГБ. В този момент Путин действал като преговарящ и не позволил на протестиращите да достигнат до представителството на КГБ.  ", "date": "2018.12.11", "title": "Откриха служебно удостоверение на Владимир Путин в архивите на Щази "}
{"url": "http://epicenter.bg/article/Mnozinstvoto-ukraintsi-sa-protiv-voennoto-polozhenie-/170473/7/0", "text": "Решението за налагане на военно положение в Украйна не се подкрепя от почти 60% от гражданите. Това се доказва от резултатите от проучване на социологическата група \"Рейтинг\", цитирано от украинския вестник \"Кореспондент\" и Агенция \"Фокус\".  Според изследването 58% от анкетираните смятат, че Русия е извършила акт на военна агресия срещу Украйна по време на задържането на военните кораби в Керченския проток на 25 ноември. Обратното мнение е изразено от 22% от анкетираните, като всеки пети не може да реши.  Решението за военното положение се подкрепя само от половината от тези, които смятат, че Русия е агресор. Решението се подкрепя повече от жителите на Западна (44%) и Централна (39%) Украйна, по-малко на юг (24%), най-малко на изток (14%); От анкетираните, които комуникират у дома на украински 45% одобряват мярката, а от тези на руски (17%); сред мъжете 38% подкрепят военното положение, а сред жените - 28%.  Социолозите подчертаха, че решението за налагане на военно положение в продължение на 60 дни и на цялата територия на Украйна се подкрепя само от 14% , а 76% не го подкрепят.  \"По-голямата част от анкетираните(69%) смятат, че налагането на военно положение е закъсняло решение и са убедени, че е трябвало да бъде въведено през 2014 г. след анексирането на Крим и началото на военните действия в Донбас\", се казва в изследването.  Социолозите казват, че почти две трети от анкетираните признават, че президентът Петро Порошенко иска да наложи военно положение в Украйна за 60 дни, за да отложи президентските избори.  ", "date": "2018.12.11", "title": "Мнозинството украинци са против военното положение "}
{"url": "http://epicenter.bg/article/Dzhamal-Hashogi-e--quot-lichnost-na-godinata-quot--na-sp---quot-Taym-quot-/170482/7/0", "text": ", който бе убит на 2 октомври в саудитското консулство в Истанбул, бе определен за личност на годината от американското списание \"Тайм\". Той дели това отличие с още няколко журналисти, предаде Франс прес, цитиран от Дарик. Освен Хашоги сред личностите на годината на сп. \"Тайм\" са а , двамата мианмански репортери на агенция Ройтерс Ва Лоне и Куав Сое О, които са в затвора в Мианма, както и работещите в американския вестник \"Капитал газет\", чиято редакция бе нападната на 28 юни в Анаполис, щата Мериленд и бяха убити петима души.  Списанието заяви, че тази година вниманието е насочено към защитниците на истината във войната, която се води срещу нея, предаде Асошиейтед прес. Наградените са част от \"една по-обща борба, водена от безброй други хора по света\", се казва в изявлението на \"Тайм\". На второ място в класацията е президентът Тръмп, а на трето - специалният прокурор Робърт Мълър, който разследва сигналите за руска намеса в американските президентски избори от 2016 г., отбелязва ТАСС.", "date": "2018.12.11", "title": "Джамал Хашоги е \"личност на годината\" на сп. \"Тайм\""}
{"url": "http://epicenter.bg/article/V-Kiev-prizovavat--Krimskiyat-most-tryabva-da-bade-unishtozhen--/170484/7/0", "text": "Кримският мост, който свързва полуострова с територията на Русия, трябва да бъде унищожен. Това заяви депутатът от Върховната Рада Игор Мосийчук, който е представител на Радикалната партия на Олег Ляшко, в ефира на тв канала ObozTV, съобщава руската преса.  Мосийчук обяви, че унищожаването на моста, който съединява Кримския полуостров с Краснодарския край в Русия, трябва да бъде извършено заради това, че украинските власти не са давали разрешение за неговото строителство.  Русия използва моста като военен обект, затруднявайки свободното корабоплаване между Черно и Азовско море, мотивира се депутатът.  Мосийчук заяви, че Украйна и Русия се намират в състояние на война, а \"Кримският мост представлява вражеска инфраструктура\".  Интересното в случая е дали след това изявление на украински депутат европейските политици няма да си отговорят на въпроса защо Русия разглежда действията на украинския военен флот в района на Керченския пролив като провокация, питат руските медии.  Припомняме, че по-рано от Киев имаше съобщения, че Кримският мост \"пропадал\", че опорите му \"се движат\". Именно такава информация дойде от украински чиновник, представляващ т.нар. министерство по въпросите на временно окупираните територии.   ", "date": "2018.12.11", "title": "В Киев призовават: Кримският мост трябва да бъде унищожен! "}
{"url": "http://epicenter.bg/article/Stryaskashta-prognoza--Sled-desetiletie-klimatat-shte-e-kato-predi-3-miliona-godini/170493/7/0", "text": "Към 2030 г. климатът на  ще е като този преди 3 милиона години, сочат резултатите от изследване, цитирани от Франс прес.   Става въпрос за плиоцена, когато климатът бил сух,  и  били отделени една от друга,  не била заледена, океанското ниво било с 18 метра по-високо, отколкото е днес, и температурите били по-високи с 1,8-3,6 градуса Целзий в сравнение с днешните им стойности.   \"Насочили сме се към впечатляващи промени за съвсем кратък срок\", заяви  , експерт по науки на  , палеоекология и климатология от университета на  в  .   Учените освен това смятат, че ако емисиите въглероден диоксид продължат със същите темпове,    , в началото на еволюцията на първите бозайници, след като е известно, че динозаврите са изчезнали преди около 65 милиона години.   \" “, поясни Уилямс. „Следователно  няма отново да се превърне в зелено парче суша в началото на следващия век и океанското ниво няма да се повиши с 18 метра\".   , които са еволюирали милиони години. \"Много видове ще изчезнат“, отбеляза експертът. „Изследването показва, че можем да се осланяме на историята на Земята, за да опознаем по-добре сегашните промени и да се приспособим към тях\".   Резултатите от изследването са публикувани в    Източник: Дарик", "date": "2018.12.11", "title": "Стряскаща прогноза: След десетилетие климатът ще е като преди 3 милиона години"}
{"url": "http://epicenter.bg/article/Balkanite-se-izselvat-masovo--no-ne-iskat-migranti/170449/11/0", "text": "Показателно е изявлението на френския посланик Тимоние, за това че трябва да се намерят начини как да се спре напускането на младите хора, но и предупреждава, че \"Европейският съюз не иска да интегрира страна, която е празна\". \"За моето поколение емиграцията не е избор, а нещо, което се подразбира.\" Това е изявление на млада високообразована гъркиня, която посещава обучение по шведски език в Атина с цел търсене на работа в Скандинавието. Повече от 400 000 гърци, преди всичко млади и образовани хора, са емигрирали от страната през последните години, според доклад на Гръцката централна банка. Това е общо около 4% от гръцкото население. Гърците, както и народите от бивша Югославия, масово се изселват и в миналото през 60-те и 70-те години на миналия век, намирайки си работа в заводи в Германия, Белгия, Швеция и други западноевропейски страни. Но в този период главно се е изселвала нискоквалифицирана работна ръка, докато сега основно емигрира високообразовано поколение, което в нормални условия би трябвало да представлява бъдещето на страната. Според изследванията на Евробарометър, 63% от гърците и унгарците, и 52 % от българите смятат, че заселването на мигранти в техните страни представлява проблем, за разлика например от Швеция и Холандия, където съответно 19% и 26% от населението има отрицателно отношение към мигрантите и влиянието им върху състоянието на обществото. Според друго проучване, направено преди известно време от вашингтонската агенция \"Пю рисърч\", гражданите на Гърция и Унгария са най-негативни в Европа към заселването, като 82 на сто от анкетираните гърци и 72% от унгарците, които са участвали в проучването са заявили, че техните страни трябва да приемат по-малко или дори да не приемат мигранти.   Интересно е обаче, че в същото време в тези страни гражданите считат, че емиграцията на техните сънародници е много голям проблем. С такова мнение са 89% от анкетираните са гърци и 80% от унгарските респонденти. Изселването на трудоспособното население сред по-младите поколения е процес, който в последните години неумолимо се засилва от всички балкански страни, без изключение. Всъщност, в повечето източноевропейски страни миналата година е регистриран значителен спад на населението - най-вече в Литва, където за миналата година то е спаднало с около 1,4%, както и в Хърватия с 1,2%. Миналата година тенденция на обезлюдяване се наблюдава и в Гърция, Румъния и България. Интересни са и данните, които показват колко населението в страните от ЕС средно се е повишило или намаляло годишно в периода от 2000-2017 г. Като изключим малките държави, през горепосочения период най-голям ръст има в Люксембург, Кипър и Малта, Ирландия, Испания и Швеция. Успоредно с това има очевидна отрицателна тенденция в демографския спад в няколко държави-членки на ЕС. В негативната зона на дългосрочен отрицателен естествен прираст, считано от 2000 г. нататък, се намират Гърция, Полша, Унгария, Хърватия, Естония, Румъния и България. В зависимост от големината на страните, това приблизително означава, че всяка година при тях изчезва по един град с размер от 50 до 100 000 жители. Анализите във всички случай показват, че миграционните движения са най-вероятното обяснение, когато става въпрос за увеличаване на населението в отделни ЕС-членки, като увеличението на мигрантите в периода 2000-2017 е бил пет пъти по-голям от цифрите, произтичащи от разликата между родени и починали. Но не и когато става въпрос за балканските страни, където общото изменение на населението е постоянно отрицателно.   Често се твърди, че членството в ЕС ще спре емиграцията на младите хора. Но реалността отрича тези твърдения. Данните, показващи изселването на жителите на ЕС в търсене на работа и по-добър живот в други държави-членки, сочат постоянно увеличение. На върха на класацията Румъния се откроява с почти 20% от работещото население, което е напуснало страната. 14% от гражданите на Хърватия и 12,5% от гражданите на България на възраст от 20 до 64 години през миналата година са били регистрирани като жители в други държави-членки на ЕС.      ", "date": "2018.12.11", "title": "Балканите се изселват масово, но не искат мигранти"}
{"url": "http://epicenter.bg/article/Prof--Aleksandar-Marinov--Sastoyanieto-na-levitsata-predi-evropeyskite-izbori-vnushava-optimizam/170454/11/0", "text": "    - Съдейки отстрани – най-вече по присъствието в публичното пространство, идеите, които предлага, критиките на сегашния модел на управление, мисля, че това състояние – внушава оптимизъм. Разбира се, важният тест предстои. Предстои да се направи най-важното за една партия, която претендира да предложи алтернатива на статуквото. Първото, това е убедителна програма, убедителен пакет от политики наистина различни и наистина по-добри. И второ, разбира се – личностите, които ще бъдат олицетворението, носителите, реализаторите на тези политики. И в едното, и в другото направление има поводи за оптимизъм, но изпитанието започва.   - Зависи какво имаме предвид под консолидация. Аз смятам, че не е лошо да има различни мнения, да има спорове, дори да има принципни различия в една политическа партия, когато става въпрос за сериозни неща. Лошо е, когато тези различия са породени от други второстепенни или субективни фактори. БСП е сложна партия. Винаги е била. При нея, говоря и за софийската организация, винаги е имало едно напрежение от гледна точка на търсенето на по-добрите възможности. Това напрежение не винаги е било конструктивно или продуктивно. Но по-добре е такова напрежение, такава вътрешна динамика, отколкото едно мъртвило – една фасада на единодействие или някаква желязна дисциплина, зад което всъщност се крият други причини. Според мен много е важно консолидацията да бъде на основата на ясни политики. Т.е. след като по един демократичен начин са чути гласовете на различни политически, експертни и други общности и среди, трябва да се вземе решение. Това решение трябва да отразява волята на мнозинството от избирателите и привържениците на партията, и то трябва да се осъществява.     - Аз лично смятам, че през тази година, която идва, ще има няколко пъти редене на листи, освен за европейските избори, от всяка една партия в България, в това число и БСП. Това е една деликатна процедура, която поражда напрежение. По обясними причини желаещите – хората с амбиции, са повече от местата. Много е важно как ще се подходи по този въпрос. Аз не случайно преди малко казах за волята, за виждането и оценките на партията и на нейните избиратели. Сега, ако става дума за европейските избори, няма защо да си кривим душата. Тук има един проблем, той е проблем, разбира се не само на София. Той е общонационален проблем, тъй като такава е природата на европейските избори. Там дилемата е дали листата ще бъде водена от Сергей Станишев или не. Това е истинският проблем и аз не смятам, че е необходимо този проблем да се замита под килима. И просто партията трябва да си каже думата. Като трябва да имаме предвид, че Станишев беше преизбран за председател на Партията на европейските социалисти. В края на краищата, партията решава и на основата на какви критерии кои личности да я представляват в Европейския парламент. Имало е и има моменти в БСП (и в други партии, разбира се), когато реденето на листите остава известна горчивина или неудовлетвореност поради липсата на ясни критерии. Аз неслучайно в отговора на предишния въпрос, подчертах колко е важно личностите, които ще представляват БСП и в следващия Европарламент, и в следващите органи на властта, да бъдат хора преминали през проверката на практиката и ползващи се с доверието на избирателите. От тази гледна точка, ако не бъдат направени някакви опити за провеждане на други идеи, други намерения, аз не виждам защо едно такова състезание да не бъде плодотворно. В края на краищата навсякъде е нужна някаква конкуренция – в политиката също.  Водещ: И в конкуренцията да се родят нови идеи?  Александър Маринов: Да, и нови лица също.  Водещ: Споменахте за няколко подреждания на листите на партиите. Няма как да не ви питам възможен ли е сценарии, в който присъстват предсрочни парламентарни избори към момента?  Александър Маринов: Това не веднъж съм заявявал и то от месеци насам, че предсрочните избори са не само възможни, те са неизбежни. Нещо повече – смятам, че те няма да ни накарат да чакаме дълго. Причината не е в желанието на едни или други политически сили, причината е най-вече в порочния модел на управление на страната, който ражда много лоши последици за хората. От тази гледна точка недоволството е обяснимо. Няма значение, че то в момента то не взима мащабите на протестите в Париж или Брюксел. Това няма значение. Недоволството е масово. То се установява от множество различни социологически изследвания. Правителството и въобще управляващата коалиция имат критично ниска подкрепа. И това е резултат от лошата политика. Така че за тези предсрочни избори, трябва да мислим не като хипотеза, а като нещо, което ще се случи. И това е всъщност важният въпрос – дали има готовност да бъде предложено нещо различно и качествено по-добро от това, което ни предлагат сега управляващите?  Водещ: Веднага ви задавам този въпрос – готова ли е БСП да предложи работеща алтернатива на сегашните управляващи?  Александър Маринов: Това е важен и сложен въпрос. Засега той няма еднозначен отговор, въпреки че и тук бих използвал този дипломатичен израз, че има основание за оптимизъм. Ще се аргументирам защо. Първо – БСП е единствената партия, която си направи труда, осмели се да предложи един цялостен, дългосрочен, стратегически документ за България. Първоначалният проект, без съмнение страда от слабости. Но все пак, подчертавам – това е единствената партия, която показа, че може да мисли дългосрочно и да подчини на големи дългосрочни национални цели краткосрочните си управленски амбиции. Това първо. Между другото, отварям една скоба – искам да кажа, че доколкото съм запознат, всъщност аз съм запознат със стенографския запис от Градската конференция. Много съществено достойнство на дискусията и на материалите на Конференцията, са именно разискванията, становищата относно визията. Веднага искам да кажа, че и в приетото решение от Конференцията има една много важна крачка напред, а именно към формулиране на една ясна, дългосрочна, стратегическа цел. Цел на целите, ако мога така да се изразя, а именно – преодоляването на риска от демографската катастрофа. И всички останали политики, и всички останали второстепенни цели, да бъдат подчинени на това. Надявам се, че в окончателния си вариант, този документ ще бъде изчистен от противоречия, от слабости. Той ще изпълни истинското си предназначение, именно дългосрочен стратегически документ. И на негова основа вече ще могат да се изработят и една краткосрочна управленска програма – 4 годишна мандатна програма, и предизборна платформа и т.н. Естествено остава последният въпрос, както казах и в началото очакваме да видим хората, които ще осъществяват тази визия. Говоря, разбира се и на национално равнище, говоря и на софийско равнище. Защото така или иначе до изборите в София, които не зависят от нечие желание, остава по-малко от година. И според мен е време да имаме достатъчно убедителни кандидатури.  Водещ: Според вас тези кандидатури, лицата – познати ли трябва да бъдат или съвсем нови?  Александър Маринов: Сега, според мен те би трябвало да бъдат нови в смисъл не като извадени от ръкава, не абсолютно неизвестни, а нови от гледна точка на начина на мислене, готовността да се прави политика по различен начин. Бих казал това да са хора, които не са амортизирани от досегашната политика, защото не бива да се заблуждаваме – редица слабости, от които е белязан българският преход и управлението на страната през последните години, са характерни не само за управляващите днес. БСП също има кусури и грехове. И от тази гледна точка, трябва да се търсят хора, които наистина да са носители на нещо ново. Вие виждате – светът се променя, Европейската политика се променя. Тук не става въпрос да се нагаждаме към някакви модни повеи, а става дума за необходимостта от ново поколение политици, които изразяват интересите на хората и се борят за тях, а не за собствените си интереси.  Водещ: Ще си позволя да се върнем към Европейските избори. Може ли БСП да бъде вкарана в графата „антиевропейска партия“, и това да й изиграе лоша шега на предстоящите избори?  Александър Маринов: Това е известно клише. Според мен дали една партия е европейска или антиевропейска, зависи от нейната реална политика и с какво тя допринася един път за укрепването на Европа, и второ – за отстояването на българските позиции в Европа. И тук трябва да кажем откровено – Европейският съюз не е в добро състояние. Европейският съюз със сигурност не е това, за което са мечтали неговите бащи основатели. В Европейския съюз има множество дефицити. Това е причината да има толкова силни антиевропейски или евроскептични нагласи. Следователно проевропейската линия на една партия не е в това да пада на колене и да се кланя пред Брюксел или пред силните на деня в Европа. Не е да се държи като лакеи, като филиал на нечия партийна централа, а да назовава честно и добронамерено проблемите на Европейския съюз. И второ, което е много важно – да предложи един много по-добър начин на участие на България в Европейския съюз. Между другото – същото важи и за НАТО. Но сега говорим за Европейския съюз, тъй като за съжаление избори на НАТО няма. Следователно, коя партия е проевропейска или антиевропейска, това ще разберем като използваме старата библейска максима: „По делата им ще ги познаете“.  Водещ: А не по думите?  Александър Маринов: Да.  Водещ: И ми се ще да завършим с един малко по-глобален въпрос. Как може да се заздрави българската политика и държавност?  Александър Маринов: Това изглежда е глобален или прекалено мащабен въпрос, но всъщност – това е въпросът на въпросите. Значи българската политика, въобще българското публично – е тежко болно. Затова хората имат крайно ниска степен на доверие към институциите, затова са обезверени и отчаяни, и затова по улиците се чува лозунгът: „Смяна на системата“. А ние нямаме измислена нова система. А ние искаме, обаче система, която да отговаря на своя етикет. Ако това наистина е демокрация, тогава тази демокрация трябва да отговаря на интересите, и да защитава доброто съществуване на мнозинството от хората, а не на едно нищожно малцинство – нищожно във всеки един смисъл на думата. От тази гледна точка, големият проблем пред българската политика, пред българската държавност е всеки, който има власт – да я получава, да я упражнява открито, да се отчита пред обществото и да носи отговорност за тази власт. Защото сега, както виждате, нито един човек не е понесъл отговорност. Аз не говоря само за съдебна отговорност. Нито един човек не е понесъл отговорност за това, че не си е вършил работата, разпореждайки се с властта. Вземете дори този парадоксален пример: това правителство работи вече година и половина. Не може да намерите нито един ред отчет за това как си изпълнява своята собствена програма, което е приело, а това е задължение по закон. Няма да намерите нито ред отчет. Имате общи приказки, хвалби или позовавания на това, че някой ни хвали от някъде, но това не е отчетност. Между другото не друг, а партия ГЕРБ в първата си управленска програма 2009 г., беше поела ангажимента ежегодно да отчита изпълнението на програмата. Това не се случи, но поне беше записано. Всеки, който има власт, трябва да знае, че тази власт не му е дадена под аренда – да се награби за определен период от време, а му е дадена, за да служи на обществото. А за това трябва да се отчита и да носи отговорност. Това е всъщност смисълът на въпроса, който вие задавате.  Водещ: Можем ли да кажем така: доверието на гражданите ще бъде върнато тогава, когато има прозрачност и ясност?  Александър Маринов: Прозрачност със сигурност, но и отговорност. Тъй като не е достатъчно да виждаме какво става, а да виждаме, че за добри резултати има поощрения, за лоши резултати – има наказания.", "date": "2018.12.11", "title": "Проф. Александър Маринов: Състоянието на левицата преди европейските избори внушава оптимизъм"}
{"url": "http://epicenter.bg/article/Boris-Popivanov--PES-shte-tryabva-da-vodi-bitka-s-neoliberalnite-desni-i-s-populistite-ednovremenno/170463/11/0", "text": "  11-ият конгрес на Партията на европейските социалисти (ПЕС) завърши. Какво следва? Месец по-рано ПЕС, първа от големите европейски партийни фамилии, издигна своя кандидат за председател на следващата Европейска комисия – Франс Тимерманс. Европейската народна партия (ЕНП) ги последва и се обедини около Манфред Вебер. На самия конгрес в Лисабон социалистите гласуваха осем резолюции, които ще послужат за основа на бъдещия им изборен манифест, и преизбраха с внушително мнозинство лидера си Сергей Станишев за нов мандат. От Лисабон фактически стартира и предизборната кампания в ЕС. Остават пет месеца, в които главните състезатели вече са известни и трябва да убедят европейските общества в ефективността на своите послания. Да смятаме, че толкова сложни избори в толкова сложно време са предрешени, би било проява на неуместно анализаторско самочувствие.  Какво предлага ПЕС? Резолюциите, които одобри конгресът, а и самите изказвания в хода на заседанията, сочат несъмнено усилване и разгръщане на левите и социални послания и политики.  . И още много неща. . Днес, обратно, ПЕС са принудени да положат огромни усилия, за да обяснят нещо сякаш очевидно: че левите им предложения не са десни. И то в относително кратък период от време, при относително враждебна среда. Там го разбират добре, ако можем да съдим по направените равносметки, включително от страна на Станишев. Историческият контекст откроява още по-ясно сериозния изборен залог.   Не само по идеологически, но и по геополитически причини – заради съветската заплаха – комунистите не можеха да станат реален управленски конкурент. Едрият бизнес бе компрометиран във войната и уплашен от гнева и недоволството след нея, поради което и склонен на отстъпки. Националните егоизми след кървавия конфликт на нациите нямаше как да вземат връх. Ето така дори и на десните се наложи да възприемат социалдемократическия дневен ред. Изгради се социалдемократическият консенсус, към който всички управления, независимо от цвета си, трябваше да се придържат. И това роди най-ценното достижение на европейската модерност – силната социална държава, в която всеки е защитен и всеки има права.  Те са част от дяснонационалистическия консенсус, в който десни и крайнодесни си разпределят ролите на статукво и алтернатива и опитват да вкарат гражданите в тази игра. Ярък пример за този консенсус е Унгария, защото двата елемента на консенсуса там практически са овладели цялото политическо пространство. Фалшивата дилема между „Фидес“ и „Йобик“ отразява именно риска от съчетанията между неолиберално статукво в икономиката и ксенофобски национализъм в обществения живот. Но нека не забравяме България и Австрия. Те са знак, и то важен знак, че сговорът на десните с крайнодесните е все по-приемлив за европейския десен естаблишмънт. Вариантът, в който този сговор бъде осветен на европейската сцена след майските избори, добива все по-голяма вероятност. Просто пътят, по който вървят ЕНП с радикалните националисти, води натам. Така десница и крайна десница, вместо фалшиви полюси, могат да се окажат реални съюзници. Strange bedfellows, казват англичаните, и то все по-малко strange. И битката на ПЕС този път изглежда не е срещу обичаен опонент, а срещу двете страни на един опасен за бъдещето – и най-вече мира! – на Европа медал.  Какъв е техният отговор? По думите на Тимерманс, не повече и не по-малко от „нов обществен договор с гражданите на Европа“.   Смисълът на този обществен договор според мен е в изковаването на нов социалдемократически консенсус, в който свободите на хората и социалната им защита не могат да се разделят и не бива да се заобикалят. ПЕС издигат идеите за солидарна перспектива на цяла Европа, за равноправно участие, за политически интернационализъм. И те следва да са перспективи за бъдещето, а не обяснения за миналото. В контекста на актуалните обществени нагласи лесно ще ги обвинят, че безнадеждно плуват срещу течението. Потребни са и воля, и въображение, за да се демонстрира, че европеизъм не значи подкрепа на компрометирани европейски политики, че равните права са социален императив, а не феминистка екзотика, че интернационализмът е съзнание за неизбежността на общите решения, а не война срещу нациите и техните интереси. Работата далеч не опира до прословутата Истанбулска конвенция, която почти не беше спомената в дебатите на конгреса. Работата е в това, дали социалният дневен ред на ПЕС ще остане само с потенциала си или ще отвори вратите към завръщането на левицата. Дали ще бъде призив или действие. Дали ще атакува усещането за изоставеност на обикновения европеец или ще се затвори в разговор за ценностите като такива. Ценностната реторика все повече звучи на хората като набор от кухи фрази, често и като смокинов лист на други мотивации – и то далеч невинаги без основание. ПЕС носи наследството от безпътицата на Третия път, но и трудно променящата се траектория на собственото си организационно развитие. ПЕС е структура от 34 партии с немислими понякога баланси, и е цяло изкуство тези баланси да намерят общо кратно, което не тежи бюрократично. Така че постигнатото на конгреса е успех. Минусът на европейската социалдемокрация донякъде се превръща и в неин плюс, защото крие предимството да имаш изградена мрежа, механизми за комуникация и въздействие, контакти и опит, вместо да започваш всичко от нулата. Да се прави европейска политика, предполага да се работи и с европейските партии. Сам националният воин не е воин. Делегатите на конгреса показаха, че разбират защо е важно да са заедно, каквито и идейни и национални различия да ги разделят. Пролича и в гласуването на резолюциите, и в избора на общия кандидат, и в преизбирането на Станишев за ръководител на партията. .    ", "date": "2018.12.11", "title": "Борис Попиванов: ПЕС ще трябва да води битка с неолибералните десни и с популистите едновременно"}
{"url": "http://epicenter.bg/article/Dokoga-shte-prodalzhava-nedostoynata-sadebna-saga-s-Ivancheva-i-Petrova-/170444/11/0", "text": "  Изправянето пред съда на семейство обвинените Николай Банев и съпругата му Евгения Банева извади наново на дневен ред отношението към Десислава Иванчева и Биляна Петрова. Както стана ясно, семейство Баневи бяха изправени пред съда без ръцете им да са закопчани с белезници зад гърба. Не съм им слагани и пранги на краката.   Това е правилно. Следа като е ясно, че те няма да упражнят физическо насилие над конвоиращите ги и няма да могат да избягат, белезниците и оковите са ненужни. Но това повдига един въпрос към Министъра на правосъдието г-жа Цецка Цачева; ако правосъдието преценява, че на Баневи не бива да се слагат белезници и пранги, защо това беше направено по отношение на Иванчева и Петрова?   На въпрос на журналисти относно условията в килията на бившия Десислава Иванчева, Главният прокурор Сотир Цацаров заяви, че някои се опитват да изкарат Иванчева жертва на правосъдието. Към г-н Цацаров обаче може да бъде отправен следният въпрос: Нима общественото възмущение, изразено в публикации, от оковаването на Иванчева и Петрова, от събличането им голи за унизителни проверки, от потресаващият вид на килията, може да се квалифицира като опит Иванчева да бъде изкарана жертва на правосъдието?   И още един въпрос: Прокуратурата на два пъти енергично протестира съдебни решения двете жени да бъдат пуснати под домашен арест с аргумент, че те могат да повлияят на следствието. Как биха могли да сторят това, когато са под домашен арест г-н Цацаров?   И как обществото да тълкува факта, че осъденият в Италия на 20 г. затвор и в Румъния на 7 години затвор, обвиненият като наркотрафикант Евелин Банев- Брендо , докато беше съден у нас, не само че беше на свобода, но и даже пуснат да пътува в чужбина за лечение. По какъв начин Иванчева и Петрова биха могли бидейки под домашен арест да побягнат в чужбина или да бъдат по-опасни например от братя Галеви, които бяха на свобода, докато бяха съдени?   И трето: вярно ли е, както съобщи адвокат Николай Хаджигенов в предаването на Сашо Диков по „Евроком” в петък, че срещу Ирен Савова, адвокат на Биляна Петрова има образувани в момента 11 производства срещу „неизвестен извършител”, и че я викат в СДВР, в Дупница, в Крива бара и т.н.? Николай Хаджигенов е съобщил пред в-к „Сега” ,че според него колежката му е тормозена от прокуратурата заради въпросното дело. Ако върху нея се упражнява такъв натиск, това изключително тревожно. Защото все още живеем в демократична държава.   На 6 декември съдия Веселина Вълева като председател на Втори състав на Апелативния специализиран наказателен съд и другите двама члена на състава Димчо Георгиев и Даниела Росенова отмениха определението на съдия Иво Хинов от Специализирания наказателен съд (СНС), с което той на 16 ноември промени мярката за неотклонение \"задържане под стража\" на Иванчева и Петрова в домашен арест. В определението съдебната тройка пише, че „продължаване на действието на най-тежката мярка неотклонение е необходимо, с оглед изключително високата степен на обществена опасност на престъпленията, вменени на двете подсъдими”. Заявявате също, че „Упражняването на тази мярка се налага заради съществуващата опасност от извършване на престъпление”.   В тази връзка, възникват някои въпроси към съдия Вълева: По какъв начин „изключително високата степен на обществена опасност на престъпленията, вменени на двете подсъдими”, които тепърва трябва да бъдат доказани в съда, обуславят прилагането на най-тежката мярка- „задържане под стража”?.   Откога взимането на подкуп в един или друг размер се приема, че представлява „обществена опасност”, плюс това много по-голяма от опасността, която представляват цитираните вече Евелин Банев- Брендо и братя Галеви, които бяха пускани под домашен арест, че и на свобода? И кое ви дава основание да считате че, бидейки под домашен арест, двете жени биха могли да извършат престъпление?   Съдебният казус с обвиняемите Иванчева и Петрова, несъмнено възбужда обществен интерес, още повече, като се сравнява вкарването им оковани в съдебната зала, за разлика от Николай и Евгения Баневи, които са обвинени в несравнимо по-крупни престъпления.   Напълно е възможно двете жени да са виновни в престъпленията, в които ги обвиняват, това ще се види, когато приключи окончателно съдебния процес и съдът се произнесе. Но в каквито и престъпления да са обвинени двете жени, към тях не може да се прилага нехуманно отношение и такива ненужни мерки, като оковаване с белезници и пранги, събличане голи при влизане и излизане от килията за унизителни проверки с клякане, поставянето им в нехигиенична и не ремонтирана килия с неотваряем прозорец, задържането им „под стража” цели седем месеца и отказа да бъде променена мярката из за неотклонение в домашен арест. Такова отношение е в нарушение на Препоръка Rec/2006 на Комитета на министрите на държавите членки относно Европейски правила за затворите, който забранява използуването на вериги и окови и на собственото ни законодателство като чл. 104 от Правилника за прилагане на закона за изпълнение на наказанията и задържането под стража, който гласи, че \"към задържаните лица не могат да се прилагат мерки, които имат за цел причиняване на физическо страдание или унижаване на човешкото им достойнство”.   Вече излезе информация, че италианският евродепутат Барбара Матера е поела ангажимент да зададе въпрос на Европейската комисия дали разследва поведението на българските власти във връзка с нарушаване на човешките права на Иванчева и какви мерки предприема, за да прекрати тази практика. Не е изключено, а много вероятно е, че Иванчева и Петрова ще осъдят държавата ни в Страсбург за нарушаване на човешките им права. Г-жа Цачева, която нееднократно убеждава обществеността, че човешките права на двете обвиняеми жени не са нарушени, дължи обяснение, кой би трябвало за заплати солидната глоба, която евентуално съдиите в Страсбург може да наложат на българската държава?   Случващото се би трябвало да разтревожи и българският министър председател Бойко Борисов. Разбираемо е, че не може да се намесва в работата на прокуратурата и съда, които са независими. Но като министър председател, той не може да не отчита, че отношението към двете обвиняеми петни страната ни, петни и правителството, под чието управление в лицето на министерството на правосъдието се намират следствените арести и затворите.   Не може и да не осъзнава, че в обществеността се налага убеждение, че към Иванчева и Петрова се прилага двоен стандарт, и че целта е да се демонстрира какво го очаква всеки, който подобно на Иванчева се изправи и победи в избори кандидат на ГЕРБ във важен район, какъвто представлява община „Младост”.   Борисов няма власт над прокуратурата и съда, не може да наложи мярката им „под стража” да бъде заменена с те да бъдат под домашен арест, но той има такава по отношение на министерството на правосъдието и може да упражни необходимото влияние за нормализиране на условията, в които живеят двете арестантки и за преустановяване на унизителните процедури прилагани спрямо тях.   А иначе, логично е двете обвиняеми да бъдат пуснати под домашен арест. Те няма къде да избягат и никой не вярва, че те и да искат ще бъдат в състояние да извършат каквото и да е престъпление. ", "date": "2018.12.11", "title": "Антон Гицов: Докога ще продължава недостойната съдебна сага с Иванчева и Петрова?"}
{"url": "http://epicenter.bg/article/Inzh--Svetoslav-Glosov--Na-patya-Svoge---Sofiya-se-montirat-nay-visokiyat-klas-obezopasitelni-sistemi-/170479/4/0", "text": "На пътя Своге - София се поставя най-високият клас обезопасителни системи, каквито има на автомагистралите, съобщи председателят на Управителния съвет на Агенция „Пътна инфраструктура“ инж. Светослав Глосов. Днес двамата заедно с инж. Дончо Атанасов - член на УС на АПИ, провериха работата на фирмата, монтираща новите мантинели в отсечката, съобщиха от пътната агенция.  Инж. Глосов подчерта, че въпреки че поставянето на ограничителни системи в населеното място, какъвто е случаят в Своге, не е отговорност на АПИ, е поет ангажимент пред жителите на Своге и по разпореждане на министър-председателя това да се направи до 12 декември, за да се повиши безопасността на движение в отсечката. Преди това е било невъзможно да се предприемат каквито и да било дейности заради продължаващото досъдебно производство.  В края на ноември в АПИ е получено и указание от Върховната административна прокуратура, в което се посочва, че в срок от един месец трябва да се предприемат действия за обезопасяване на отсечката. Инж. Глосов посочи, че новото съоръжение е трябвало да се постави от общината, тъй като участъкът е на тяхна територия и общината събира таксите от билбордове по трасето в населеното място и издава разрешенията за строеж на търговски обекти, без за това да иска разрешение от АПИ каквото се издава, когато отсечката е извън чертите на града.  В отговор на журналистически въпрос инж. Атанасов заяви, че монтажът на мантинелата в Своге се изпълнява въз основа на разработения график. Според него изказвания от различни хора по темата, представящи се за пътни експерти, е опит да се прави политически ПР на гърба на агенцията и на правителството, защото се е знаело, че днес започва монтирането на мантинелата в участъка на инцидента.  За да се монтира такова съоръжение, независимо дали е на пътя София - Своге, или на друг път, трябва да се изготви проект, съгласно нормите за проектиране, и това е направено, подчерта инж. Атанасов. Той заяви, че целият 80-километров път през Искърското дефиле ще бъде обезопасен и проектът ще бъде надграден, съгласно направения одит по пътна безопасност.  Целта ни е да се гарантира безопасността на пътуване през дефилето, въпреки че според данните от трафик камерите 99% от превозните средства не спазват ограничението на скоростта от 30 км/ч в участъка в момента, подчерта инж. Атанасов.  ", "date": "2018.12.11", "title": "Инж. Светослав Глосов: На пътя Своге - София се монтират най-високият клас обезопасителни системи "}
{"url": "http://epicenter.bg/article/Rosen-Zhelyazkov--Schupeni-relsi-sa-prichina-za-intsidenta-s-vlaka-Sofiya---Varna/170481/4/0", "text": "Счупени релси са причината за днешния инцидент, при който локомотивът на ранния сутрешен влак София - Варна излезе от релсите между гарите Реброво и Своге. Това потвърди министърът на транспорта Росен Желязков, предаде БНР.   Проверки по линията се правят ежедневно както от служителите на Национална компания \"Железопътна инфраструктура\", така и от кантонерите, уточни Желязков:   \"Счупването е нетипично. Затова ще бъде направена съответната техническа експертиза, която да отговори на въпроса по какъв начин се е стигнало до това нещо. На този етап не изключвам никакви версии. Нека да изчакаме експертизата\".   През следващата седмица Съветът на директорите на БДЖ трябва да обяви дългосрочните и средносрочни действия, които ще бъдат предприети в полза на дружеството и за подобряване състоянието на тяговия състав, каза още Росен Желязков:   \"Ще се търсят варианти за наемане на локомотиви, за оптимизиране на взаимодействието между пътнически и товарни превози, за по-гъвкави форми на лизинг. Поставил съм задача на Съвета на директорите да мисли всякакви икономически изгодни варианти в полза на дружеството, а от друга страна ще повишат доверието и качеството на услугата\".   В рамките на шест месеца ще бъде направен и SWOT анализ и каква управленска структура е необходима на БДЖ.   Движението на влаковете между София и Своге беше спряно в 7.47 часа тази сутрин, след като първата талига на локомотива на бързия влак от София за Варна излезе от релсите. Във влака са пътували около 100 пътници, те не са пострадали. Движението на влаковете вече е възстановено.", "date": "2018.12.11", "title": "Росен Желязков: Счупени релси са причината за инцидента с влака София - Варна"}
{"url": "http://epicenter.bg/article/Balgarskite-prevozvachi-gotvyat-protest-v-Bryuksel--VIDEO--/170486/4/0", "text": "Българските превозвачи готвят протест на 10 януари в Брюксел. Това стана ясно след срещата между представители на бранша и министъра на транспорта Росен Желязков. Мерките на транспортния сектор са заради вида, в който е на път да бъде приет пакета \"Мобилност\", станал известен и като \"Макрон\", предаде Канал 3.  Родните транспортни фирми искат блокиране на спорните текстове в плана, като според тях, ако пакетът бъде приет в настоящия си вид, това означава заличаване на целия сектор и 17% от БВП на България – именно толкова носи транспортът в икономиката на страната.  Българските превозвачи искат да отпадне забраната за спане в кабините, връщането на шофьора на четири седмици в страната, в която е регистрирана фирмата му, както и рестрикциите към т.н. \"кръстосани курсове\".  На въпросния 10 януари ще заседава транспортната комисия на Европейския парламент и тогава ще бъде обсъждан пакета. Седмица по-късно той трябва да бъде гласуван от евродепутатите.  Ако пакетът \"Мобилност\", бъде приет в този си вид, от бранша отново заявиха намерение да създадат инициатива за организиране на референдум за излизане от Европейския съюз.  ", "date": "2018.12.11", "title": "Българските превозвачи готвят протест в Брюксел (ВИДЕО) "}
{"url": "http://epicenter.bg/article/Trup-na-metrostantsiya--quot-Serdika-quot--2-stryaska-grazhdani/170428/3/0", "text": "Труп на починал човек стресна гражданите на метростанция \"Сердика\" 2 тази сутрин, съобщи Novini.bg   Според информацията, движението на метрото към този момент не е прекъснато, но по-рано тази сутрин е имало забавяне на мотрисите.   От МВР съобщиха, че смъртта е настъпила по естествен начин. На място има полицаи. Тялото е оградено с паравани.", "date": "2018.12.11", "title": "Труп на метростанция \"Сердика\" 2 стряска граждани"}
{"url": "http://epicenter.bg/article/Brutalniyat-18-godishen-ubiets-ot-Tarnovsko-opital-da-napadne-i-drugi-zheni/170429/3/0", "text": "Изнасилването на 70-годишна жена, завършило с убийство в Бяла Черква, потресе хората не само в Търновско. 18-годишният извършител е задържан.   Убийството е станало на 6 декември, близка на жертвата я намира два дни по-късно. Извършителят е безработен, опитал се е да влезе в две друг и къщи.   „Вечерта в един часа опита да ме нападне\", споделя и друга жена в градчето пред  bTV . Тя се обадила на 112 за помощ, не успяла да то разпознае, защото бил с шапка и маскиран, но при борбата с него пръстенът му паднал.   Лицето е известно на МВР, но няма криминални прояви, обясниха от полицията. Има данни, че употребява наркотици.   Хората също твърдят, че младежът е бил дрогиран по време на извършеното престъпление.   Младежът е с повдигнато обвинение, задържан е с мярка до 72 часа. Полицейското присъствие в Бяла Черква е засилено, има осигурен и автопатрул.   Около 120 души са самотно живеещи в Бяла черква, децата им работят и живеят в чужбина.", "date": "2018.12.11", "title": "Бруталният 18-годишен убиец от Търновско опитал да нападне и други жени"}
{"url": "http://epicenter.bg/article/Apelativniyat-spetssad-kontrira-Lozan-Panov-za-zabelezhkite-po-deloto--quot-Ivancheva-quot--/170435/3/0", "text": "От Апелативния специализиран съд (АСНС) разпространиха своя позиция по повод проверката на Върховния касационен съд (ВКС), възложена от председателя му Лозан Панов, в която заявяват, че не са съгласни с три негови констатации, предава Канал 3.  От Апелативния спецсъд заявяват, че не са съгласни първо, че в определението си по въззивното наказателно частно дело (ВНЧД) № 406/2018 г., с предмет чл.249, ал.З вр. с чл.248, ал.1, т.З и т.6 от НПК (обжалване на определението на Специализирания наказателн съд (СНС) по въпроса за мярката за неотклонение на подсъдимите, разрешен в разпоредителното заседание на СНС), въззивният съд не е отговорил на защитното искане, отправено от процесуалния представител на подсъдимата Иванчева за разглеждане на делото в открито съдебно заседание;  Другото несъгласие е за това, че „ВНЧД № 522/2018 г. на АСНС (по чл.270 от НПК, отново във връзка с мярката за неотклонение на подсъдимите Десислава Иванчева и Биляна Христова - Петрова), е било образувано ненадлежно пред въззивната инстанция, въз основа особено искане по чл.343 от НПК за спиране на изпълнението на определението на СНС за изменение на мерките на подсъдимите в по-леки;  и трето, че произнасянето на въззивната инстанция по особеното искане за спиране, предпоставя изтичане на 7-дневен срок от момента на връчване на същото искане на насрещните страни.  От АСНС посочват, че противно на отразената в доклада констатация, въззивната инстанция се е произнесла по искането на адв. Марковски - защитник на подсъдимата Иванчева, за разглеждане на делото в открито заседание, като е изложила своите съображения, защо не се налага провеждане на такова в отклонение от общото правило за закрито съдебно заседание.  В тази връзка от Апелативния съд прилагат и копие от определението по цитираното дело. В него е посочено, че в НПК и Правилника за администрацията в съдилищата, не е предвидена възможност за образуване на самостоятелно производство пред въззивната инстанция по чл.343 от НПК (т.е. по особено искане за спиране на изпълнението). Разискваното ВНЧД № 522/2018 г. обаче е образувано въз основа на частен протест на прокурор при Специализираната прокуратура срещу акта на СНС за изменение на мерките за неотклонение, който протест е бил придружен от особено искане за спиране изпълнението на протестираното първоинстанционно определение.  Следователно, ВНЧД № 522/2018 г. е било образувано, не само въз основа на споменатото особено искане, а въз основа и на редовен частен протест, годен да предизвика въззивна проверка. Друг е въпросът, че АСНС се е произнесъл незабавно единствено по особеното искане, а частният протест е върнал за надлежното му администриране (по реда на чл.321 от НПК), за връчване на преписи от протеста на подсъдимите и защитниците им и изчакване изтичането на срока за възражения по същия, уточняват от АСНС и допълват:  Категорично считаме, че произнасянето по исканията за спиране по чл.343 от НПК, независимо от кого са отправени - от прокурора или от подсъдимия (респ. от защитника му), следва да бъде незабавно и не предполага изтичането на какъвто и да било срок за възражения (каквито възражения впрочем законът не предвижда), защото в противен случай се обезсмисля напълно ефективното упражняване на правно регламентираната възможност за спиране изпълнението на определенията по мерките за процесуална принуда и останалите определения, контролирани по реда на глава 22 от НПК.  Съгласно регламента на чл.343 от НПК, подлежащите на обжалване с частна жалба и частен протест определения на първата инстанция в наказателното производство, се изпълняват незабавно, като обжалването не спира изпълнението им, освен ако първата или въззивната инстанция не постанови друго. Този регламент е изключение от общото процесуално правило за суспензивен ефект на жалбата и протеста. При изменение на мерките за неотклонение в по-леки или при тяхната отмяна обаче, обичайната практика на съдилищата в страната е точно обратната - първоинстанционните съдилища в мнозинството от случаите не пристъпват към изпълнение на атакуваните определения, преди последните да са преминали въззивна проверка. Впрочем така е процедирал СНС и по конкретното НОХД, при предходното изменение на мерките за неотклонение на подсъдимите Десислава Иванчева и Биляна Христова - Петрова.  Ако разглеждането на искане за спиране не се извърши незабавно, както в случая според нас, въззивния състав правилно е процедирал, а се изчаква изтичането на законово-неуредени срокове за възражения по това искане, би се създал опасен прецедент, пораждащ много сериозни рискове за увреждане интересите на страните и на правосъдието като цяло, в две насоки:  - в хипотезата на незаконосъобразно изменение или отмяна от първоинстанционния съд на мярка за неотклонение ограничаваща правото на свободно предвижване (задържане под стража или домашен арест), се създава възможност подсъдимият, който е бил освободен поради изпълнение на определението за освобождаването му, до разглеждането на протеста, да се укрие, в т.ч. като напусне територията на страна. Пример за това беше случаят по НОХД№ 2612/2018 г. (т.нар. дело „депутатският брат\").  - в хипотезата на незаконосъобразно вземане от първоинстанционния съд на мярка за неотклонение ограничаваща правото на свободно предвижване (задържане под стража или домашен арест), се създава възможност подсъдимият, който следва веднага да бъде задържан или установен в дома си, до разглеждането на жалбата му, да претърпи съществени или непоправими вреди в случаите на много тежко заболяване, или възникнали други извънредни обстоятелства.  Според проверката, назначена от Лозан Панов, са допуснати нарушения при отмяната на определението на съдията от Специализирания наказателен съд Иво Хинов, с коeто той разпореди отстранената от поста кмет на столичния район \"Младост\" Десислава Иванчева и бившата ѝ заместничка Биляна Петрова да бъдат пуснати незабавно от ареста.   Според проверката тримата апелативни спецсъдии са взели решението си, без да уведомят подсъдимите и адвокатите им, че прокуратурата е протестирала постановения \"домашен арест\" и без да са се запознали с експертизите за здравословното състояние на Иванчева и Петрова. Освен това, решението на първата инстанция е било отменено още преди да е подписано от съдебните заседатели, стана ясно вчера от забележките в проверката.  ", "date": "2018.12.11", "title": "Апелативният спецсъд контрира Лозан Панов за забележките по делото \"Иванчева\" "}
{"url": "http://epicenter.bg/article/Lineyka-dokara-Minyu-Staykov-v-Apelativniya-spetssad--bil-otslabnal-s-10-kg/170451/3/0", "text": "Линейка докара от ареста в Апелативния специализиран наказателен съд бизнесмена Миню Стайков, съобщи Novini.bg.   Той влезе в съдебната зала, където днес апелативните спецмагистрати трябваше да решат дали да променят мярката му, в инвалидна количка. Адвокатът му обясни, че откакто е в ареста Стайков е отслабнал с 10 кг.   В крайна сметка медицинска експертиза ще установява дали състоянието му позволява да остане в ареста. Екепртите имат 10 дни, за да прегледат бизнесмена, който беше задържан при акция и бе обвинен, че е лидер на 8-членна група, която държала контрабандни цигари, извършвала данъчни престъпления и пране на пране на пари.  ", "date": "2018.12.11", "title": "Линейка докара Миню Стайков в Апелативния спецсъд, бил отслабнал с 10 кг"}
{"url": "http://epicenter.bg/article/Yavor-Kolev--Hakeri-razbivat-i-iztochvat-bankovi-smetki-na-firmi--VIDEO--/170457/3/0", "text": "Големи български компании стават жертва на интернет кражби на големи суми от банковите им сметки заради лоша кибер култура. Отклоняват се суми от порядъка на 200–600 хиляди евро. А в световен мащаб престъпници са източили от фирмените сметки суми за над 1 трилион долара. Това обясни в студиото на „Здравей, България” по Нова тв Явор Колев, началник на отдел „Киберпрестъпност” в ГДБОП.  Достатъчно е компютърът на счетоводител да бъде заразен с вирус, за да се промени номера на банкова сметка, към която се насочват преводите, извършвани от фирмата. Това става с помощта на „мулета”.  „Мулето е човекът, който открива банкова сметка, по която се превеждат парите и неговата роля е да разкъса връзката между организаторите на престъпната дейност и жертвата, което затруднява полицията в проследяването на парите. Едните мулета се набират чрез сайтове за обяви на работа, които след като получат парите ги превеждат в съответните сметки, а за „услугата” получават между 3 и 5% от сумата. Другият тип мулета са хора с нисък социален статус и бивши затворници, наемани от местни организирани престъпни групи”, обясни Колев.  В рамките на мащабна операция на ГДБОП са идентифицирани 112 финансови мулета, започнали са разследвания заедно с партньорски служби от Европейския съюз и САЩ. До момента са предотвратени щети за 500 хил. евро.  ", "date": "2018.12.11", "title": "Явор Колев: Хакери разбиват и източват банкови сметки на фирми (ВИДЕО) "}
{"url": "http://epicenter.bg/article/Plamen-Georgiev--Deloto-sreshtu-Hristo-Biserov-e-prekrateno-zaradi-talkuvatelnoto-reshenie-na-VKS-/170458/3/0", "text": "Тълкувателното решение на ВКС блокира работата по гражданската конфискация, ако държавата не реагира, дела за 3 млрд. лв. ще отидат във „фризера“, каза за Агенция „Фокус“ Пламен Георгиев във връзка с тълкувателното решение на ВКС от миналата седмица, според което при спряло наказателно производство не може да се отнема имущество.  „За мен тук е моментът държавата да реагира, защото ако тя не защити гражданската конфискация, всъщност дела за близо 3 млрд. лв., ще отидат във „фризера“. Това са 3 млрд. с недоказан произход и ако законодателят не предприеме спешни законодателни промени, има огромна вероятност тези пари да бъдат загубени. Дай Боже, държавата да застане зад нас, защото в поредица от мониторингови доклади именно дейността по отнемане на незаконно придобито имущество беше една от дейностите, които бяха силно оценени като ефективна мярка за борба с корупцията и организираната престъпност“, заяви Георгиев.   Той подчерта, че ако страната ни иска все така да са положителни оценките, сега е моментът цялата държава да застане зад КПКОНПИ и да ги подкрепи със законодателни промени, които да възстановят гражданската конфискация у нас.  „Имаме много други ангажименти във връзка с конфликт на интереси, с превенция на корупцията, разследване на корупционни престъпления. Но гражданската конфискация, която има в много малко държави и която беше изключително положително оценена от цяла Европа, сега с това решение се блокира“, каза още Пламен Георгиев. Делото срещу Христо Бисеров за отнемане на имущество за почти 2 млн. лв. е прекратено във връзка с тълкувателното решение на ВКС, каза още Пламен Георгиев.  „За съжаление, ефектът ще е доста по-голям. Направихме анализ, според който дела за над 21 млн. лв. ще бъдат прекратени, поради това, че са прекратени наказателните такива или са оправдани лицата в наказателното производство. Искам да подчертая, че за всички тези повече от 21 млн. лв. не сме установили законни източници. Тоест, това са незаконни пари и искаме отнемането им“, коментира Георгиев и уточни, че именно това е бил смисълът и философията на закона, когато не успее по една или друга причина наказателното производство.  „В много случаи то има доста трудни процедури за събиране на доказателствата и ако не успее да се докаже виновността на едно лице - да му се отнеме незаконно придобитото имущество, за което няма никакви доказателства от къде има тези средства“, обясни Георгиев.  Той посочи, че с тълкувателното решение на съда, отново се е върнало старото положение, при което наказателното производство е водещо и при прекратяване на наказателното дело, КПКОНПИ трябва да прекрати своето производство.  „Първото дело беше на Христо Бисеров, предстоят още 19 дела за повече от 21 млн. лв. да бъдат прекратени“, допълни той.  „Имаме много други ангажименти във връзка с конфликт на интереси, с превенция на корупцията, разследване на корупционни престъпления. Но гражданската конфискация, която има в много малко държави и която беше изключително положително оценена от цяла Европа, сега с това решение се блокира“, каза още Пламен Георгиев.  ", "date": "2018.12.11", "title": "Пламен Георгиев: Тълкувателното решение на ВКС блокира дела за 3 милиарда лева"}
{"url": "http://epicenter.bg/article/Deloto-sreshtu-shefa-na-BTA-Maksim-Minchev-varnato-na-prokuraturata-/170460/3/0", "text": "Софийски градски съд прекрати и върна на прокуратурата делото срещу изпълнителния директор на БТА Максим Минчев, обвинен в сключването на неизгодни договори за доставка на минерална вода срещу рекламни услуги.  Съдебният състав, с председател съдия Милен Михайлов, прие, че е допуснато съществено нарушение, което пречи на подсъдимия да научи точно в какво престъпление е обвинен, съобщиха от СГС.  В обвинителния акт са изложени подробно факти, свързани с правомощията на Минчев и сключването на договорите, но изобщо не е посочено как са изпълнявани тези договори, нито количеството, вида, стойността и датите на доставка на минералната вода и извършените рекламни услуги по всеки договор. Отделно от това има неточност и неяснота в обвинителния акт относно размера на вредата, която е настъпила за БТА.  Съдебният състав намери, че прокуратурата не е изпълнила задълженията си да очертае ясно и точно предмета на престъплението и участието на Минчев в него, което поставя съда в невъзможност, по време на съдебното следствие, да прецени дали твърдяните от прокуратурата факти са доказани и да се произнесе. Определението подлежи на обжалване в 7-дневен срок пред САС.  В съдебната зала Максим Минчев бе представляван от един от топадвокатите у нас - Даниела Доковска.  ", "date": "2018.12.11", "title": "Делото срещу шефа на БТА Максим Минчев върнато на прокуратурата "}
{"url": "http://epicenter.bg/article/Desislava-Ivancheva-lichno-opredelila-sumata-za-podkupa--S-Vaklin-na-tri-po-sedemdeset-i-pet--/170475/3/0", "text": "Десет дни преди срещата на Десислава Иванчева и Биляна Петрова с изнудвания Александър Ваклин, отстранената кметица на \"Младост\", нейната заместничка и третият подсъдим – посредникът Петко Дюлгеров, договарят конкретните суми за подкупа, който строителният предприемач трябва да плати, за да му се разреши да строи в района.  \"Три пъти по седемдесет и пет ще ги получи. Другото сега ще му включим да тръгне. После ще бъде при виза ли е, какво е? Проект ли е какво е? После при строителна площадка. Двадесет си е нормална оферта, защото като тегля една черта, че е окей\". Думите са на Десислава Иванчева и са по адрес на изнудвания строителен предприемач Александър Ваклин. Те потвърждават показанията му, че само за разписване на разрешението за строеж, първоначално е бил изнудван за сума от близо половин милион лева (очевидно съвпадаща с посочените 3 x 75 000 евро - 225 000 евро). Както става ясно и от записите - Иванчева е предвиждала искането и на още пари, но на по-късен етап. Репликата й, че \"двадесет си е нормална оферта\" е тази, която напълно съвпада с тезата на Ваклин и на прокуратурата, че бившата кметица на \"Младост\" е искала по 20 (както се разбира в записите - евро на кв.м. застроена площ).  Денят е вторник, датата е 3-ти, месецът - април, часът е 14.00. Вместо да са на работните си места в общината, Десислава Иванчева и Биляна Петрова се наслаждават на пролетното слънце в столично кафене в компанията на бившия районен кмет Петко Дюлгеров, който вече два месеца води активна кореспонденция, включваща множество телефонни разговори и срещи \"на четири очи\" с Александър Ваклин, всичките свързани с проблемите на строителя с кметицата на \"Младост\". Срещата е документирана, с разрешени от съдия специални разузнавателни средства (СРС), като записите са три, тъй като по това време службите вече са поставили под наблюдение Иванчева, Петрова и Дюлгеров. Миналата седмица стенограмите от разговорите бяха разсекретени от Специализирания наказателен съд.  Срещата на триото от \"Младост\" продължава 82 минути, записите от които потвърждават напълно корупционната схема по поискания от Александър Ваклин подкуп. Нещо повече, Иванчева назовава конкретните вноски, които очаква да получи от строителя, когото към този момент още дори не е виждала. Разговорът напълно отхвърля защитната теза, че Иванчева и Петрова не са говорили за пари. Напротив, те не само, че говорят за пари, но и докато се шегуват, уточняват, че става въпрос за евро, а не за левове. Както става ясно от записите, Иванчева обявява и конкретната тарифа – 20 на квадрат. В контекста на разговора безусловно се разбира, че става въпрос за 20 евро на квадратен метър застроена площ. Петко Дюлгеров не пропуска да уточни отново и своята част от сделката, като говори за 20% от подкупа.  Освен, че вещественото доказателствено средство по категоричен начин потвърждава обвинителната теза по конкретното изнудване на Ваклин, записите от срещата разкриват ужасяващи факти за управлението на район \"Младост\" от Иванчева и Петрова. В продължение на час и половина двете жени, заедно със съучастника им, не спират да обсъждат схеми, по които да поставят в зависимост конкретни инвеститори, с цел изнудването им.  \"Правен свят\" публикува малка част от документираната среща, свързана основно с уговарянето на подкупа, който Александър Ваклин да плати. За по-добра резолюция на оригиналния текст, трябва да кликнете върху всяка от снимките.  Дюлгеров на няколко пъти поставя въпроса за Ваклин пред Иванчева и Петрова, като им се отчита за проведените разговори и срещи.  В качеството си на посредник между кметицата и инвеститора, Дюлгеров на няколко пъти подчертава опасенията на Ваклин, че дори и да плати, няма гаранции за получаване на нужните резолюции върху документите, които са в общината. Това кара Иванчева да е мнителна по отношение на срещата, но Петрова я разубеждава само с една реплика.  От разменените реплики се разбира, че Иванчева и Петрова абсолютно умишлено бавят преписките на Ваклин, без за това да има основание.  След като тримата установяват, че документите на Ваклин не са разписани, Иванчева и Петрова сами започват да разясняват тарифата срещу която това ще се промени.  Дюлгеров напомня, че комисионната му е 20% от подкупа, на което получава утвърдителен отговор от кметицата на \"Младост\" – Да...добре.  На няколко пъти по време на \"оперативката\" Дюлгеров напомня на Иванчева, че за да се плати исканата сума, тя лично трябва да поеме ангажимент, което според Ваклин, можело да стане при лична среща между тях.  Разговорът продължава с преглед на други инвеститорски проекти, като се разбира, че прилаганата при Ваклин схема се отнася и до всеки друг, желаещ да строи в \"Младост\".  Очевидно силно амбициран да прибере комисионната от 20%, Дюлгеров успява отново да напомни на Иванчева за схемата, по която Ваклин ще трябва да плаща.  От следващите реплики на Биляна Петрова, записани със СРС-то, по безапелационен начин рухва защитната теза на подсъдимите, че не са изнудвали инвеститори, а единствено са искали дарения в полза на жителите на \"Младост\". Всъщност \"даренията\" са били прикритието за исканите подкупи.  За умишленото бавене на преписките на Ваклин говорят и следващите реплики, разменени между триото. Иванчева и Петрова го иронизират, че толкова много искал да получи разрешенията, че \"пътека направил\" до общината. А кметицата на \"Младост\" (полу)завистливо вмята, че Ваклин бил с привилегии, защото си имал \"посредник\", очевидно визирайки Дюлгеров.  Освен доказателства за изнудване, СРС-тата разкриват Десислава Иванчева и Биляна Петрова в непозната досега светлина. Пред Дюлгеров двете самонадеяно разкриват, че не се интересуват от друго, освен от имиджа и ПР-а си. Става ясно и друго - макар, че се страхува, Иванчева имала амбиции да е кмет не само на \"Младост\", но и на София.  Следва продължение...  ", "date": "2018.12.11", "title": "Десислава Иванчева лично определила сумата за подкупа: С Ваклин на три по седемдесет и пет... "}
{"url": "http://epicenter.bg/article/Evgeni-Krusev-poluchi-obvinenie-za-dlazhnostno-prestaplenie/170478/3/0", "text": " Той беше призован на разпит от следователи от Специализираната прокуратура. Крусев беше категоричен, че при взимането на решенията се е водил от интересите на общината и никога не е вземал решения еднолично, предаде БНР.   Евгени Крусев обясни, че след като е получил призовка в качеството на обвиняем, подаването на оставка е била най-отговорната и мъжка позиция, за да може разследването да си свърши изцяло работата.   Неофициално стана ясно, че делото срещу Евгени Крусев се води от спецпрокуратурата, а началото му е дадено от сигнал на \"Спаси София\". Единствената официална информация дойде от главния прокурор Сотир Цацаров, който каза, че \"конкретно е свързан с обществената поръчка, която е свързана с шумо- и виброизолиращи подложки, а в конкретния случай става дума за нарушение на разпоредба на Закона за обществените поръчки и отговорността ще бъде за длъжностно престъпление\".   \"Нека не оставаме с впечатление, че прокуратурата не дава информация, но не е редно такава информация да бъде давана само на базата на връчена призовка. Към момента, в който обвинението е предявено, ще имате пълна информация\", увери Цацаров.       Специализираната прокуратура обвинява бивш заместник кмет на Столична община в престъпление по служба   Днес, 11.12.2018 г. Специализираната прокуратура предявява обвинение на Евгени Крусев – бивш заместник кмет на Столична община, в престъпление по служба, от което могат да настъпят значителни вредни последици в размер на 5 028 354 лева.   На 16.10.2018 г. до главния прокурор е постъпил сигнал от Фондация „Спаси София“, в който са изложени данни за нередности с обществена поръчка, финансирана със средства от Европейския съюз по процедура „Изграждане, възстановяване и обособяване на публични пространства в Централна градска част на гр. София – зона – 2“. Главният прокурор е изпратил сигнала на Специализираната прокуратура, по компетентност.   На 23.10.2018 г. Специализираната прокуратура е образувала досъдебно производство за престъпление по служба /чл.282 ал. 2 вр. ал. 1 НК/.   Допълнително, на 05.11.2018 г. до главния прокурор е постъпил и сигнал от кмета на Столична Община – г-жа Йорданка Фандъкова, с приложени документи и резултати от извършена по нейно разпореждане проверка по случая. Документите са изпратени на Специализираната прокуратура, по образуваното досъдебно производство. От страна на ръководството на общината е оказано пълно съдействие при снабдяване с необходимата документация.   Разследването на Специализираната прокуратура е установило следната фактическа обстановка:   С решение от 08.08.2017 г. на Столична община е открита обществена поръчка, по оперативна програма „Региони в растеж“ 2014-2020 г., с директно предоставяне на безвъзмездна финансова помощ „Устойчиво и интегрирано градско развитие“. По тази процедура, на 15.09.2017 г. 4-ма участника са подали оферти - “ПСТ градска среда Зона 2” ДЗЗД, Обединение “Трейс РВП”, Обединение “ИСАФ С.А.- Колас Рай С. А. зона 2” и фирма Джи Пи Груп. По реда на ЗОП, кмътът на Столична община Йорданка Фандъкова е упълномощила своя заместник Евгени Крусев за възложител - да открие и проведе обществената поръчка.   В техническите условия на поръчката /заданието/, освен изисквания за гранитни настилки, бетонови и други материали, има изключително конкретно изискване за технологията, която ще се използва за осигуряване на необходимите виброизолационни качества на трамвайното трасе и за параметрите, на които виброизолационните елементи следва да отговарят. В проекта за реконструкция е заложена така наречената еластична виброизолационна подложка за система „плаващи плочи”, с цел осигуряване на най-добра виброизолационна защита, което е от особено значение за гъсто застроени и то със стари сгради улици, каквато е ул. „Граф Игнатиев“.   Обединение “ПСТ градска среда Зона 2” ДЗЗД участва в обществената поръчка с материали на фирма Pandrol. За да бъде допуснато тяхното използване те трябва да отговарят на критериите в техническата документация /заданието/ на поръчката, а именно: маса, статичен коефициент на еластичност и динамичен коефициент на еластичност. Масата е важен критерий, тъй като качествените системи за виброизолация трябва да бъдат достатъчно гъвкави, за да поемат вибрациите и шума от преминаващите по трасето трамваи. Именно масата е показателят, определил резултатите от процедурата. Максимално допустимите стойности на масата на подложката според заданието на поръчката, утвърдено от Крусев, са 5кг/м2. Тъй като „ПСТ градска среда Зона 2” ДЗЗД са предложили продукта на Pandrol с маса от 15,6кг/м2 или над 3 пъти по-високи стойности от максималните по задание, те са отстранени от процедурата /офертата им не отговаря на предварително обявените условия на поръчката/.   Дружеството Джи Пи Груп печели обществената поръчка, като е предложило материали на австрийската фирма Getzner, с характеристики, отговарящи на техническото задание. Така именно с това дружество, като изпълнител, е подписан договор от Столична община.   На 08.06.2018 г., след започване на реалните строителни дейности по ул. Граф Игнатиев, в общината е получено становище от инж. А. Тасев – председател на съвета на директорите на Столичен електротранспорт ЕАД, в която сочи, че материалът на Pandrol e повече от подходящ за трамвайното трасе, докато този, с който фирма Джи Пи Груп печели и който отговаря на всички технически изисквания на поръчката, не е. Проведено е заседание на експертен съвет по устройство на територията и със свое решение членовете на съвета са гласували за замяна на материала на Getzner /предложен от Джи Пи Г и отговарящ на техническото задание/ с този на Pandrol /заради който при класирането „ПСТ градска среда Зона 2“ ДЗЗД е било отстранено/.   Евгени Крусев, като възложител, е нарушил служебните си задължения, като в нарушение на чл. 116 от ЗОП предприел съществено изменение на сключения договор с „Джи Пи Груп“, изразяващо се в изготвяне на нов инвестиционен проект и промяна на издаденото разрешение за строеж, вкл. и за полаганата виброизолационна система /подмяна на виброизолационните елементи по задание, оферта и договор с такива, заради които друг участник е бил отстранен от участие, поради несъответствието им със заданието/. От деянието на Крусев могат да настъпят значителни вредни последици в размер на 5 028 354 лв., тъй като са създадени условия за прилагане на финансови корекции на основание чл. 70, ал.1 т. 10 от Закона за управление на средствата от Европейските структурни и инвестиционни фондове.   Евгени Крусев е с мярка за неотклонение „Подписка“. Наложена му е забрана да напуска страната.   Информация за действията на прокуратура по случая е предоставена и на ОЛАФ.  ", "date": "2018.12.11", "title": "Евгени Крусев вече е обвиняем за длъжностно престъпление за ремонта на \"Графа\""}
{"url": "http://epicenter.bg/article/2019-g--idva-s-tsenovi-shok/170424/2/0", "text": "Цените вече от месеци са под огромен натиск заради безумно високите стойности на тока, който фирмите купуват от уж свободния пазар. По тази причина за поскъпване се готвят все повече производителите на основни хранителни стоки - от хляб и кисело мляко до колбаси и сладкиши. Задава се и сериозно увеличение на разходите за бита - водата ще поскъпне от 1 януари, като най-сериозен ще е ударът за домакинствата в Ямбол, където цената ще достигне близо 3 лева (2.911 лв. с ДДС). За София планираното повишение е около 9.3% до 2.58 лв. с ДДС. Новите цени, предложени от ВиК дружествата, още не са утвърдени.   Комисията по енергийно и водно регулиране трябва да се произнесе по тях  окончателно след Коледа. КЕВР трябва да си каже думата и за другото предложение за тарифна корекция - на \"Булгаргаз\", което също ще повлече верижно поскъпване на стоки и услуги. Държавният монополист иска поскъпване на природния газ с 3.5%. От КЕВР уверяват, че това нямало да се отрази на парното и топлата вода. Освен това токът за бита също щял да запази цената си. Но ключовата дума тук е \"засега\".    Междувременно бизнесът в България буквално е в шок от непоносимите цени на електроенергията. В рамките на броени седмици токът на \"свободния\" пазар (доминиран от три големи държавни предприятия) поскъпна с около 350%. Расте лавинообразно броят на производствените предприятия от различни браншове, които твърдят, че при тези стойности на еленергията стоката им става непродаваема. Особено притеснени са пекарите. \"10% от стойността на всяка закуска и от стойността на всеки произведен хляб е електрическата енергия. В момента работим на ръба. Поскъпнаха всички продукти. Няма как да сложим по-малко материал, да печем по-кратко или да харчим по-малко електроенергия\", обясни хлебопроизводителят Димитър Бешиков пред Нова тв.    И месопреработвателите са в паника от растящите разходи. Между 13 и 15% от цената на всеки колбас на щанда идва именно от тока. \"Увеличение при колбасите би имало с около 5% от крайната цена. Ако кажем, че един колбас струва 10 лв., то увеличението ще бъде с около 50-60 стотинки\", допълни Атанас Урджанов от Асоциацията на месопреработвателите, пише в. Сега.   Поскъпването на водата е очаквано и е заложено в бизнес плановете на дружествата, но сега ще съвпадне с останалото поскъпване. Увеличението на цената на водата е основно заради новата услуга \"пречистване\".   В София цената вече бе повишена през март с 18%. Сега се планира  9.39%. Поскъпване ще има и във Враца (4.51%), Бургас (9.82), Монтана (3.2%), Шумен (3.09), Варна (4.13) и др. Новата година ще започне и с нови по-високи цени на природния газ. Държавната компания \"Булгаргаз\" вече поиска от регулатора ново повишение - от 3.5%. То е поредното, след като през юли КЕВР одобри поскъпване на газа от 1 юли с над 10% - до 400 лв. за 1000 кубически метра. Заради това се наложи и поскъпване на парното и топлата вода в началото на отоплителния сезон - средно с около 8%. Първите сметки по новите тарифи, които ще излязат през декември, със сигурност ще изненадат неприятно топлофицираните български домакинства.    В енергетиката има тежък държавен картел, а заради високата цена на тока за бизнеса, който в последните седмици е поскъпнал с 350%, затвориха редица предприятия, каза председателят на Конфедерацията на работодателите и индустриалците (КРИБ) Кирил Домусчиев пред Канал 3. Той определи цената на тока като \"убийствена и непредсказуема\". В основата на картела е Българският енергиен холдинг, посочи Домусчиев. Холдингът чрез подопечните си ТЕЦ \"Марица-изток 2\", мините, които доставят въглищата, и АЕЦ \"Козлодуй\" на практика диктува цените. Заради скъпия ток вече има и сериозни загуби - в момента работа временно са спрели чугунолеярни предприятия и заводи за обработка на метал, показват данните на КРИБ.   Цената на битовия ток няма да се променя, заяви наскоро шефът на енергийния регулатор Иван Иванов. Коментарът му дойде по повод опасения, че драстичният скок на електроенергията за бизнеса ще се отрази и на тази за бита. Дали и как шоковите цени за бизнеса ще рефлектират върху сметките за ток на бита ще стане ясно през лятото. Причината е, че енергийният регулатор ще направи анализ на цените едва през юни. Цените на борсата се определят от търсенето и предлагането, като този принцип е общовалиден за всяка една енергийна борса в Европа и света, застрахова се Иванов.  ", "date": "2018.12.11", "title": "2019 г. идва със сериозен шок за джоба!"}
{"url": "http://epicenter.bg/article/Tsvetan-Tsvetanov-se-sreshtna-s-vatreshniya-ministar-i-vitsepremier-na-Ungariya-Shandor-Pinter/170464/2/0", "text": "  Председателят на ПГ на ГЕРБ и зам.-председател на партията Цветан Цветанов проведе работна среща с министъра на вътрешните работи и зам. министър-председател на Унгария Шандор Пинтер. Това съобщиха от пресцентъра на ПП ГЕРБ.   Двамата си припомниха моменти от общите си участия в Съвета на вътрешните министри на ЕС, когато се поставя началото на професионалното им партньорство, а впоследствие и лично приятелство.   Шандор Питнер поздрави Цветанов за избора му с пълен консенсус на всички национални делегации и ЕП за представител в Управителния съвет на Европол на Съвместната група за парламентарен контрол над агенцията (СГПК). На свой ред Цветанов благодари за подкрепата от страна на унгарските депутати за приемането на Процедурния правилник на СГПК на срещата в София на 18-19 март тази година.   \"Унгария бе една от деветте държави с резерви към текста на процедурните правила по време на Естонското председателство. Затова чрез Вас още веднъж искам сърдечно да благодаря на колегите за конструктивния подход и подкрепа, благодарение на които успяхме да постигнем това историческо решение по време на нашето председателство,\" заяви Цветанов.   Двамата обсъдиха миграционната политика и тенденции в управлението на миграционните потоци с оглед сигурността на ЕС. Пинтер изрази висока оценка за работата на България по успешната и ефективна охрана на външната граница на ЕС. В тази връзка бе подчертано, че Унгария винаги е подкрепяла присъединяването на България към Шенгенското пространство още от 2011 г. по време на Унгарското председателство на Съвета на ЕС. „Унгария е изразявала тази подкрепа и по време на всяка среща на Залцбургския форум, която е засягала темата“, отбеляза Пинтер.   „Днес се очаква ЕП отново да потвърди подкрепата си за приемането на България и Румъния в Шенген“, добави Цветанов.   Председателят на ПГ на ГЕРБ и Пинтер се обединиха около значението на гарантирането на европейска перспектива за Западните Балкани за колективната сигурност на Европа и региона. Съвместна висока оценка бе дадена за работата на SELEC центъра в Букурещ, като бяха обсъдени общи идеи за взаимна подкрепа по конкретни политики и кадрови решения, свързани с работата на тази регионална организация за сътрудничество и координация на полицейските и митнически структури в Югоизточна Европа.   Отличното сътрудничество между вътрешните министерства и правоприлагащите органи на България и Унгария, бяха също отбелязани в рамките на разговора. Пинтер подчерта, че с министър Маринов, както и с бившия министър Радев, диалогът и съвместната работа винаги са били на отлично ниво. Цветанов и Пинтер подчертаха и отличното сътрудничество по редица секторни политики между правителствата на двете държави, което се случва благодарение и на изграденото лично доверие между премиерите Борисов и Орбан.  ", "date": "2018.12.11", "title": "Цветан Цветанов се срещна с вътрешния министър и вицепремиер на Унгария Шандор Пинтер"}
{"url": "http://epicenter.bg/article/Dragomir-Stoynev--118-mln--lv--sa-razdadeni-za-bonusi-na-administratsiyata-/170465/2/0", "text": " каза на пресконференция депутатът от левицата Драгомир Стойнев. На пресконференция на \"Позитано\" 20 Стойнев изреди бонусите, които са раздадени в държавната администрация през годината. \" \", бяха точните думи на зам.-председателя на ПГ \"БСП за България\" Драгомир Стойнев.  Стойнев заяви, че пари в държавата има и този, който казва, че не може да намери допълнителни пари, лъже. \"В България се награждават тези, които не работят, правят издънки и ни карат да се срамуваме\", категоричен бе Стойнев.   1,1 млн. лв. са парите за допълнително стимулиране на чиновниците от министерството на правосъдието, посочи Стойнев. И се пошегува мрачно, че явно двамата избягали затворници от централния вход на софийския затвор са \"оценени\" по половин милион всеки. Агенцията по вписванията, 7която блокира за месеци работата на бизнеса, е похарчила 1,275 млн. лв. като бонуси.   Отделно в Министерството на околната среда и водите са раздадени 2,275 млн. лв. отгоре. А летище София, където пътници преминават без граничен контрол, е получило 1,465 млн. лв. 43 милиона са получили чиновниците във финансовото министерство, 13 милиона - в социалното, изреди Стойнев.   В началото на пресконференцията зам.-председателят на ПГ на \"БСП за България\" обясни кой е източникът на информация на червените. „Ще започна с една изключително важна информация, която събрахме от отделните министерства със зададени писмени въпроси относно допълнителните трудови възнаграждения за постигнати резултати през 2018 г.“, каза Стойнев.    ", "date": "2018.12.11", "title": "Драгомир Стойнев: 118 млн. лв. са раздадени за бонуси в администрацията! (ВИДЕО)"}
{"url": "http://epicenter.bg/article/Miroslav-Popov--Na-globalnata-oligarhiya-veche---e-pisnalo-ot-natsionalnite-darzhavi-/170480/2/0", "text": "Решението на българското правителство да се въздържи при гласуването на Глобалния пакт на ООН за миграцията беше правилно, смята анализаторът Мирослав Попов. В предаването \"12+3\" на програма \"Хоризонт\" на БНР той изказа мнение, че българското общество не си дава сметка какво се е случило в Маракеш и още по-малко какво ще се случи в близките 5-10 години, ако нещата се утвърдят по този начин.  „Около 150 държави някъде ще подкрепят Глобалния пакт. Разбира се, това не означава, че той влиза в сила веднага. Те го подкрепят сега на форума, а след това ще има и гласуване в ООН. Около 130 от тези държави бяха на форума – това са представителите на Западна Европа, в по-голямата си част, и Третия свят. Става дума за една среща на страните, които са извор на мигранти, и страните, които са приемащи мигранти. Страни като България, Чехия, Полша, Унгария, Австрия, Италия, Швейцария, които имат едно по-мъдро разбиране за миграцията, те се въздържаха от участие. Решението на българското правителство беше правилно да не участва там“, коментира анализаторът и добави мнение, че страната ни е имала двусмислена позиция:  „От една страна не изпращаме делегация, а от друга страна – министърът на външните работи постоянно говори колко сме „за“ и колко заради България примерно Истанбулската конвенция е спряла, едва ли не се е провалила“.  Попов посочи разликите между мигрант и бежанец. Според него пактът цели да замъгли тези разлики:  „Предявяват се две дузини искания и претенции към държавите, които приемат мигранти – как трябва да ги обгрижват. Това е огромен комплекс от мерки“.  На глобалната олигархия вече й е писнало от националните държави, категоричен е Попов. Той посочи какво ще се случи, ако тези мерки бъдат прокарани:  „Ще се случат големи мигрантски вълни. Целта на Глобалния пакт е миграцията да стане регулярна – посрещаме ги, настаняваме ги, отделяме небходимите ресурси. Това обаче няма нищо общо с класическата концепция на ООН за гражданството, за международните придвижвания. Принципната разлика на Глобалния пакт е, че вместо да помогнем на африканските държави да се преборят с проблемите си, ние мислим как да подпомогнем мигрантите от тези държави в Европа“.  Според анализатора вероятно Пактът ще се прегласува.  \"Ще има много дълга и тежка борба между нормалните хора, които си уважават националните държави и ЕС, и другите хора, за които всичко това няма никаква стойност. Сблъсъкът е между нормалните хора и ултраглобалистите\", коментира той.  ", "date": "2018.12.11", "title": "Мирослав Попов: На глобалната олигархия вече ѝ е писнало от националните държави "}
{"url": "http://epicenter.bg/article/Biser-Petkov--Okolo-640-000-shte-poluchat-finansova-pomosht-po-noviya-zakon-za-hora-s-uvrezhdaniya/170485/2/0", "text": "Около 640 000 са хората с увреждания, които от началото на следващата година ще получават новия вид месечно подпомагане по Закона за хората с увреждания, съобщи социалният министър Бисер Петков, предаде Дарик. Това са пълнолетни лица, с телково решение, които в зависимост от процента на увреждане в решението ще бъдат подпомагани със сума между 24 и 198 лева на месец.   Около 140 000 от тези лица към момента не получават стария вид добавки и трябва да подадат заявления за отпускане на новата помощ в Агенцията за социално подпомагане, а за останалите това ще бъде направено по служебен път. Новото подпомагане ще замести и добавката за пенсионерите с увреждания, които сега получават 25 процента от социалната инвалидна пенсия.   Най-малката месечна помощ в размер на 24 лева ще получават хората с от 50 до 70 процента на увреждането, а най-голямата - в размер на 198 лева - хората с 90 и повече процента, които имат нужда от чужда помощ и получават социалната пенсия за инвалидност. Около 140 хиляди лица с най-ниските проценти намалена работоспособност до момента не са кандидатствали за добавки по стария закон и това ще бъде нова възможност за тях, обясни министър Бисер Петков.   Общо 640 000 души ще имат право на това подпомагане, допълни той: \"Всички ще получават по-висока или законът гарантира запазване на по-благоприятния размер, защото случаите са индивидуални и много. Но това е право, което ще получат всички, които досега са получавали интеграционни добавки. Това ще стане по служебен път от Агенцията за социално подпомагане. А тези, които до момента не се получават от Агенцията за социално подпомагане интеграционни добавки, ще трябва да заявят новата финансова помощ, за да я получат\".   За около 340 000 пенсионери, които в момента получават една четвърт от размера на социалната инвалидна пенсия от бюджета на НОИ, това ще бъде трансформирано в новия вид помощ, отпускана от Агенцията за социално подпомагане.   Социалният министър съобщи още, че през следващата година в програмата на правителството ще бъде включен законопроект за детето и семейството. ", "date": "2018.12.11", "title": "Бисер Петков: Около 640 000 ще получат финансова помощ по новия закон за хора с увреждания"}
{"url": "http://epicenter.bg/article/Vasil-Vasilev--/170487/2/0", "text": "Основната заплаха за съществуването на Европейския съюз е безмерната алчност на старите европейски страни!   Това заяви снощи в предаването \"Не се страхувай\" по ТВ Евроком Васил Василев.  Верни на колониалните навици, те се втурнаха към държавите от разпадналия се Варшавски договор, не за да ни помогнат да преминем бързо в коловоза на демокрацията и да изравним стандарта на живот с техния, не. Те гледаха на нас като на пазар, така и ни наричаха - нововъзникващи пазари, които да им купуват излишъците или разните индустриални и хранителни продукти, специално изработени с по-ниско качество. Гледаха на нас като на суровинен придатък, пазар на техните стоки и безплатен източник на безценна млада и образована работна ръка. Ние не бяхме съратници в демократичните преобразования, в борбата срещу мафията и корупцията, а територия, която трябва да донесе печалби на техните предприятия, да увеличи богатството им, да засили чувството им за геополитическа мощ. Както казва народът - видяха в слепия едно око и него поискаха да извадят, добави той в предаването \"Не се страхувай\" по ТВ Евроком.  Егоизмът, нахалството на Германия и Франция изпъкна и в друго тяхно искане от миналата седмица - който не иска мигранти, да плаща. Т.е. бедна България да плаща на Германия да издържа мигрантите, които Меркел покани. Това не са отношения между съюзници. Натискът, изнудването, юмручното право не са средства за укрепването на един съюз, те са основания за разпада му. Това е лошо за нас, защото вече сме се привързали към модела Брюксел. Както казва пак народът - дал пара да се хване на хорото, дава две да го пуснат, подчерта Василев.  Предаването засегна и въпроса за пътя на руския газ към Централна и Южна Европа - през България или през Гърция?  Не знаем дали правителството е искало от Брюксел становище за преминаването на газопровода през България? Доколкото знаем - не. Бездействието на властта може да означава, че тя е проявила демонстративно безразличие към проекта, та да накара Москва да се обърне към Атина. По подобна схема \"Южен поток\" бе отдаден на Турция - първо отказ от постигнатото споразумение, после бавене, увъртания, изхвърляния, мнения на еврочиновници и сенатори - всичко, докато Русия в един момент отклони тръбата към Турция. А съобщенията в руските медии миналата седмица са били само тест - ще се заинтересуват ли българските власти. Ако се интересуваха, на другия ден Борисов трябваше да е в Москва, да изпревари Ципрас и да иска газопроводът за Сърбия и Централна Европа да мине през България. Той не го направи. Бездействието в такива случаи е също толкова пагубно, колкото и умишленото вредителство, отбеляза Василев.  Целта на \"пакта Макрон\" е ясна - фирмите и хората, които се занимават у нас с международен транспорт, да бъдат привлечени и да се настанят в западноевропейските страни - там да плащат наеми, осигуровки и данъци, да приберат там семействата си и да там да си харчат парите. И като си представим, че този бизнес у нас обхваща 150 000 души - шофьори и семействата им, че носи значителен процент от БВП на страната, става ясно, че това не е крадене на бизнес, това е крадене на икономика. Не може да не кажем, че правителството се опита да предотврати това развитие, но засега почти без успех.  \"Българите са воювали само срещу Русия. Винаги са воювали против Русия, във всяка война\" - твърди един от анализаторите на най-гледаното руско публицистично предаване - това на Владимир Соловьов. Това е фалшификация на историята, но въпросът е защо тя бива натрапвана, запита Василев. Не виждат ли руснаците, че в Европа няма народ, който да има по-топло чувство към тях? Дали руското обществено мнение не се подготвя за безучастност и апатия при реализация на агресивни турски планове у нас.Или някой си прави сметки - Сирия за Русия, България - за Турция.  Трябва да знаем, че при агресия, мигрантско нашествие или други враждебни действия не бива да разчитаме на никого. Европа няма да си мръдне пръста за нас, САЩ отдавна са ни предали на Турция, сега излиза, че може би не трябва да се осланяме и на Русия, каза Василев.  Имаме примери в историята, когато се оправяме със собствени сили - да не ги забравяме, подчерта той.  ", "date": "2018.12.11", "title": "Васил Василев: Основната заплаха за ЕС е безмерната алчност на старите европейски страни!"}
{"url": "http://epicenter.bg/article/Maksim-Behar--Nyama-nikakva-logika-Balgariya-da-ne-chlenuva-v-Shengen--VIDEO--/170488/2/0", "text": "\"Не смятам, че в България корупцията е по-голяма, отколкото в други държави като Италия и Португалия. По-скоро мисля, че България е пълноправен член на ЕС. Няма никаква логика тя да не членува в Шенген. /.../ Драмата е, че България е поставена в неравностойно положение с другите европейски държави. Това е видно и смятам, че нещо в ЕС трябва да се промени\". Това каза пиар експертът Максим Бехар в ефира на „Плюс-Минус. Коментарът след новините” по Нова тв.  „Темата „Шенген” е актуална вече 12 години, защото на 1 януари станаха 12 години, откакто България е член на ЕС. Според мен един от абсурдите през тези 12 години е, че България и Румъния всъщност са поставени в едно изключително неизгодно положение - да бъдем като едва ли не резервната гума на ЕС или на хората, на които би трябвало да се молим”, каза още той.  Според Бехар, страната ни все още да не е член на Шенгенското пространство поради политически причини.  „Струва ми се, че това са политически игри на изключително остарялата и неефективна европейска машина и това са тези десетки хиляди хора, които се мотат с едни папки с безцелни погледи по коридорите и асансьорите на ЕС”, смята пиар експертът.  Бехар сподели мнението на лидера на ПЕС Сергей Станишев, че Съветът на Европа не спазва законодателните рамки на ЕС .„Това е факт, защото действително имаше много дискусии и в крайна сметка нищо не се придвижи напред”, уточни той.  „В Европейския съвет и в самите институции трябва да вдигаме по-голям шум и да се говори повече за това как се развива България”, каза още Максим Бехар.  Ако от началото на годината ЕС не приеме България и Румъния в Шенген, това означава, че нещо не работи в ЕС, подчерта той. „Факт е, че ЕС има дискриминационно отношение към България и това не само засяга бизнеса, не само ни обижда, но ни кара да си мислим, че сме се върнали в ЕС, но не съвсем, защото може да влязат 25 мигранти през нашата турска граница, при положение, че няколко милиона влязоха в Германия”, даде пример пиар експертът.  ", "date": "2018.12.11", "title": "Максим Бехар: Няма никаква логика България да не членува в Шенген (ВИДЕО) "}
{"url": "http://epicenter.bg/article/Korneliya-Ninova--/170490/2/0", "text": " обяви в предаването \"Лице в лице\" по БТВ лидерът на БСП Корнелия Нинова. Още в началото на разговора в студиото Нинова каза, че трябва да отдели спорното от безспорното по темата за форума на ПЕС в Лисабон. Безспорно е, че БСП номинира Сергей Станишев за президент на ПЕС и дадохме своите гласове за него, изтъкна лидерът на БСП.   \"Оформя се нещо като кампания относно отсъствието ми на Конгреса на ПЕС в Лисабон. Нека уточня някои неща. Ние от БСП номинирахме Сергей Станишев за председател на ПЕС, поради което преизбирането на Станишев за лидер на ПЕС е принос на БСП. Това са фактите. Тук няма интрига. Отказът ми да отида в Лисабон е заради два спорни въпроси – Истанбулската конвенция и Пакта за миграция. Например, за миграцията се приема такова решение, което изисква всяка държава да приеме солидарна отговорност, или в противен случай я грози финансово наказание. Ние не приемаме тази позиция. Относно Истанбулската конвенция бяхме пред избор – дали да вземем предвид Конституцията на България, мнението на Православната църква или тази конвенция. В случая взехме предвид решението на Конституционния съд, а за Пакта за миграция на ООН се вслушахме в решението на Народното събрание\", обясни спокойно лидерът на БСП.   На директния въпрос    Нинова изреди, че със Станишев и ПЕС имат спорни теми - Истанбулската конвенция и Пакта за миграция. Нинова каза, че на конгреса на ПЕС в Лисабон са приети осем резолюции, но те били гласувани ан блок. В резолюцията за миграцията се призовава всяка страна да предостави достъп, да се събират семейства за мигранти. Т.е. облекчава се този миграционен поток. Ние не приемаме тази позиция. Ние не приемаме и Истанбулската конвенция, посочи Нинова.  каза още тя и подчерта:     Така че ПЕС е едно нормално европейско семейство'', посочи Нинова.   Хубаво е, че господин Борисов поздрави Сергей за победата, това е цивилизовано поведение, но той не изпрати делегация до Мароко, където се приемаше Пакта за миграция, което също е добро решение'', каза още лидерът на БСП.   Нинова отговори и на въпроси, свързани с атаката към социалистите от страна на строителната камара. Оттам заплашиха, че ще изкарат тежка строителна техника в знак на протест.   , попита лидерът на БСП.   \"За пръв път едрия бизнес ще протестира срещу опозицията. Ако са спокойни за качеството на строителството, няма от какво да се притесняват. При срещата ми с тях им заявих, че от тях се иска единствено качествено строене на пътищата, а те отсреща ще почват стачка с машини, защото искаме истината. Въпреки това ние ще настояваме за независима европейска лаборатория, която да установи какво е качеството по пътищата. Искам да напомня и нещо друго. По наш сигнал в прокуратурата има досъдебно производство, обединен със сигнал от ОЛАФ. Въпросът ми е защо не излязоха тогава с машините срещу прокуратурата или ОЛАФ, а излизат сега срещу нас, защото искаме истината?'', коментира Нинова протестите на строителната камара, предвидени срещу опозицията.   Когато предложим нещо разумно, ни се казва или, че е клише, или, че е популизъм, коментира Нинова отхвърлената идея на социалистите да се намалят заплатите на около 400 души - депутати, президент, омбудсман, министри, премиер и др. А що се отнася до предложението на ГЕРБ, депутат, който не гласува за кворум, да бъде наказван с глоба от 750 лв.,   \"Тази глоба от 750 лева важи в случай, ако не се регистрираш за кворум. Какво означава това? Че управляващите не са сигурни в кворума си ли? Не е това начинът. Ако се наложи, няма да взимаме заплати. Защо го направиха колегите от ГЕРБ? А пък за нашето предложение за замразяване на заплатите казаха, че е било популистко. Хората са на улиците в момента заради неравенствата и бедността, а ти за пореден път си вдигаш заплатата автоматично. С какво заслужихме тези по-високи заплати? Трябва да се намалят и да се обвържат по нова формула, обвързана с минималната работна заплата'  подчерта лидерът на БСП.   \"Този парламент няма да кара още дълго, той е изчерпан от съдържание. В него няма политика. Категорично вярвам, че ще има предсрочни парламентарни избори. Има огромно социално напрежение, което обезателно ще се засили през зимата с повишението на цените. Това е агония, мъка. В тази връзка мога да кажа, че ,,Визия за България'' даваме хоризонт за алтернатива'', заяви Нинова. И с тези думи успокои колегите си, които имат опасения от въвеждането на финансовата санкция за народните представители.    каза още лидерът на БСП.   Нинова коментира и отношенията между БСП и президента Румен Радев. \"Не му влияем върху мнението или решенията, просто имаме еднакви позиции. Неговите възгледи съвпадат с нашата линия на политика'', каза накрая Нинова относно президента Радев.   Според нея  Оценявайте го дали е верен на това, което обеща. Президентът Радев не е изневерил на една дума, казана от ген. Радев. Той е последователен човек, не е изневерил на нищо от това, което е обещавал. Ние не съгласуваме позиции, просто имаме еднакво виждане по определени теми - бедност, неравенство, посочи Нинова.    ", "date": "2018.12.11", "title": "Корнелия Нинова: Делегатите ни на конгреса на ПЕС напуснаха залата и не гласуваха за резолюциите"}
{"url": "http://epicenter.bg/article/Kragla-masa-za-uskoren-ikonomicheski-rastezh-na-Balgariya-shte-se-provede-pod-egidata-na-darzhavniya-glava-/170491/2/0", "text": " обсъдиха днес държавният глава и представители на Асоциацията на организациите на българските работодатели (АОБР). Това съощиха от прессекретариата на президента.  В срещата, проведена на „Дондуков“2, участваха най-големите работодателски организации - Българската стопанска камара (БСК), Асоциацията на индустриалния капитал в България (АИКБ), Българската търговско промишлена палата (БТПП) и Камарата на работодателите и индустриалците в България (КРИБ).  Без модернизиране на националната икономика, значително подобряване на бизнес климата и насърчаване на инвестициите в сфери с висока добавена стойност, България не може да бъде конкурентоспособна на останалите страни от региона и да работи за постигането на по-висок стандарт на живот, бе общата позиция на участниците в срещата. Работодателите откроиха борбата с корупцията, забавеното въвеждането на електронно управление и недостатъчната работна сила у нас, като основни проблеми пред подобряването на облика на страната ни пред инвеститорите.  Държавният глава Румен Радев подчерта, че България продължава да изостава от другите страни от Централна и Източна Европа по редица икономически показатели в рамките на общия европейски пазар. И добави, че сравнението само с ниската база от миналото не е достатъчно, за да се обясни разширяващата се разлика в това отношение.  \"Не може да има успешна политика без силна икономика, както и силни икономически резултати са невъзможни без адекватна политика на държавата към бизнеса по отношение на качеството на образованието, административната тежест, борбата с корупцията. Бизнесът също трябва да направи своите изводи за равнището на заплащане на труда и отлива на квалифицирани кадри през последните години\", заяви президентът. Той бе категоричен, че ще продължи да подкрепя българските компании да разширяват връзките си с търговски партньори, не само от ЕС, а и от Близкия изток и други перспективни региони.  \"Корупцията изкривява пазара като създава условия, при които някои фирми инвестират в търсенето на \"точния човек\" в администрацията, вместо в повишаване на своята конкурентоспособност. Това може и да е достатъчно за адаптиране в местните условия, но е невъзможно да осигури силни икономически позиции в международен план\", заяви още Румен Радев.  По време на срещата работодателите благодариха на президента за отстояването на икономическите интереси на страната ни и конкурентоспособността на българската енергетика, по време на срещата за климатичните промени в Катовице. Те подчертаха и значението на балансираната позиция на българския държавен глава в отношенията на страната ни с Русия, която благоприятства съхраняването на възможностите на българския бизнес на този важен за страната ни пазар.   Румен Радев припомни, че в момента България не се възползва от иновационните фондове на ЕС, които предвиждат средства за постепенното трансформиране на енергийния сектор към създаване на нисковъглеродна енергетика, и призова бизнеса да засили сътрудничеството си с българското правителство в тази насока.  ", "date": "2018.12.11", "title": "Президентът Радев организира кръгла маса за ускорен икономически растеж на България "}
{"url": "http://epicenter.bg/article/Neno-Dimov-zapochna-razgovori-s--Yulen--AD-za-kontsesiyata-na-ski-zona-Bansko-/170492/2/0", "text": "Министърът на околната среда и водите Нено Димов проведе среща с изпълнителния директор на „Юлен“ АД Мая Христоскова във връзка с концесионния договор на дружеството за „Ски зона с център Банско“. Това съобщиха от пресцентъра на министерството.  На срещата беше уточнена рамката, в която ще се проведат разговорите с концесионера в изпълнение на решение Министерския съвет от 05.12.2018 г., с което правителството възложи на министъра да проведе преговори с „Юлен“ АД за изменение и допълнение на договора за предоставяне на концесия върху защитена територия, изключителна държавна собственост, представляваща част от Национален парк „Пирин”, община Банско, област Благоевград, за изграждане и експлоатация на „Ски зона с център град Банско“ при спазване на действащото законодателство.  Правителството възложи при провеждане на преговорите министърът да се съобрази с предложенията на Главния прокурор на Република България, представени с писмо до министър-председателя.  ", "date": "2018.12.11", "title": "Нено Димов започна разговори с „Юлен“ АД за концесията на ски зона Банско "}
