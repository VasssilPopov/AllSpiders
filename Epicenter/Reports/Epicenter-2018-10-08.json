{"url": "http://epicenter.bg/article/Dimitar-Stoyanov-za-audientsiyata-na-Radev-pri-Elizabet-II---quot-Izolatsiyata-quot--e-prichina-za-tazi-pokana-/165344/2/0", "text": "Димитър Стоянов, главен секретар на президента, коментира във Фейсбук предстоящата аудиенция на Румен Радев при кралица Елизабет Втора и тезите на ГЕБР, че държавният глава е във външно-политическа изолация.   \"Изолацията\" в която изпадна президента Радев е най-вероятната причина за тази покана. И в \"подкрепа\" на спуснатата опорка за \"изолацията\" да припомня за двустранните срещи в Рига на президента Радев с президента на Германия, президента на Италия, президентите на Португалия и Гърция.   А нека да бъдат споменати и предстоящите посещения в страни от Западна Европа до края на 2018 по покани на президента Макрон, президента Ван дер Белен, на президента Анджей Дуда ...   А и да попитам идеолозите на теорията за изолацията как я измерват тази изолация - с брой двустранно проведени срещи, брой официални посещения или с някакъв друг измерител? Аз се сещам за един друг измерител, демонстриран на сесията на ООН, но не считам, че е адекватен.", "date": "2018.10.08", "title": "Димитър Стоянов за аудиенцията на Радев при Елизабет II: Сигурно \"изолацията\" е причина за поканата "}
{"url": "http://epicenter.bg/article/Kancho-Stoychev--Votat-na-nedoverie-kam-kabineta--Borisov-3--e-obrechen-na-uspeh/165288/2/0", "text": " Вотът на недоверие към кабинета „Борисов 3“ от гледна точка на обществения дебат е обречен на успех. Това каза в сутрешния блок „Добро утро, България“ на Радио „Фокус“ социологът Кънчо Стойчев.   По думите му никой не очаква вотът да свали правителството, но той още сега е постигнал успех, насочвайки вниманието на обществото към изключително важната тема за здравеопазването, където проблемите са натрупвани с години.   „Мотивът, от гледна точка на масовото съзнание, е несправяне със здравеопазването, което касае не само сегашното управление. Бомбата е заложена от доста години. Сегашното правителство вече 10 години е на власт. Това е огромен период, в който масовото съзнание свързва проблемите с това правителство. Това е разбираемо, защото  д есетгодшният период е достатъчно дълъг съотнесен с нормалният човешки живот. Във всички случай темата е толкова чувствителна, че дискусиите, които ще се разгорят във връзка с този вот ще покажат ясно на обществото, че управляващите не се справят с проблемите в здравеопазване“, обясни той.   Кънчо Стойчев коментира, че е налице обществено недоверие към политическите инструменти като вот на недоверие, тъй като начинът на дебатиране в България е опорочен. Не се аргументира с разум, а се дават квалификации за това кой какъв е, обясни социологът и добави, че доверието може да се възвърне само след големи сътресения, които по всяка вероятност предстоят.  ", "date": "2018.10.08", "title": "Кънчо Стойчев: Вотът на недоверие към кабинета „Борисов 3“ е обречен на успех"}
{"url": "http://epicenter.bg/article/Rumen-Radev-shte-se-sreshtne-s-kralitsa-Elizabet-II/165304/2/0", "text": "от 17 до 19 октомври по покана на Нейно Величество кралица Елизабет II, съобщиха от прессекретариата на държавния глава.    В рамките на визитата си Румен    Държавният глава ще посети Съюзното военноморско командване на НАТО в Нортууд.   Президентът и българската делегация ще посетят и Уестминстърското абатство в Лондон.  По време на визитата си във Великобритания държавният глава ще бъде придружаван от съпругата си Десислава Радева, която ще се срещне с учители, преподаващи в българските училища във Великобритания.    припомня, че последното официално посещение на български държавен глава във Великобритания бе на  Преди срещата с кралицата принц Едуард приветства българския президент в Бъкингамския дворец.   Преди него   заедно със съпругата му Антонина.      \r\n Преди месец се завъртя интрига с изпратени покани от посолството в Лондон до известни българи в областта на изкуството и неправителствения сектор, които живеят във Великобритания, за среща със съпругата на президента Десислава Радева, чиято цел бе \"развитието на духовните връзки между България и Обединеното кралство.\" \r\n По късно г-жа Радева обяви, че \"някой е драснал покани от нейно име, без тя да знае\".  \r\n   \r\n В свой пост във фейсбук Радева заяви: \" \r\n   \r\n От мисията ни в Лондон не обявиха кой си е позволил да злоупотреби с името на съпругата на българския президент и чрез нея \"да  \r\n   \r\n \r\n  ", "date": "2018.10.08", "title": "Румен Радев ще бъде приет от кралица Елизабет Втора"}
{"url": "http://epicenter.bg/article/Velizar-Enchev--Skopie-brutalno-poruga-Dogovora-s-Balgariya--poiska-da-se-otkazhem-ot-istoriyata-si-/165308/2/0", "text": "Новината от първото заседание на българо-македонската комисия за историческото наследство е зашеметяваща: Македонската страна е поискала Македония да бъде извадена от списъка с българските региони в учебниците по стара история у нас…  Това скандално искане на Скопие блокира цялостната работа на комисията. Става дума не за спорове около националната принадлежност на отделни исторически личности, а за цялостно присвояване на българското историческо наследство през Античността, Средновековието и Възраждането.  Всъщност македонските историци искат от България да легитимира наложения от югославските комунисти македонизъм и подари на Скопие поне седем века от 1300-годишната българска история.  В случая българските историци в комисията, ръководени от проф. Ангел Димитров, имат само един достоен изход – незабавно да прекратят преговорите с македонските историци и да поискат ревизия на договора за приятелство между България и Македония, подписан на 1 август м.г.  Дали тази ревизия означава денонсиране на договора или анекс към него, това е без значение. Важното е българската страна да отговори на чудовищната претенция на Скопие по начин, който не допуска посегателство към българската държавност.  За да е ясно колко брутално е македонското искане към България, нека си представим как бе реагирала Атина, ако Скопие поиска от гърците изваждането на Македония от гръцките учебници по антична история.   Отговорът на Гърция щеше да е зашеметяващ – не само биха прекъснали преговорите с Македония, но щяха да скъсат дипломатическите отношения и ще наложат икономическа блокада на страната, посягаща към устоите на гръцката история, нация и държава.  Нека проф. Ангел Димитров забрави, че е бил български посланик в Скопие, нека се раздели с дипломатическия тон и толерантност и влезе в ролята си на историк, който не прави компромиси с историческите факти!   Същото трябва да сторят и останалите членове на българската комисия. Ако историците ни в смесената комисия преглътнат тази провокация, те ще станат съучастници на македонизма и неговите престъпления.  Впрочем защо проф. Димитров не поиска от Скопие да криминализира македонизма като престъпление против човечеството и геноцид? Защо не поискаме в учебниците по история в Република Македония да се осветят жертвите на терора след 1944 година, когато хиляди българи бяха безмилостно избити от Титовите комунисти?  Публична тайна е, че българската комисия е съставена от управляващата коалиция и членовете й са лично избрани от Бойко Борисов и шефа на ВМРО Красимир Каракачанов. Затова е малко вероятно точно тези историци да поискат ревизия на договора ни със Скопие и да реагират на македонската провокация.  Затова призовавам историческата общност в България да излезе с обща позиция, осъждаща искането на Скопие Македония да бъде извадена от списъка с българските региони в учебниците по стара история у нас!  За политическата отговорност на премиера Борисов, вицето Каракачанов и външния министър Захариева не си струва да хабя думите. Докато ГЕРБ и ОП са на власт, докато балканската ни политика е в ръцете на дилетанти и спекуланти, 1300-годишната ни история ще бъде търгувана с всеки агресивен съсед и с поредния ни Голям брат. ", "date": "2018.10.08", "title": "Велизар Енчев: Скопие брутално поруга Договора с България, поиска да се откажем от историята си! "}
{"url": "http://epicenter.bg/article/Koalitsionniyat-savet-bil-otlozhen--zashtoto-ne-e-planiran/165310/2/0", "text": "Обявеният за днес Коалиционен съвет на управляващата коалиция между ГЕРБ и „Обединени патриоти“ не се е състоял, защото не е бил планиран, съобщиха запознати пред Епицентър.бг.   Информацията за днешната среща между Бойко Борисов от една страна, и Валери Симеонов, Красимир Каракачанов и Волен Сидеров от друга, бе обявена бе късно снощи от пресцентъра на партия „Атака“. В съобщението се твърдеше, че сбирката ще започне в 9 ч., вместо в утвърдения вече час - 10.   Практика е в почивните дни лидерите на четирите партии да уточнят точния час на сбирката си в понеделник. В случая с днешния Коалиицонен съвет обаче Волен Сидеров сам посочил часа, без да се консултира с коалиционните си партньори.   Правителствени източници обясниха, че няма как съвещанието да започне в 9 ч., защото до 10 ч. администрацията провежда т. нар. „планьорки“, на които се обсъждат задачите за деня и седмицата.   Така днес в 9 часа в сградата на Министерски съвет не се появил никой - дори и настоятелният Волен Сидеров. Това е и причината вицепремиерът Валери Сименоов да обяви, че сбирката е отложена по „технически причини“.   Следващото заседание на коалиционните партньори е насрочено за 12 октомври, петък.   Очакваше се днес лидерът на „Атака“ Волен Сидеров да постави пред премиера Бойко Борисов въпроса за новия вътрешен министър Младен Маринов и недоволството му към МВР и ДАНС след пътния инцидент със съпругата му Деница през уикенда. Пред медиите Сидеров обяви, че суданецът Мажди Дандур е можело да я „убие“. По-късно се оказа, че Дандур бил статист във филми, снимани в „Бояна“.   Освен това лидерът на \"Атака\" поиска негов човек да оглави МВР или професионалното ръководство на ведомството. Сред управляващите се спряга името на Светлозар Лазаров, който миналия петък неочаквано напусна поста национален координатор на партия „Атака“. Очаквано Валери Симеонов заяви, че \"Лазаров не става за главен секретар на МВР\".", "date": "2018.10.08", "title": "Коалиционният съвет бил отложен, защото не бил планиран"}
{"url": "http://epicenter.bg/article/Simeonov-za-Siderov--Obyavi-Mladenov-za-profesionalist--sega-mu-iska-ostavkata-/165315/2/0", "text": "Нямало драма с отлагането на Коалиционния съвет, увери вицепремиерът и лидер на НФСБ Валери Симеонов в Министерския съвет след провеждането на Тристранката. Той не знае причината за отпадането му, но предполага, че е заради ангажименти, късното прибиране в петък от Одеса, както и убийството на журналистката в Русе.   \"Не е имало, защото не е проведена необходимата организация. Аз бях тук, но нямаше. Не сме се чували с Борисов, но при нас нещатга не са заковани в точно определен ден и час. Така че не трябва да се търси някаква драма и някакъв сериозен разлом в коалицията, няма такова нещо\", отрече Симеонов. Коалиционния партньор на Волен Сидеров не одобри натиска му за оставката на вътрешния министър Младен Маринов заради инцидента с жена му на пътя с участието на суданец с българско гражданство и липса на шофьорска книжка. \"Не, не го споделям, няма логика! Няма никаква логика в това, министър, който е избран преди седмица, десетина дена, и за който точно г-н Сидеров се изказва, че е професионалист, сега да му се иска оставката, че нещо е станало или не е станало, с неговата съпруга\", отсече Симеонов, цитиран от Канал 3.   \"Не мисля, че е редно, така че не споделям едно такова искане за освобождаване на министъра. По принцип знаете, че съм резервиран по отношение на всички прибързани оставки, аз не съм човек, който вижда решението на всички проблеми чрез оставки\", допълни той.", "date": "2018.10.08", "title": "Симеонов за Сидеров: Обяви Младенов за професионалист, сега му иска оставката?!"}
{"url": "http://epicenter.bg/article/Siderov-izprati-pisma-do-MVR-i-DANS-za-sudanetsa--presledval-zhena-mu-v-Sofiya/165317/2/0", "text": "Лидерът на партия „Атака“ Волен Сидеров изпрати писма до министъра на вътрешните работи Младен Маринов и председателя на ДАНС Димитър Георгиев във връзка със случая на проявена агресия спрямо съпругата му от страна на судански гражданин. Това съобщиха от пресцентъра на партията.   Сидеров е отправил само един въпрос до председателя на ДАНС, в който пита следното:    „Какво установихте за лицето Мажди Мозамил Ахмед Гандур, судански гражданин, който на 5.10.2018 г. е нападна и преследва съпругата ми Деница Сидерова в продължение на 15 мин. на оживения столичен булевард „Симеоновско шосе”? Какви са данните ви относно получаването на постоянно пребиваване на лицето Мажди Гандур в България, какви са икономическите, бизнес и военни връзки на Мажди Гандур с лица и организации от Ислямския свят? Къде и кога се е снимал тежко въоръжен и какви функции е изпълнявал? (Напомням, че снимките му и диалогът с агресивни коментари, който води в профила си в социалните мрежи, е предоставен от мен на ваши служители).”   Въпросите към вътрешния министър са 7, в които е включен и този към председателя на ДАНС.   Останалите въпроси са:  „Какви процесуални действия бяха извършени след неговия опит да причини телесни повреди или да отнеме живота на съпругата ми Деница Сидерова? Кой прокурор е извършил процесуалните действия и какъв е резултатът от тях? Защо продължителното преследване на автомобила на съпругата ми Деница Сидерова, придружено с множество опасни за цялото движение засичания на колата ѝ, не бяха отразени в официалното съобщение на МВР по случая? За това преследване и засичания на автомобила свидетелстваха Деница Сидерова и нейната спътничка в колата Петя Иванова още вечерта на случилото се. Повдигнато ли е обвинение и какво на лицето Мажди Гандур? Защо на 6.10.2018 г. задържаният Мажди Гандур беше изведен през таен изход от 4-то РПУ? Къде се намира в момента и има ли мярка за неотклонение?”.   Волен Сидеров настоява да получи отговор на въпросите си в най-кратък срок - до началото на парламентарната седмица.  ", "date": "2018.10.08", "title": "Сидеров изпрати писма до МВР и ДАНС за суданеца, преследвал жена му в София"}
{"url": "http://epicenter.bg/article/-quot-Alfa-risarch-quot--Prie-izbori-dnes-GERB-pecheli-22-2--BSP---19-7--DPS---6-6-/165318/2/0", "text": " Това показва регулярното тримесечно национално представително проучване на агенция  , проведено в периода 23-30 септември 2018 г.  чрез пряко стандартизирано интервю лице-в-лице, сред извадка от 1027 души, формирана по метода на стратифицираната двустепенна извадка по тип населено място с квота въз основа на признаците възраст, пол и образование.    Това са част от данните на \"Алфа Рисърч\" за септември.   .       Критичността се повишава допълнително вътрешнопартийните скандали и взаимни обвинения между патриотите, както и поредицата от проблеми през лятото, засегнали различни социални групи - чумата по животните, сривът в Търговския регистър и особено, трагичният инцидент край Своге.   , способна да отговори на обществените очаквания. Правителството отбелязва спад от 1% и ръст в негативните оценки от 41% до 43%. Същият тренд бележи и персоналният рейтинг на министър-председателя (редуциране на доверието от 37% на 33%, с което се връща на нивата от месец март).      Домакинството на три световни първенства го изстрелва до първото място за „най-успешен министър“ (25.1%), и до второ в общия индекс на доверие, веднага след вицепремиера Томислав Дончев. Външният министър Екатерина Захариева запазва трето място, следвана от Лиляна Павлова, министъра на културата Боил Банов и военния Красимир Каракачанов.      Леко отстъпление има в позициите на държавния глава Румен Радев. Положителното отношение към него намалява от 54 на 52%, а отрицателното нараства от 11% на 17%.   Най-силна е промяната сред избирателите на ГЕРБ. Ако през юни около 45% от тях имаха доверие на президента, сега делът им намалява до 35 на сто. Сред останалите социални групи президентът се ползва с преобладаваща подкрепа. Това показват и отговорите на директния въпрос „Кой носи основната вина за конфликтите и напреженията между правителство и президент?“. Според 66% вината е основно на правителството, според 34% - на президента. За разлика от мнението на избирателите на ГЕРБ, които в мнозинството си са лоялни към правителствената позиция, реакциите на симпатизантите на Обединените патриоти са по-близо до средното за страната и демонстрират по-слабо одобрение за поведението на коалиционния партньор.      Единствено председателят му Цвета Караянчева успява да запази по-висок кредит на доверие (20% положителни срещу 29% отрицателни оценки).    Работата на главния прокурор одобряват 9% срещу 41% неодобрение. Леко подобрение е налице в мнението оценката за съда, която нараства от 8% до 14%. Всеки пети продължава да е доволен от дейността на полицията. И съдът, и полицията обаче получават около 40 % на критика.   Предвид предстоящите догодина два вида избори – за Европейски парламент и за местна власт – и тяхното значение за мандата на сегашното управление, очевидно всички действия на политическите формации трябва да бъдат четени през призмата на техните стратегии за тези два вота. В този смисъл, съдейки по неотдавнашния вот в Европарламента по повод санкциите срещу Унгария, всички български партии без ДПС, се придвижват в посоката, изразявана от Виктор Орбан.   Ако обаче въпросът се постави не конюнктурно, а на принципна основа - при кой вариант могат да се решават по-добре проблемите на Европа, включително на малки страни като България, общественото мнение съвсем не е така еднозначно, а напротив, твърде разделено. 54% смятат, че при по-голяма интеграция и силен ЕС ще има повече ползи за Европа и за страни като България, а според 44% по-добър за България е вариантът по-малка интеграция и по-слаб ЕС.   Както при всички европейски избори, така и при предстоящите, местните теми ще имат важно значение, но с оглед ситуацията в Европа може да се предположи, че този идеологически дебат ще доминира и в националните кампании. Аргументите за или против всяка една от позициите могат да се окажат важен фактор за избирателите и да наклонят везните в определена посока.      В резултат от ръста на критичните настроения сред избирателите, партиите от управляващата коалиция и техните лидери губят доверие, което обаче не се трансформира към опозиционните формации и лидери.   . Намаляването на дистанцията се дължи изцяло на свиването (моментно или дългосрочно, още е рано да се каже) на ГЕРБ. Ключовият проблем пред Корнелия Нинова е, че не успява да легитимира партията като алтернатива на ГЕРБ и да предложи убедителни за българските граждани визия и модел на управление. Поради това те не успяват да надскочат електоралния си таван, на който стоят от дълго време насам.   Регистрираната още през юни частична загуба на електорална подкрепа за патриотите, се затвърждава и през септември. С 4.7% вот от всички избиратели те биха прескочили парламентарната бариера, но низходящият им тренд ги поставя в по-слаби позиции. Освен това, както БСП, така и ГЕРБ частично влизат в тяхната реторика, което също е фактор за разколебаване и преместване на избиратели.    Обикновено вотът за Движението започва да нараства в проучванията около месец преди вота. Сега обаче, само за три месеца достига до 6.6% деклариран вот, което може да се дължи както на специфична вътрешно-партийна мобилизация, така и на по-голямото самочувствие за тежестта на партията.   Както и в предишните проучвания Воля остава под 4%-та бариера. Лек ръст се наблюдава при Демократична България (2.9%). Едва следващите месеци ще покажат накъде ще върви подкрепата за извънпарламентарната опозиция, която започва да става по-разпознаваема, но все още слабо привлича фрагментираните десни избиратели.  ", "date": "2018.10.08", "title": "\"Алфа рисърч\": При избори днес ГЕРБ печели 22.2%, БСП -  19.7%, ДПС - 6.6%"}
{"url": "http://epicenter.bg/article/Prokuraturata--Ubitata-zhurnalistka-bila-udryana-v-glavata-i-zadushavana/165275/3/0", "text": " заяви говорителят на главния прокурор Румяна Арнаудова. \r\n „ , коментира окръжният прокурор на Русе Георги Георгиев на извънреден брифинг. \r\n   \r\n \r\n   \r\n Колата й не била в близост до мястото, където е открита, но било установено, че е оставена там от нея. \r\n   \r\n . Тя се е разделила с тях с намерението да спортува, тъй като е искала да участва в спринт в неделя. \r\n   \r\n Тя се е запътила към стария кей, където русенци спортуват. Именно там е намерена убита. \r\n   \r\n \r\n   \r\n Премиерът Борисов обеща скоро да бъде намерен виновникът за смъртта на тв водещата. \r\n Има достатъчно събран ДНК материал на местопрестъплението в Русе, се разбра от думите на премиера след днешното национално съвещание на МВР. \r\n \"  коментира Борисов. Той подчерта, че в разследването са включени най-опитните експерти и призова те да не бъдат притискани. По-рано днес стана ясно, че тялото на 30-годишната жена е открито в събота в храсти близо до кея на река Дунав на труднодостъпно място. Разпознаването на жертвата е станало късно снощи. В 10:30 тя пие кафе с колеги, след това казва, че отива да бяга на кейовете. В 14:18 човек подава сигнал, че е намерено тялото ѝ. Разследващите заявиха на пресконференция в Русе, че работят по всички възможни версии за убийството на Маринова, която е била бита, изнасилена и душена. При откриването на тялото са липсвали мобилният телефон, ключовете за автомобила, очилата ѝ, лични документи, както и част от дрехите. Затова е отнело време да се установи самоличността на жертвата. Смъртта била причинена от комбинирана травма на главата и задушаване като разследващите нямат данни извършителите да са повече от един. Маринова е била водеща на предаването \"Детектор\" и административен доректор на телевизия ТВН, която се описва като \"водещият новинарски и информационен телевизионен канал в Североизточна България\". Тя е била и член на съвета на директорите й, заедно с Свилен Максимов и Анна Колева, като Максимов е и представител на дружеството - собственик \"Май Фай\". В последното издание на предаването е излъчено интервю с журналиста от \"Биволъ\" Димитър Стоянов и румънския му колега Атила Биро, които бяха задържани от полицията за кратко, докато работеха по разследване за източване на евросредства. \"Работи се по отношение на лица от криминалния контингент, проявени по тази линия. Наблизо има и психиатрично заведение, което също е обект на наша проверка – дали някое от лицата вътре се е отклонило. Работи се и по видеокамери и свидетели, за да се стигне до извършителя  пред медиите, цитиран от \"Фокус\" Научноизследователски институт по криминалистика вече изследва веществените доказателства, открити на място, като в кратки срокове се очакват заключения от тях, за да има по-голяма конкретност и разследващите да са по-ефективни в работата си, добави окръжният прокурор Георги Георгиев. \r\n  Според медиата в момента на убийството Виктория Маринова е работила по разследване за предполагаема корупция при усвояването на еврофондове. Последното предаване на Маринова, казва Politico e за разследването на \"Бивол\" по така наречения от тях \"Джи пи гейт\" - мрежа от консултанти и фирми, за които изданието твърди, че са свързани със строителната компания \"Джи пи груп\".  като припомня, че страната ни е на последно място по свобода на медиите в ЕС. \"Шокиран съм от ужасното убийство на разледващия журналист Виктория Маринова в България. Спешно настоявам за пълно и подробно разследване. Извършителите трябва да понесат отговорност\", \r\n \r\n \r\n \r\n \r\n , административен директор и водеща в телевизия TVN Русе\", се казва в официална позиция на организацията. \"АЕЖ-България изразява искрените си съболезнования към семейството и близките на младата жена. Настояваме за ефективно разследване и за бързо изправяне пред правосъдието на отговорните за това брутално престъпление\", казват още от асоциацията. \r\n   \r\n Все още не може да се каже дали убийството е свързано с работата на Маринова, дали в него има личен мотив или престъплението е извършено по съвсем различни подбуди.  \r\n \r\n Британската медия изброява и убийствата на журналисти тази година - това на Маринова е третото в Европейския съюз за последната година и четвъртото от началото на 2017 година досега. България е на последно място по свобода на медиите в ЕС, според \"Репортери без граници\", припомня Би Би Си. \r\n   \r\n Синът на един от тези убити през последната година журналисти - Ендрю, чиято майка  , също реагира на убийството в България: \r\n \r\n Би Би Си не е единствената световна медия, която реагира на жестокото убийство у нас.   днес, като подчертава, че международната общност осъжда покушението. \r\n \r\n \r\n Реакциите в социалните медии са десетки. Председателят на групата на Европейската народна партия (ЕНП) в ЕП   писа в Туитър, че е шокиран от бруталното убийство на български журналист. \"Моите мисли са със семейството ѝ. Тя е третият журналист, убит в ЕС за една година\", пише Вебер и подчертава, че това е много притеснително и че е необходимо спешно българските власти да извършат пълно разследване. \r\n \r\n Ужасèн съм да науча за убийството на журналист, който е разследвал корупция в България - пише  , председател на групата на Алианса на либералите и демократите за Европа в ЕП, евродепутат от Белгия от 2009 г. и министър-председател на страната от 1999 до 2008 г.  \r\n \r\n Следя отблизо разследването за ужасяващото убийство на разследващата журналистка Виктория Маринова в България - пише посланикът на Канада за България, Румъния и Молдова  , който настоява бързо да бъде проверено дали убийството е свързано с работата ѝ. \r\n \r\n \r\n \r\n \r\n \r\n  \r\n \r\n \r\n \r\n \r\n \r\n \r\n \r\n", "date": "2018.10.08", "title": "Прокуратурата: Убитата журналистка била удряна в главата и задушавана"}
{"url": "http://epicenter.bg/article/Rabotodatelskite-organizatsii-iskat-nezabavna-sreshta-s-premiera-zaradi-tavana-na-pensiite/165307/4/0", "text": "Във връзка с оповестените намерения за отказ да отпадне таванът за новите пенсии от началото на 2019 г. и за рязко повишаване на т. нар. максимален осигурителен доход от 2600 на 3000 лв. Асоциацията на организациите на българските работодатели /АОБР/ настоява за незабавна среща с премиера, министрите на финансите, на труда и управителя на НОИ. Те призовават Съвета на управляващата коалиция да обсъди всички негативни последици и да заяви отказ от прокарване на съответните решения в хода на приемане на държавния бюджет и бюджета на ДОО.   Това се казва в разпространена позиция на Радосвет Радев, изпълнителен председател на БСК и председател на АОБР за 2018 г., по поръчение на АИКБ, БСК, БТПП и КРИБ, съобщи БТА.   В нея работодателите декларират несъгласие с \"провеждането на сепаративни срещи със синдикалисти зад гърба на национално представителните организации на работодателите и други компетентни органи с правомощия да провеждат политиките в областта на държавното обществено осигуряване\".   Заявените намерения за промени в основни параметри на пенсионно осигурителната система са приети очевидно в условията на преобладаващи популистки нагласи преди провеждането на изборите за ЕП и за органи за местно управление, под синдикален натиск, без необходимата оценка на въздействие, без обществени и експертни консултации, вкл. с организациите на пенсионерите и други заинтересовани страни, се казва още в позицията.   Според работодателските организации не са отчетени основни принципи на разходопокривната система на пенсионното осигуряване, вкл. различията в практиката на държавите-членки на ЕС и водещите пазарни икономики.   Оповестените намерения влизат в драстично противоречие с огласените предизборни обещания и управленската програма на управляващата коалиция за отказ от увеличаване на данъчните и осигурителни задължения, запазване на условията за инвестиции и бизнес, както и със средносрочната бюджетна прогноза за 2019-2021, пишат от АОБР.", "date": "2018.10.08", "title": "Работодателските организации искат незабавна среща с премиера заради тавана на пенсиите"}
{"url": "http://epicenter.bg/article/Nedzhmi-Ali--Novata-MFR-e-nasochena-kam-programite-s-visoka-Evropeyska-dobavena-stoynost/165330/11/34", "text": "      - Многогодишната финансова рамка (МФР) e дългосрочният разходен план на Европейския съюз. МФР определя максималните годишни разходни тавани на ЕС в различни политически области. Настоящата МФР обхваща седем годишен период до 2020 година включително, като общият ресурс, който се разпределя по всичките основни функции, е в размер на 1 082 млрд. евро по постоянни цени от 2018 г., което представлява около 1% от Брутния национален доход (БНД) на сегашните 28 държави-членки.   МФР трансформира политическите приоритети на ЕС в бюджетни средства, осигурявайки рамка за финансово програмиране и бюджетна дисциплина, като гарантира, че разходите на ЕС са предвидими и са в рамките на договорените лимити. МФР дава възможност на Съюза да провежда общи политики за период, който е достатъчно дълъг, за да бъдат те ефективни. Тази дългосрочна визия, от гледна точка на разходите, е важна за потенциалните бенефициенти на фондовете на ЕС и съфинансиращите структури на отделните държави-членки. Годишните бюджети се приемат в тази рамка и като правило са под разходните тавани на МФР, с цел да се запази известна гъвкавост за справяне с непредвидени нужди.     - Общият размер на рамката за следващия период по цени от 2018 г. е 1 135 млрд. евро, което се равнява на 1.11 % от БНД на 27-те членове на ЕС. Напускането на Великобритания ще се отрази като известно увеличаване на вноските на страните-членки в размер на 0.11%. Изразена в текущи цени, и имайки предвид инфлацията, общата сума ще възлезе на 1 279 млрд. евро под формата на поети задължения. Реалните плащания се очакват да бъдат на малко по-ниска стойност.   Комисията предлага увеличение на разходите, предимно чрез допълнителни ресурси. Същевременно се залага  преразпределяне на разходите, за финансирането на нови и неотложни приоритети и за укрепването на съществуващите програми с ясна европейска добавена стойност. Комисията предлага да бъде създадена по-съгласувана, целенасочена и прозрачна рамка за бюджета на ЕС. Структурата на новия бюджет ще бъде по-ясна и ще кореспондира по-директно с политическите приоритети. Предвижда се промяна на основните функции, като от пет те стават седем, както следва: Единен пазар, иновации и цифровизация; Кохезия и ценности; Природни ресурси и околна среда; Миграция и управление на границите; Сигурност и отбрана; Съседни държави и свят; Европейска публична администрация.   В рамките на новите основни функции се предвижда намаляване на броя на програмите с около една трета (от 58 на 37). Същевременно се предвижда и намаляване на административната тежест за бенефициентите и посредниците. С оглед възможността Съюзът да реагира бързо и ефективно на непредвидени нужди, Комисията предлага бюджетът на ЕС да стане по-динамичен чрез повишаване на гъвкавостта както в рамките на самите програми и между тях, а също така и между различните години на седемгодишната финансова рамка.   Направленията, в които се предлага изразходване на повече средства, са както следва: почти девет пъти по-високи инвестиции в цифровата трансформация и цифровите мрежи, достигайки 12 млрд. евро; Повече от два пъти увеличение в програмите, насочени към младите хора (като например програмата „ЕРАЗЪМ +“ с 30 милиарда евро и Европейския корпус за солидарност с 1.3 млрд. евро). Предлага се също така и утрояване на разходите за управлението на външните граници, миграцията и предоставянето на убежище, така че сегашните 13 милиарда евро да достигнат около 33 млрд. евро. Повишават се инвестициите в научни изследвания и иновации с 50 %, като се заделят 100 млрд. евро за водещите програми „Хоризонт Европа“ и Евратом.   Друга много характерна промяна е увеличаване на инвестициите в областта на сигурността с 40 %, достигайки 4.8 млрд. евро, и създаване на Фонд за отбрана от 13 млрд. евро, който да допълва и да действа като катализатор на националните разходи в областта на научните изследвания и развитието на способности. Инвестициите, необходими за улесняване на военната мобилност в целия ЕС, ще се финансират с 6.5 млрд. евро. Също така се предвижда и увеличаване на финансирането за външните дейности с 26 %, достигайки 120 млрд. евро, с конкретен акцент върху съседните на Европа държави, както и поддържане на резерв за справяне с непредвидени предизвикателства, по-специално в областта на стабилността и миграцията.     -Това е много резонен въпрос, особено за държава като България. По отношение на селското  стопанство имаме общото разбиране, че Европа се нуждае от стабилен, устойчив и конкурентоспособен сектор, за да гарантира както производството на висококачествени, безопасни и достъпни за европейците храни, така и силна социално-икономическа структура в селските райони. С оглед на тези необходимости, Комисията предлага да бъде реформирана и модернизирана общата селскостопанска политика, която да осигури достъп до висококачествени храни, като същевременно поддържа напълно интегриран единен пазар за селскостопанските стоки в ЕС. Реформираната политика ще поставя по-силен акцент върху околната среда и климата, като подкрепя прехода към по-устойчив селскостопански сектор и развитието на жизнеспособни селски райони. Размерите на преките плащания на хектар между държавите членки ще бъдат рационализирани и по-целенасочени, като целта е да продължат да се доближават до средното за ЕС равнище. Приоритет ще бъде подпомагането на малките и средните земеделски стопанства.   Новите правила ще дават повече отговорност и възможности на държавите членки за извличане на максимална полза от бюджета за селско стопанство. Страните-членки ще разполагат с повече гъвкавост да прехвърлят средства между двата стълба - Преките плащания и Развитието на селските райони, в съответствие с националните нужди и цели. Ще бъде създаден и нов резерв за справяне с кризи, предизвикани от непредвидими развития на международните пазари или специфични сътресения в селскостопанския сектор в резултат на действия, предприети от държави извън ЕС.   Що се отнася до Кохезионната политика, Комисията предлага нейното модернизиране и укрепване. Целта е да се стимулира сближаването, за да спомогне за намаляването на икономическите, социалните и териториалните различия в рамките на държавите-членки и на ЕС. Освен това, политиката на сближаване ще играе още по-важна роля в бъдеще, като подкрепя текущия процес на икономически реформи в държавите-членки. Комисията предлага да се засили връзката между бюджета на ЕС и Европейския семестър за координиране на икономическата политика.   Замисълът на новата МФР на ЕС е различията да бъдат преодолени и Съюзът да стане по-сплотен. Основната цел на политиката на сближаване е и ще продължи да бъде подпомагането на държавите-членки и регионите, изоставащи в икономическо или структурно отношение, да настигнат останалата част на ЕС. По този начин, относителният брутен национален доход на глава от населението ще продължи да бъде решаващ критерий за разпределянето на средствата. Същевременно ще бъдат взети под внимание и други фактори като безработицата (особено младежката), климатичните промени, както и приемането и интеграцията на мигрантите.   Тук изрично искам да подчертая, че средствата, които засега са предвидени за България в рамките на Общата селскостопанска политика и Политиката за сближаване, се очаква леко да бъдат увеличени.      - В настоящата МФР паричните средства постъпват основно от няколко направления. Първото от тях са митата, които се начисляват на икономическите субекти, събират се на външните граници на ЕС, като се превеждат директно в бюджета на ЕС. Понастоящем държавите членки задържат 20 % от сумата като разходи по администрирането. Вторият основен приходоизточник е ДДС - текущите бази за ДДС на всички държави членки се хармонизират чрез сложна статистическа процедура и след това се начислява единна ставка от 0.3 % за всяка държава членка. Третото е собственият ресурс въз основа на Брутния национален доход (БНД), като с него се финансира частта от бюджета, която не е покрита от други приходи. Един и същи процент се събира от БНД на всяка държава членка. Ставката се определя като част от годишната бюджетна процедура.   При постепенното намаляване на митата през годините, вноските на база БНД се превърнаха в основния източник на финансиране на бюджета на ЕС (заедно с вноските на база ДДС представляват около 80 % от общият приход).   С подготовката на новата МФР се предвиждат и нови видове източници на финансиране. Европейската комисия предлага да бъде въведена „кошница“ от нови собствени ресурси, състояща се от: 20 % от приходите от схемата за търговия с емисии на вредни газове;  3%-на изискуема ставка, приложена върху новата обща консолидирана основа за облагане с корпоративен данък (която ще бъде въвеждана поетапно след приемането на необходимото законодателство) и национална вноска, изчислена върху обема на нерециклирани пластмасови отпадъци от опаковки във всяка държава членка (80 евроцента на килограм).   - Позицията на ЕП за предстоящата МФР е, че тя трябва да финансира нови приоритети и да компенсира очаквания недостиг, който би се получил при напускането на Обединеното Кралство. Следващата МФР трябва да отговаря на политическите ни приоритети и да предоставя средства за справяне с нови предизвикателства, пред които се изправяме всички ние като Съюз. Независимо дали става въпрос за намаляване на различията в икономическото развитие на страните и регионите, миграцията, отбраната, сигурността или климатичните промени. Същевременно, следва да се има предвид, че това не може да бъде постигнато без адекватно увеличение на ресурсите, т.е. приходната част на бюджета на ЕС. Приходите и разходите трябва да бъдат разглеждани в единна цялост.   Позицията на Парламента е недвусмислена в посока на кардинални промени, по-важните от които са: на първо място, във връзка с приоритетите и предизвикателствата пред  ЕС, Европарламентът залага настоящият лимит за разходите на ЕС да бъде увеличен от 1% на 1.3% от Брутния национален доход на ЕС, за да се финансират новите приоритети, без да бъдат ощетени най-бедните региони или земеделски общности.   Второ, тези 1.3% от БНД за целия предстоящ седемгодишен период следва да бъдат в размер на 1 293 млрд. евро по постоянни цени от 2018 г., което е значително увеличение в сравнение с предложението на ЕК.   Трето, ЕП се концентрира преди всичко в допълнително значително увеличаване на ресурса за програми като: Хоризонт Европа, Еразъм+, Инициативата за младежка заетост, Програмата за МСП (COSME) и Програмата за действия по околната среда и климата (LIFE).   Четвърто, ролята на съществуващите механизми за гъвкавост и специалните инструменти трябва да бъде засилена, за да могат да се справят по-добре с новите предизвикателства. Новите приоритети следва да бъдат финансирани без това да става за сметка на съществуващите политики и програми.   Пето, подобряване на разходването на средствата става чрез изискването Европейската добавена стойност да бъде един от основните принципи при осигуряване на финансирането. Същевременно бюджетната система на ЕС се нуждае от значително опростяване и премахване на припокриването между различните инструменти.   И накрая, по отношение на плащанията, в резолюцията се настоява разликата между поетите задължения и реалните плащания да се поддържа в ограничен и реалистичен размер и призовава да не се допуска критична ситуация в преходния период към новата МФР.   Важното за нас е, че като политическо послание, МФР следва приоритетно да подкрепя и да не допуска свиване на разходите по Общата политика в областта на селското стопанство и Кохезионната политика, намалявайки различията между държавите-членки, както и да осигури достатъчен ресурс за нововъзникващите политически области, свързани със сигурност, миграция и климатични изменения.   - Резолюциите, приети от ЕП, призовават незабавно да започне дискусия (т.н. триалог) между трите институции - Европейския парламент, Европейската комисия и Съвета на ЕС. Резолюциите на ЕП изискват формално решение за следващата МФР да бъде взето окончателно преди месец май 2019-та, когато в държавите-членки ще бъдат проведени следващите избори за членове на Европейския парламент. Механизмите на функциониране на европейските институции предвиждат след като получи одобрението на Парламента, рамката да бъде приета от Съвета с единодушие.", "date": "2018.10.08", "title": "Неджми Али: Новата МФР е насочена към програмите с висока Европейска добавена стойност"}
{"url": "http://epicenter.bg/article/Kralski-osobi-i-znamenitosti-izpratiha-Monserat-Kabaye-/165325/6/0", "text": "Кралски особи, политически лидери и фенове присъстваха на церемонията за прощаване с испанската оперна певица Монсерат Кабайе в Барселона.   Кабайе почина на 85-годишна възраст в болница в каталунската столица, където бе хоспитализирана от септември заради проблеми с жлъчката.   Сред присъствалите на церемонията бяха кралица София, министър-председателят на Испания Педро Санчес, премиерът на Каталуния Ким Тора, испанският тенор Хосе Карерас.   Семейството й оповести, че Кабайе ще бъде погребана в гробището Сант Андреу, близо до родителите си.   Монсерат Кабайе е родена в Барселона на 12 април 1933 г. Тя става световноизвестна през 1965 г., когато заменя американската певица Мерилин Хорн в постановка на операта \"Лукреция Борджия\" от Гаетано Доницети на сцената на \"Карнеги хол\" в Ню Йорк. Репертоарът й включва над 125 оперни партии. Отличена е с няколко награди \"Грами\", включително за най-добро вокално соло (1969). През 1988 г. тя издаде съвместен албум \"Barcelona\" с вокалиста на група \"Куин\" Фреди Мъркюри.   Източник: Дир.бг", "date": "2018.10.08", "title": "Кралски особи и знаменитости изпратиха Монсерат Кабайе в последния й път (Снимки)"}
{"url": "http://epicenter.bg/article/Britanski-razuznavach--Rusiya-e-zhestoka-strana--ubiystvata-sa-v-DNK-to-y/165281/7/0", "text": "Бившият ръководител на британското външно разузнаване МИ-6 заяви в интервю за телевизия \"Скай нюз“, че Русия е жестока страна и убийствата са част от нейното \"политическо ДНК\".   По думите на сър Ричард Диърлав, който напусна британското разузнаване през 2004 година, съветските шпионски дейности, а по-късно руските, никога не са преставали.   Той коментира конкретно и случая в Солсбъри с бившия полковник от ГРУ Сергей Скрипал и дъщеря му Юлия, които според британските власти са отровени по заповед от Кремъл с нервнопаралитичното вещество \"Новичок\".   \"Нападението във Великобритания се вписва в историческия модел. Русия традиционно използва убийството като оръжие, това е част от политическото ДНК на Русия. Ужасно е да се говори по този начин, но това е жестока страна и те са склонни да се убиват един друг\", допълни Диърлав.   По-рано бившият ръководител на МИ-6 изрази съжаление, че е помогнал на президента на Руската федерация Владимир Путин да дойде на власт през 2000 г.", "date": "2018.10.08", "title": "Британски разузнавач: Русия е жестока страна, убийствата са в ДНК-то й"}
{"url": "http://epicenter.bg/article/Kitay--Bivshiyat-shef-na-Interpol--quot-e-priemal-podkupi-quot-/165306/7/0", "text": "Подалият оставка като президент на Интерпол Мън Хунвей, китайски зам.-министър на обществената сигурност, е взимал подкупи. Това съобщи Пекин в понеделник часове след като обяви, че Мън е разследван за нарушения на закона, предаде Франс прес, цитира БТА.   Мън \"е приемал подкупи и е заподозрян в закононарушения\", посочи в комюнике министерството на обществената сигурност, без да уточни какви са обвиненията. Интерпол информира вчера за оставката на своя президент. Той изчезна преди повече от десет дни, след като се завърна в Китай.   Комюникето бе представено като заключителен документ от събрание, проведено в понеделник от партийната организация на китайската компартия в министерството на обществената сигурност (полицията, бел. АФП).   В текста не се уточнява дали обвиненията срещу Мън имат връзка със задълженията му в министерството или с функциите, изпълнявани от него в Интерпол. Не е уточнено също дали е поставен под стража.   Китайското министерство съобщи днес, че специална работна група ще разследва заподозрени в корупция съучастници на Мън Хунвей, предаде ТАСС. \"За да бъдат спазени изцяло изискванията на ЦК на Компартията на Китай, ще се формира специална работна група, която според законово установената процедура ще проведе разследване на служителите, заподозрени в получаване на подкупи заедно с Мън Хунвей\", се казва в документа. ", "date": "2018.10.08", "title": "Китай: Бившият шеф на Интерпол \"е приемал подкупи\""}
{"url": "http://epicenter.bg/article/Izpalnenie-na-Andrea-Bocheli-i-torta--quot-cherveno-kadife-quot--na-svatbata-na-printsesa-Yudzheni/165290/10/99", "text": "За сватбата на британската принцеса Юджeни, втората кралска венчавка за годината, са предвидени военни фанфари и торта \"червено кадифе\". \r\n \r\n 28-годишната внучка на кралица Елизабет Втора ще се омъжи в петък за бизнесмена Джак Бруксбанк в параклиса \"Сейнт Джордж\" в Уиндзорския дворец. Тук се венчаха през месец май братовчедът на Юджeни принц Хари и американската актриса Меган Маркъл.   Бъкингамският дворец съобщи, че за сватбената церемония на принцесата са предвидени военни фанфари, участие на шотландски гайдари, изпълнение на италианския тенор Андреа Бочели и четене на молитва, написана от Йоркския архиепископ Джон Сентаму.   Лондонската сладкарка Софи Кабът ще приготви шоколадовата сватбена торта \"червено кадифе\", която ще бъде    Юджeни е по-малката дъщеря на принц Андрю и на бившата му съпруга Сара Фъргюсън. Принцесата е девета по реда на наследяване на британския престол.   Източник: Дир.бг", "date": "2018.10.08", "title": "Изпълнение на Андреа Бочели и торта \"червено кадифе\" на сватбата на принцеса Юджeни"}
{"url": "http://epicenter.bg/article/Tina-Tarnar-razkri--che-e-poluchila-babrek-ot-sapruga-si/165291/10/99", "text": "Световноизвестната американска певица Тина Търнър разкрива в автобиографичната си книга, която предстои да излезе, че съпругът ѝ станал донор на присадения ѝ бъбрeк.   78-годишната звезда доверява, че отдавна имала проблем с бъбреците и към 2016 година те работели с 20 процента от капацитета си.   Положението ставало все по-сериозно и се налагала трансплантация.    , пише Търнър.  .   Тина Търнър сключи брак с немския музикален продуцент Ервин Бах през 2013 година. Преди това те имаха 27-годишна връзка. Признанието за това как на певицата е бил присаден бъбрeк, дарен от съпруга ѝ, е публикувано в автобиографията ѝ \"Тина Търнър: Моята любовна история\", откъси от които бяха публикувани предварително от издателство \"Пингуин букс\". В книгата певицата насърчава хората да даряват своите органи.   Източник: Дир.бг", "date": "2018.10.08", "title": "Тина Търнър разкри, че е получила бъбрек от съпруга си"}
{"url": "http://epicenter.bg/article/Kralskiyat-biograf-Andryu-Mortan--Megan-Markal--quot-krade-quot--ot-viziyata-na-Ivanka-Tramp/165295/10/84", "text": "Милиони жени по света са запленени от Меган Маркъл. Всички определят херцогинята на Съсекс като моден идол. Оказа се обаче, че бившата холивудска актриса е просто копира визията на друга знаменитост.   Меган редовно \"краде\" не от коя да е, а от Иванка Тръмп – дъщерята на американския президент Доналд Тръмп.   Според кралския биограф Андрю Мортън, херцогинята на Съсекс е взаимствала много от модните си трикчета именно от Иванка.   „Преди Доналд Тръмп да влезе в надпреварата за президент на САЩ, един от женските идоли на Меган беше бизнесмена Иванка Тръмп, която имаше собствена линия бижутерия и дрехи”, пише Мортън.   „Меган й се възхищаваше във всяко отношение. Най-развулнувана бе, когато Иванка се съгласи веднъж да се видят и да вечерят една нощ, когато и двете бяха в Ню Йорк”, разкрива Мортън, който по-нататък в книгата си цитира думи на Меган, които тя е споделила в един от профилите си социалните мрежи, който вече не съществува: „Сгушена в леглото си, с чаша вино, гледам уникалните бижута и дрехи на Иванка. Няма как да не си взема някое от страхотните й неща. Тя е изключителен дизайнер и жена – има уникални бижута, дрехи и аксесоари. Тази жена знае как да изглежда уникално и определено е наясно с формулата за успеха”.   Сега всички можем да се уверим, че Меган действително се възхищава на Иванка, тъй като наскоро се появиха много снимки, които доказват, че британската херцогинята копира американската бизнесдама що се касае за облекло и детайли.   Двете често са засичани с поразително еднакви дрехи, включително колани в ретро стил, рокли и блузи с флорални мотиви, че дори и палта.   Важно е само да отбележим, че винаги първо Иванка Тръмп се появява с нещо, а след известно време Меган Маркъл също се вясва с подобна визия.    Източник: Блиц", "date": "2018.10.08", "title": "Кралският биограф Андрю Мортън: Меган Маркъл \"краде\" от визията на Иванка Тръмп (Видео)"}
{"url": "http://epicenter.bg/article/Marinov-otgovori-na-Siderov--Po-sluchaya-sas-saprugata-vi-deystvahme-v-ramkite-na-zakona/165276/2/0", "text": "\"МВР е действало в рамките на закона\". Така вътрешният министър Младен Маринов коментира инцидента, който стана след лека катастрофа между автомобила на судански гражданин и съпругата на Волен Сидеров - Деница. Припомняме, че лидерът на \"Атака\" призова за рокади в МВР и поиска структурата да бъде дадена на негово подчинение.  От МВР съобщиха за инцидента, който се случил в петък вечер в столичния квартал „Витоша”, след като колите закачили страничните си огледала. \"Санкцията за мъжа е административна заради това, че няма валидна за България книжка. Той е глобен, а колата му е спряна от движение. „Вичко, което сме направили, е в рамките на закона, и ние не бива да прекрачваме закона в нито един случай, независимо дали става въпрос за български или чужд гражданин, разбирам г-н Сидеров, тъй като става въпрос  за негов близък човек и за семейството му”, каза още Младен Маринов, който допълни, че не се притеснява и носи оставката в джоба си.   Припомняме, че по-рано днес лидерът на Атака избухна в ефира на тв Европа и нарече \"МВР е прогнила система\".   Според него вътрешният министър Младен Маринов трябва да бъде махнат веднага. Сидеров поиска „Атака“ да поеме МВР. Досега във ведомството се наливали милиарди, абсолютно безмислено. Същото се отнасяло и за ДАНС, от която нямало никаква полза. Сидеров имал готов човек, който да поеме вътрешното ведомство. Не каза дали става дума за организационния секретар на партията му Станислав Лазаров. Защо да се обаждам аз на Борисов? Той да не е султан? Той трябваше да ми се обади! – сече Сидеров. Той даде пример за бързата намеса на премиера по случая с журналиста от „Господари на ефира“ във Велико Търново, когато се обади от Ню Йорк, а сега мълчал. Обвини правителството, че водело „джендърска политика“.", "date": "2018.10.08", "title": "Маринов отговори на Сидеров: По случая със съпругата ви действахме в рамките на закона"}
{"url": "http://epicenter.bg/article/Prof--Gencho-Nachev--Nyama-darzhava-s-tolkova-mnogo-lechebni-zavedeniya-na-glava-ot-naselenieto/165279/2/0", "text": "„ Последното предложение за реформа в здравеопазването за мен е опит да се направи нещо. Не трябва да се мисли как да се спасят болниците, а за пациента. Няма държава с толкова много лечебни заведения на глава от населението”. Това обяви пред БТВ проф. Генчо Начев, директор на болница „Света Екатерина”.   По думите му една от стъпките трябва да е реално остойностяване на медицинските услуги. Цените, по които се плаща в момента на лечебните заведения, са от 2002 г., откогато и заплати, и цените на консумативи, ток, вода, и парно са се увеличили доста, напомни професорът. Нужен е обаче и рейтинг на болниците, смята професорът.   Относно разкритията за злоупотреби с лекарства за онкоболни Начев коментира, че съществуват схеми за източване на Здравната каса с лекарства.   „ Сбъркана е лекарствената политика, няма държава, в която да се отделят толкова пари за лекарства, колкото за болнична помощ. Знаем колко са мощни фармацевтичните лобита – всяко ново лекарство се представя ката панацея, че едва ли не лекува всичко, спекулира се с нещастието на хората”, каза директорът на „Света Екатерина”.  ", "date": "2018.10.08", "title": "Проф. Генчо Начев: Няма държава с толкова много лечебни заведения на глава от населението"}
{"url": "http://epicenter.bg/article/Kutev--Upravlenieto-e-pred-padane-zaradi-nekadarnost/165280/2/0", "text": "Депутатът от БСП Антон Кутев коментира твърденията, че е идеолог на протеста на майките на деца с увреждания, с думите, че това е вулгаризиране на темата от страна на някои среди. Той ги определи като опит за целенасочена политическа атака.   Кутев изтъкна, че разпространеният чат, в който се призовава за подкрепа на протеста, не е вътрешнопартиен на БСП, а чат на социалната комисия, в който е писал депутатът от БСП Георги Гьоков. Там Гьоков е поканил депутатите от комисията да подкрепят протеста.   Отидохме с около 20-30 младежи. Още същата вечер на протеста ясно съм написал в страницата ми във „Фейсбук”, че с младежи от БСП сме подкрепили протеста на майките, защото считаме, че е справедлив”, обясни Антон Кутев.   „Исках да покажа на майките на деца с увреждания, че наистина ги подкрепяме. Исках да покажа отношение, но в никакъв случай не е било яхване на протеста. Не ставаше дума за масовка – нямаше и 30 души, от които 4-5 бяха депутати от социалната”, разясни той.   По думите му протестът е на група хора, които са „притиснати до стената”. „Те нямат избор и затова ще стигнат до края. Тук не е борба за втори цветен телевизор, тук борбата е за оживяване”.   Кутев отбеляза, че не е виждал есемеси от премиера Бойко Борисов до лидера на БСП Корнелия Нинова с молби от редиците на левицата. Той изтъкна, че самият той никога не е изпращал есемеси и не се е обаждал на Борисов. „С Борисов съм се виждал за последен път преди 12 г. в кабинета му, когато беше кмет на София, а аз – общински съветник от опозицията”, каза Кутев.   Според него Нинова изобщо не е трябвало да влиза в тази тема. „Няма проблем в това някой български депутат да изпрати есемес на премиера, да си говори с него и да се среща с него. Няма и лошо той да иска нещо, стига това, което иска, да не е лична облага, а да бъде нещо, което касае гражданите”, смята депутатът от БСП.   „Не е проблем в това дали някой е пращал есемеси, а какво са съдържали. Съществено е дали някой е искал лично облагодетелстване от Борисов”, посочи Кутев.   По думите му вот на недоверие към кабинета, специално за здравеопазването, трябва да има.   „Системата е пред рухване. Министърът предлага как да вкара още пари в системата”, каза Антон Кутев. Според него „управлението се клати само” и е „пред падане от само себе си поради некадърност”.", "date": "2018.10.08", "title": "Кутев: Управлението е пред падане заради некадърност"}
{"url": "http://epicenter.bg/article/Ubiystvoto-na-zhurnalistkata-ot-Ruse-predizvika-mezhdunaroden-otzvuk/165282/2/0", "text": "Жестокото убийство на журналистката Виктория Маринова в Русе не е тема само у нас. Престъплението предизвика международен отзвук и вече е отразено в някои от най-големите и авторитетни световни медии, сред които БиБиСи, Гардиън, Ройтерс и Ал-Джазира.   Изданията преразказват хронологията на оповестяване данните, цитират увереността на премиера Бойко Борисов и вътрешния министър Младен Маринов, че разследващите ще разнищят успешно престъплението и подчертават, че Виктория Маринова е директор и водещ в русенската телевизия TVN.   Организацията за сигурност и сътрудничество в Европа (ОССЕ) съобщи, че ще наблюдава внимателно разследването на убийството на журналистката Виктория Маринова.  \"Шокиран съм от ужасяващото убийство\", заяви представителят за свободата на медиите в ОССЕ Арлем Дезир. \"Призовавам властите бързо да идентифицират и изправят пред правосъдието отговорните, както и твърдо да установят дали нападението е било свързано с работата ѝ.\"  Заместник-председателят на ЕК Франс Тимерманс коментира в \"Туитър\", че е \"шокиран\" и че \"отново смел журналист пада в борбата против корупцията и за истината. Българските власти трябва незабавно да изправят отговорните пред съда.\"   Еврокомисарят по правосъдието Вера Йоурова предложи помощта на европейските агенции.  \"Репортери без граници\" призоваха полицейска защита да бъде осигурена на колегите на Маринова.   Председателят на групата на ЕНП Манфред Вебер писа в \"Туитър\", че е шокиран от бруталното убийство на български журналист. \"Моите мисли са със семейството ѝ. Тя е третият журналист, убит в ЕС за една година\", пише Вебер и подчертава, че това е много притеснително че е необходимо спешно българските власти да извършат пълно разследване.   Новината за убитата 30 годишна българска журналистка от Русе вече е в холандските медии. И там директно се съобщава следното: В България е убита 30-годишната Виктория Маринова, журналист, разследващ корупция на държавно ниво. Нейното тяло е намерено край Дунава в града, в който живее - Русе. Тя е била жестоко измъчвана и изнасилена. Маринова, директор и водеща от местната телевизия е заплашвана многократно. Тя е била ангажирана с разследването на голям скандал за злоупотреби с пари от фондове на ЕС. Маринова е третият европейски (от ЕС) журналист, разследващ корупция, убит в рамките на тази година. Преди нея бяха убити словашкият журналист Ян Куциак и малтийската журналистка Дафне Каруана Галиция .   Международния комитет за защита на журналистите призова българските власти да извършат задълбочено разследване на убийството. Организацията \"Репортери без граници\" също призова българските власти да хвърлят цялата светлина върху цитирам \"този ужасяващ акт\".   Комитета за защита на журналистите призова българските власти да положат всички усилия и да използват всички ресурси, за да изправят отговорните пред правосъдието. Оттам припомнят, че през изминалата година вече са убити двама журналисти заради работата им – малтийска разследваща журналистка Дафне Галиция, която беше убита през октомври 2017 година от експлозия в колата й, както и словашкият разследващ журналист Ян Куциак, застрелян през февруари.   Бдение в София ще има тази вечер на пл. \"Св. Неделя\" в памет на жестоко убитата журналиста Виктория Маринова. Разследването на тежкото престъпление, извършено в Русе, продължава. Продължават огледите, разпитите и претърсванията. В помощ на местната полиция са изпратени служители от София.   30-годишната телевизионна водеща е убита по особено жесток начин, като преди това е изнасилена. Тялото е открито на брега на Дунав.   Полицията обяви, че работи по всички възможни версии – и свързани с работата на жертвата, и с личния ѝ живот.  Тепърва ще се изяснява дали Маринова е станала случайна жертва или е била следена.", "date": "2018.10.08", "title": "Убийството на журналистката от Русе потресе света"}
{"url": "http://epicenter.bg/article/Borisov-i-Ninova---edin-sreshtu-drug-v-sada/165283/2/0", "text": "Премиерът Борисов и лидерът на БСП Корнелия Нинова - един срещу друг в съда.   Софийският градски съд днес ще разгледа гражданското дело между двамата лидери. То е заради обидните думи, които двамата си разменили задочно в ефир.   При свое участие в Нова телевизия Корнелия Нинова обидила премиера с думите „Крадецът вика: „Дръжте крадеца”, заради които той заведе дело срещу нея. Нинова пък веднага заведе контра-дело за обида заради думи на премиера, че тя е „Госпожа лъжа” и била сред активистите на СДС.   Лидерът на ГЕРБ е предявил граждански иск за 26 000 лева, а лидерът на БСП – за 30 000 лева.   Бившият министър на околната среда Ивелина Василева е призована днес за разпит на поредното заседание по делото, което  Борисов и  Нинова водят един срещу друг. \r\n Разпитът на Ивелина Василева беше поискан от премиерската защита, защото тя е била на партийното събитие, на което той е отправил обидилите Нинова реплики. \r\n", "date": "2018.10.08", "title": "Борисов и Нинова - един срещу друг в съда"}
{"url": "http://epicenter.bg/article/Kiril-Dobrev--Klyuchat-za-uspeha-na-BSP-e-v-ratsete-na-mladezhite/165284/2/0", "text": "\"Ключът за успеха на БСП е в ръцете на младите хора\". Tова заяви при среща с областните председатели и медийните секретари на Младежкото обединение зам.-председателят на БСП Кирил Добрев.    Той припомни, че управляващата партия в момента е с 10-годишна история, точно колкото години съществува младежката структура на БСП. \"За нас вие сте отборът, който ни пази гърба и скоро ще ни наследи\", коментира още Кирил Добрев.    Според зам.-председателя на БСП най-голямата задача на младежите е да работят за привличането на повече млади хора към каузите на левицата. Той не изключи възможността разговор за обединено ляво да тръгне именно от младежките организации, защото те не са натоварени с негативите и междуличностните отношения от миналото.   Кирил Добрев отговаря повече от два часа на въпроси на младежите. В хода на дискусията имаше въпроси, свързани с предстоящите избори за Европейски парламент и участието на младите хора в кампанията, състоянието на младежките структури по места и възможностите за работа с НПО и граждански сдружения.", "date": "2018.10.08", "title": "Кирил Добрев: Ключът за успеха на БСП е в ръцете на младежите"}
{"url": "http://epicenter.bg/article/Koalitsionniyat-savet-na-upravlyavashtite-zasedava-v-MS/165285/2/0", "text": "Коалиционният съвет на ГЕРБ и „Обединени патриоти“  провежда заседание от 9.00 часа днес в сградата на Министерския съвет.   Събирането на управляващите беше обявено от пресцентъра на \"Атака\".   Очаква се на срещата да бъде поставен въпросът за работата на МВР. В неделя стана ясно, че лидерът на \"Атака\" Волен Сидеров има намерение да постави пред коалицията въпроса за това МВР да бъде оглавено от човек на партията. Нещо повече - националистът дори вече имал предвид човек за поста.  Сидеров настоя \"Атака\" да поеме МВР след инцидент на пътя със съпругата му Деница и судански гражданин.  Новоназначеният министър на вътрешните работи Младен Маринов пък коментира, е оставката му е в джоба. \"Проблемът за оставката на един вътрешен министър е винаги отворен, включително и моята, оставката ми е в джоба, така че когато ми бъде поискана от Коалиционния съвет, съм готов, естествено, това не е никакъв проблем. В конкретния случай всичко, което сме направили е в рамките на закона“, коментира Маринов.  ", "date": "2018.10.08", "title": "Коалиционният съвет на управляващите заседава в МС"}
{"url": "http://epicenter.bg/article/Temenuzhka-Petkova--Tsenata-na-gaza-mozhe-da-padne--ako-sa-nalitse-obektivni-obstoyatelstva-za-tova/165286/2/0", "text": ". Това каза министърът на енергетиката Теменужка Петкова в „Здравей, България“ по Нова телевизия. „Всяка държава - членка има правото да определя своя енергиен микс“, коментира Петкова. По думите България е на опашката на тези държави, които имат инвестиции от страна на Китай. „Водещо е мястото на Великобритания, Германия, Гърция. Не би следвало да има проблем в тази посока“, каза още Петкова.   Във връзка с  министър Петкова заяви, че тя може да падне, ако са налице обективни обстоятелства за това. „Те са ясно посочени в правнообвързващите ангажименти, които „Газпром“ е поел към ЕК. Всяка една страна, всеки един клиент трябва да докаже, че цената, която той получава е по-висока от тази на граница на Германия, Франция и Италия“, каза още Петкова.   По думите й  . Министър Пекова поясни, че   „Наред с условията на базата, на които ще се предоговарят цените е предвидено и как ще стане това. Това е предвидено да стане на базата на писмено заявление от страна на „Булгаргаз“, мотивирано, в което да бъдат доказани нашите искания за промяна на цената“, заяви още министърът на енергетиката.   По отношение на  , министър Петкова обясни: „До април 2019 г. всяка държава членка на ЕС трябва да вземе решение кое часово време да избере – лятното или зимното. Преди това ЕП и ЕК направиха допитване, което се радва на рекорден брой отговори – 4 млн. и 600 хил. Министър Петкова отчете, че 84 % от запитаните отговарят, че трябва да бъде премахната сезонната смяна на часовото време. По отношение на решението на България, тя обясни, че за да бъде взето след сериозен анализ. По думите й до момента е направено  . „Използвам случая, за да призова българските граждани, съответно заинтересованите страни да дадат своето мнение, да изкажат своето виждане по този наистина важен въпрос, по който ние трябва да вземем въпрос до април 2019 г. За тази цел Министерство на енергетиката ще организира поредица от дискусии, ще изискаме мнението на компетентните по този въпроси институции.  ", "date": "2018.10.08", "title": "Теменужка Петкова: Цената на газа може да падне, ако са налице обективни обстоятелства за това"}
{"url": "http://epicenter.bg/article/-Valeri-Simeonov--Svetlozar-Lazarov-ne-stava-za-glaven-sekretar-na-MVR/165287/2/0", "text": "  Това каза вицепремиерът Валери Симеонов в „Сутрешен блок“ па БНТ.   Във връзка с липсата на главен секретар и убийство на журналист в Русе, Симеонов коментира: „МВР си има своите специалисти, професионалисти на всички нива, които са свързани с пряка дейност по изпълнение на разпоредбите и законите от министерството,  , коментира още Симеонов. На въпрос дали Волен Сидеров иска главният секретар да е на партия „Атака\" и това да бъде  Симеонов уточни, че цялата операция е била под негово ръководство и в нея е загинал един командос. „Когато се вземат кадрови решения, те се взимат на база на коалиционното споразумение между ПП ГЕРБ и „Обединени патриоти“,  коментира Симеонов. По думите му по правило е редно главният секретар на МВР да е на ГЕРБ, защото досега тази позиция е заемана от кадър на партията. На въпрос дали ще има коалиция между Волен Сидеров и Николай Бареков, Симеонов заяви: „Не виждам никакъв трус в това, че една от партиите има намерение да участва в следващите избори в друга коалиция и в друго съдружие. Ние в нашето споразумение сме се подписали под ангажименти с работата на 44-тото НС, а не за бъдещи коалиции“, коментира вицепремиерът. По отношение на днешното заседание на голямата коалиция, Симеонов уточни, че това се прави регулярно. „Ще се обсъждат текущи въпроси. Вероятно ще бъде коментиран и въпросът за главен секретар на МВР. Вероятно бъдещият пореден несъстоятелен вот на недоверие ще бъде обсъждан“, каза Симеонов и уточни, че колегите му ще бъдат информирани за ефективното правителствено посещение в Украйна.  каза вицепремиерът Валери Симеонов в ефира на БНТ. Според него проектът \"Южен поток\" е бил унизителен за страната ни. „Решението за спирането на проекта е продиктувано поради това, че България можеше да търпи сериозни финансови санкции от ЕС, ако беше реализиран този проект. „   „Да инвестираш в изграждането на тръбопровод и да чакаш да получаваш такси след 20 или 220 години, е глупаво. Тук става въпрос за много сериозни икономически основания да отхвърлим този проект. Не може  , подчерта вицепремиерът.  ", "date": "2018.10.08", "title": " Валери Симеонов: Светлозар Лазаров не става за главен секретар на МВР"}
{"url": "http://epicenter.bg/article/Glavniyat-prokuror-Sotir-Tsatsarov-patuva-kam-Ruse-vav-vrazka-s-ubiystvoto-na-tv-vodeshtata/165289/2/0", "text": "Главният прокурор Сотир Цацаров пътува към Русе във връзка с убийството на телевизионната водеща, съобщи агенция „Фокус“ позовавйки се на свои източници.   Очаква се в града да се проведе работно съвещание по случая.    На 6 октомври в обрасла с растителност зона бе открито тялото на В.М., която е била административен ръководител на русенската телевизия TVN и водещa на предаване. 30-годишната жена е била изнасилена и убита, като смъртта е била причинена от удари в главата и задушаване. Извършени са огледи и претърсвания, иззет е автомобилът ѝ, разпитват се свидетели. Работи се по всички версии за убийство. До този момент няма задържан по случая.    Към Русе пътува и вътрешният министър Младен Маринов.", "date": "2018.10.08", "title": "Главният прокурор Сотир Цацаров пътува към Русе във връзка с убийството на тв водещата"}
{"url": "http://epicenter.bg/article/Otmeniha-Koalitsionniya-savet/165292/2/0", "text": "  Коалиционният съвет, който трябваше да се състои тази сутрин в МС, бе отменен. Това разбраха с изненада медиите, които се събраха пред сградата на \"Дондуков\" 1 за началния час 9 ч., предаде Канал 3.   От пресцентъра на МС съобщиха, че КС няма. Отмяната на събирането на лидерите на коалицията е изненадваща, тъй като още снощи от партията на Волен Сидеров \"Атака\" съобщиха официално за днешното заседание.   Малко по-рано тази сутрин вицепремиерът и лидер на НФСБ Валери Симеонов също потвърди, че предстои събиране на Коалиционния съвет, на което ще се обсъждат текущи въпроси. \"По отношение на днешното заседание на голямата коалиция, това се прави регулярно. Вероятно ще бъде коментиран и въпроса за главен секретар на МВР. Вероятно бъдещият пореден несъстоятелен вот на недоверие ще бъде обсъждан\", каза Симеонов.   През уикенда Волен Сидеров избухна заради инцидента със съпругата му, поиска оставката на вътрешния министър Младен Маринов и настоя човек от \"Атака\" да застане на върха на вътрешното министерство.  ", "date": "2018.10.08", "title": "Изненада! Отмениха Коалиционния съвет. Сидеров щеше да иска оставки в МВР"}
{"url": "http://epicenter.bg/article/Obshtina-Mineralni-bani-prehvarli-50-yazovira-na-darzhavata/165293/2/0", "text": "Общинския съвет в Минерални бани реши да прехвърли на държавата 50 водоема на територията на общината на последното си заседание.   Първоначално в дневния ред на заседанието бяха заложени едва три точки, но преди началото му председателят на Общинския съвет Мехмед Лятиф предложи да бъдат добавени още 15. Така общият им брой нарасна до 19 проекта за решения.   За поддържането на тези язовири следва да се изградят контролно измервателни системи, програми за технически контрол, да се правят единични и комплексни изследвания, анализи за техническото състояние, да се създадат експертни технически съвети, да се назначи и обучава експлоатационен персонал, което не е по силите на общината.   Язовирите нямат изградени основни изпускатели, които към настоящия момент се изискват от Агенцията за метерологичен и технически надзор.   Повечето от язовирите са с нарушени стени, преливници, изпускатели и реално не функционират като изравнители. При интензивни валежи наличните язовири не осигуряват задържане на водните маси и водата свободно се стича по деретата, като причинява заливания на жилищни райони, стопански постройки, инфраструктура и земи в съседство.   Необходими са аварийно възстановителни работи за всеки язовир – по дига, откоси, изпускател и преливник. Тези мерки следва да се конкретизират от хидроинженери, които да подготвят документацията и да контролират изпълнението на възстановителните работи.   За ремонтно възстановителни работи на един язовир с площ 10 дка се изискват минимум от 3 до 5 хиляди лева, отделно за техническо обслужване се изискват средства и персонал ежегодно.   Във връзка с чл. 139а от Закона за водите се образува дружество „Управление и стопанисване на язовири” със статут на държавно предприятие по смисъла на чл 62. Ал.3 от Търговския закон със седалище в София. Основен предмет на дейност на предприятието е комплексно управление на язовири – публична и частна държавна собственост, в това число и язовирите, чиято собственост общините са прехвърлили безвъзмездно на държавата.   Анализирайки изложените факти и обстоятелства и съобразявайки се с действащото законодателство считаме, че е целесъобразно собствеността на язовирите на територията на Община Минерални бани да бъде прехвърлена на държавата, решиха съветниците.", "date": "2018.10.08", "title": "Община Минерални бани прехвърли 50 язовира на държавата"}
{"url": "http://epicenter.bg/article/Velikobritaniya-se-prismya-na-butafornite-ni-kreposti--pogalnali-200-mln-lv--evrofondove/165296/2/0", "text": "„Те бяха засипани с милиони евро от европейското финансиране, за да върнат миналото величие на срутените древни стени и арки. Но старинните замъци и крепости в България станаха за посмешище, след като лоша реконструкция ги направи да изглеждат като направени от сирене и картон и са отблъскващи за туристите”, пише влиятелният лондонски  “ Телеграф“ , близък до правителството.   В контекста на истерията около Брекзит, статията може да се тълкува като нагледен пример за безумно харчене на евросредства, 15% от които всъщност плаща Великобритания. „Реставраторите се отнесоха с презрение към усилията за възстановяване на средновековната крепост Кракра и римския форт Траянови врата, наред с другото, след като бяха достроени с помощта на полимербетон. Неудовлетворяващият проект бе контролиран от българското правителство, използвайки собствените средства и около 90 милиона евро от Фонда за регионално развитие на ЕС.  Както ЕС, така и правителството са признали неофициално, че трябва да се извлекат поуки от този провал, според проучване на Balkan Insight.   Крепостта плаче. Това е плачещата крепост,“ казва архитектът реставратор Стела Дулева пред Балканската мрежа за разследващи репортажи (БМРР), описвайки бялата течността, изтичаща от новоизградените зидове на римската крепост Траянови врата, която датира от в 4-ти век. „Оцеляла е 16 века, но сега 2 млн. евро бяха достатъчни, за да я разрушат,“ добави тя. Възстановяването на крепостта Кракра, позната днес като \"картонения замък\", бе толкова зле прието, че местните власти обещаха да разрушат допълненията през 2019 г. Междувременно византийската крепост Яйлата е наречена \"крепост от сирене\", след като е възстановена с гладки бели блокчета. Всичко това идва на фона на засилените критики към ЕС за това как се харчат фондовете за развитие. Зачестяват твърдения, че милиони евро са влезли в джоба на корумпирани служители и некадърни фирми, заели се с реставрацията. Състоянието на крепостите и замъците на България представлява голям срам и за бившия министър на културата Вежди Рашидов, който през 2015 г. без свян заяви, че „малко бутафория ще допринесе много за туризма“. „Първоначалната цел на програмата не беше да спонсорира бутафория. За съжаление, в много случаи се случи точно това, което опорочи идеята за развитие на туристически атракции“, казва д-р Елка Дограмаджиева, асистент по туризъм в Софийския университет. „Вместо да се фокусира върху стратегически обекти, средствата бяха разпръснати между много сходни проекти, които са от скромен интерес за посетителите, а в някои случаи са и от малка научна значимост“, продължава д-р Дограмаджиева.   „Приятните улички и указателните табели не са достатъчни за привличане на туристи. Като цяло изглежда, че основната цел на общините е била усвояването на европейските пари, а не насърчаването на туризма“, завършва тя. Докладът на Balkan Insight разкри и несъответствия във финансовите отчети на компаниите, които поддържат крепостите, което предполага, че приходите от туризъм са далеч по-ниски от очакваното.   Например, по официална информация крепостта Кракра е била посетена от 15 412 туристи през 2016 г., но е направила само 8 000 евро от продажби на билети и турове – въпреки че средната цена на билета е 2 евро. Неотдавнашно проучване на Националния статистически институт пък установи, че туристите изразходват по-малко време и пари за културни дейности в България. За периода на финансиране от 2007 г. до 2013 г. по програмата за регионално развитие на България бяха заделени около 138,5 милиона евро за инвестиции в проекти за устойчив туризъм. „Повече от 70 културно-исторически местности се възползваха от тези инвестиции, като всички те бяха направени в тясно сътрудничество с Министерството на културата и в консултация с експерти, а проектите бяха подробно наблюдавани от отговорния управляващ орган“, заявява източник от Европейската комисия. Българското правителство отказа коментар.  ", "date": "2018.10.08", "title": "Великобритания се присмя на бутафорните ни крепости, погълнали 200 млн.лв. еврофондове"}
{"url": "http://epicenter.bg/article/Krasimir-Valchev--Prez-2019-g--shte-badat-otdeleni-blizo-1--5-mln--lv--za-inovatsii/165301/2/0", "text": ". Това каза пред журналисти министърът на образованието и науката Красимир Вълчев, предаде агенция „Фокус“.   „Ако училищата ни са по-иновативни, ние ще мотивираме повече млади преподаватели да работят в тях. В по-голяма степен ще задържим младите преподаватели в училищата. Ние трябва да отворим образователните системи за хора от различни сфери, най-вече от IT–сектора“, каза Вълчев.   Според него не става въпрос за пълна норма, а за частична. Той посочи, че е изненадан, че голяма част от тези специалисти имат желание да преподават в училище.    „Разбира се, има много други елементи на средата. Не можем да пренебрегваме физическата среда“, каза Вълчев.   . Една от причините да го забавим през последната година е точно тази, че той не дава политика за училището на бъдещето. Не ни показва как трябва да изглежда училището на бъдещето, а по-скоро отразява текущите норми.  “, допълни министър Вълчев.   министърът на образованието и науката по време на откриването на STEM център (Science, Technology, Engineering, Mathematics), изграден по проект за иновация във Втора английска езикова гимназия „Томас Джеферсън“.   „Следващите месеци и година една от ключовите политики, които ние ще поставим за обществено обсъждане, ще бъде политиката на иновациите.  “, каза министърът.   Той уточни, че от втората половина на месец ноември ще бъде представен проект от мониторинга на иновациите. „Това, което ще обсъдим на конференция, са инструментите, с които ще се опитаме да насърчим всяка една иновация. Не можем да подхождаме с презумпцията, че всяка една иновация е добра за всяко едно училище, защото всяка е добра за съответното училище“, заяви министърът.   По думите му  . Според него трябва да се подпомогнат училищата и да се разпростнят добрите примери в други училища.   „Убеден съм, че 50 или 100 училища биха реализирали една подобна иновация“, каза Вълчев във връзка със STEM центъра във Втора английска гимназия „Томас Джеферсън“.   , каза още Вълчев.   По думите му всички системи на образованието ще разчитат на иновациите. „Училищата се тези, които ще намерят най-добрите методи на преподаване, ще намерят подходите, с които да мотивират учениците. Ще разчитаме на това децата да добият този микс от компетентности, който е необходим за реализация на пазара на труда след 10, 20, 40 дори години. По думите му това свързване на компетентности трябва да се направи.   „Тази иновация ни дава отговор за основните предизвикателства, които имаме въобще пред системата за образованието.  , отколкото е било преди години или десетилетия. Много по-трудно успяваме да ги мотивираме. Това, което днес ще видим, е един начин, по който децата да бъдат мотивирани за изучаването на природни науки и математика. Това са дисциплините, чието задълбочено изучаване в бъдеще ще предполага по-добра реализация“, каза министър Вълчев.   , каза още той. По думите му стимулирането на обучението по природни науки и математика по линия на дейностите по интереси ще бъде представено до края на този месец.   „Днес откриваме STEM центровете, който се създава в различни училища. Това е проект за иновация в областта на природните науки и математиката. Иновацията е не толкова чрез подобрена материална среда, а чрез интегрирано обучение по природни науки и математика, което има за цел да създаде връзки между предметите и да мотивира в по-голяма степен учениците да се обучават в областта на природните науки и математиката. Обучението по природни науки и математика е ключово за житейската реализация на учениците“, допълни министър Вълчев.   . „Факт е, че много голяма част от тези иновации са повлияли благоприятно върху мотивацията на учениците, върху техните резултати, създали са по-добра среда“, поясни Вълчев.    Те много трудно се придобиват само с обучение по традиционните дисциплини. За това задачата на всички образователни политики е да намерят връзките между предметите и да направят така, че в учебните програми на традиционните дисциплини да вплетат различните компетентности, най-вече така наречените компетентности на 21 век“, допълни образователният министър.", "date": "2018.10.08", "title": "Красимир Вълчев: През 2019 г. ще бъдат отделени близо 1,5 млн. лв. за иновации"}
{"url": "http://epicenter.bg/article/Prezidentat-Rumen-Radev-shte-otkrie-kragla-masa--posvetena-na-neravenstvata-i-bednostta-v-Balgariya/165303/2/0", "text": "На 9 октомври от 10.00 часа в зала „Триадица“ на резиденция „Бояна“ президентът Румен Радев ще открие кръгла маса на тема „Неравенства и бедност в България“. Това съобщиха от Прессекретариата на държавния глава. Като основни лектори в събитието са поканени учени с изследователски интерес в сферата на неравенствата в обществото.   Доклади за икономическите предпоставки и социалните измерения на неравенствата ще представят проф. Христина Вучева, проф. Гарабед Минасян, доц. Виктор Йоцов, доц. Мария Желязкова, проф. Искра Белева, проф. Духомир Минев, доц. Божидар Ивков, Атанас Пеканов и Стоянка Черкезова.   Във форума, който се провежда под патронажа на държавния глава, ще участват представители на изпълнителната власт, работодателските и синдикални организации, университетски преподаватели и учени от Българската академия на науките.", "date": "2018.10.08", "title": "Президентът Румен Радев ще открие кръгла маса, посветена на неравенствата и бедността в България"}
{"url": "http://epicenter.bg/article/Ubitata-rusenska-zhurnalistka-e-sapruga-na-sobstvenika-na-televiziya-TVN/165302/2/0", "text": "Зверски убитата журналистка Виктория Маринова е съпруга на собственика на телевизия TVN и на  NETWORKS-BG Свилен Максимов.   Двамата имат 7-годишна дъщеричка София, която тази есен е тръгнала на училище в първи клас в училище “Любен Каравелов”, пише местното издание „Бряг“.   Съпрузите са се развели в началото на годината, като малко след това Виктория е прехвърлила на мъжа си една от семейните фирми – “Старт-инвест11” ЕООД, чийто едноличен собственик на капитала до този момент е била Виктория. Преди месец Маринова си е открила друга фирма – “Прогрес-инвестмънт” ЕООД, която  се занимава с мениджмънт на социални мрежи и интернет сайтове.   Телевизия ТВН е собственост на фирмата “Май фай“АД, в чийто борд участват Виктория Маринова, вече бившият ѝ съпруг Свилен Максимов и още едно трето лице. Фактът, че  Маринова е запазила поста на изпълнителен директор и активно участваше в управлението на телевизията като мениджър и водеща на предаване, показва, поне на пръв поглед,  че бившите съпрузи са запазили интелигентни отношения по между си. Нещо повече – говори се, че след развода Максимов осигурил жилище за нея и детето им, плащал и адекватна на бизнеса му издръжка за детето.   През август убитата Виктория Маринова е навършила 30 години. Журналистите от ТВН са потресени от жестокото убийство, но по съвет на адвокат в момента не дават изявления.   За престъплението има заподозрени, а версията то да е свързано с професионалните ангажименти на Маринова е най-невероятната, категорични са нейни близки.   Темата на последното ѝ предаване \"Подиум\" наистина е за разследването на \"Биволъ\" за мега аферата \"Джи Пи Гейт\", но реално става дума за интервюта с разследващите журналисти Димитър Стоянов и Атила Биро, а не за допълнителни разкрития по темата. Разговорите с двамата дори не са водени от Маринова, а от неин колега.   Тв водещата най-вероятно е била следена от убиеца си. Тя е спазвала стриктен режим за тренировки и всеки ден е тичала по един и същ маршрут. Предполага се, че той я е издебнал в момент когато наблизо не е имало хора.", "date": "2018.10.08", "title": "Убитата русенска журналистка е съпруга на собственика на телевизия ТВН (снимки)"}
{"url": "http://epicenter.bg/article/Zhertvite-na-katastrofata-kray-Svoge-stanaha-20/165305/2/0", "text": "20 станаха жертвите в катастрофата край Своге. Въпреки усилията на медиците от \"Пирогов\", още една от пострадалите жени при инцидента е издъхнала, съобщи Нова телевизия.   Разследването на инцидента продължава, но до момента единственият обвиняем е шофьорът на автобуса.   Тежкият инцидент стана на 25 август. Тогава пълен с пътници автобус излезе от пътя и се падна върху асфалтова площадка под нивото на пътното платно на изхода на града.   Разследването на фаталното произшествие продължава. Към момента единственият обвиняем е шофьорът на автобуса, който е на свобода под гаранция.", "date": "2018.10.08", "title": "Жертвите на катастрофата край Своге станаха 20"}
{"url": "http://epicenter.bg/article/15-godishnata-Suzanita-prodalzhava-da-pokazva-novi-tatusi-i-polugoli-snimki/165297/10/100", "text": "15-годишната щерка на Орхан Мурад показа, че дъното няма граница и че под него има още накъде да се ходи, пише HotArena.   Броят на татусите по тялото на лолитката продължава стремглаво да расте. Толкова млада, а вече не спира да го играе отракана секс лъвица.   На един от последните си фотоси, след като се снима, че пее на участие по бикини и друса задник, тя отново заголи кълки.   Сузанита толкова много иска да навърши 18 години, за да се снима легално в мъжката библия \"Плейбой\". Тъй като до тогава има още 3 години, а тя е нетърпелива, все по-често ни открехва към голотиите си в мрежата. ", "date": "2018.10.08", "title": "15-годишната Сузанита продължава да показва нови татуси и полуголи снимки"}
{"url": "http://epicenter.bg/article/Izgoniha-sestrata-na-Megan-ot-dvoretsa-Kensingtan-/165299/10/99", "text": "Сестрата на Меган Маркъл – Саманта бе изгонена от двореца Кенсингтън, след като пристигна там неочаквано.   53-годишната дама прелетя от Канада до Англия, за да посети херцогинята на Съсекс, за която злослови неведнъж в медиите, но очевидно не е постигнала целта си.   Саманта не била допусната от охраната. Преди това дамата се отбила през магазина за сувенири, откъдето купила маски с ликовете на принц Хари и сестра ѝ.   От дълго време насам Саманта Маркъл се изказва неласкаво за Меган в медиите и коментира, че бившата актриса напълно е зачеркнала семейството си и контактува единствено с майка си.   Преди две седмици Саманта написала писмо до кралството, с което заплашва, че поведението ѝ ще ескалира, ако не ѝ бъде дадена възможност да се срещне с Меган очи в очи. До момента херцогинята не е отговорила на нападките на сестра си, но ходът на Саманта и желанието ѝ да се изправят една срещу друга говори много за отношенията им.    Сестрата на Меган нашумя почти веднага, след като романсът между актрисата и принца стана официален. Тя многократно коментира, че откакто Меган е станала звезда е обърнала гръб на нея и баща им, а също така и че не е годна да бъде кралска особа.   Преди време Саманта съобщи, че ще напише книга с много факти от личния им живот и Меган трябвало да бъде подготвена за някои неудобни истини, които ще излязат наяве. Любопитно е какъв ли ще бъде отговорът на херцогинята... Източник: woman.bg", "date": "2018.10.08", "title": "Изгониха сестрата на Меган от двореца Кенсингтън  "}
{"url": "http://epicenter.bg/article/Petata-sapruga-na-Shryoder-smeni-3-toaleta-na-berlinskata-svatba--Snimki-/165300/10/84", "text": "Бившият германски канцлер Герхард Шрьодер отпразнува петата си сватба в луксозния берлински хотел \"Адлон\", пише Дир.бг \r\n \r\n Около 150 гости уважиха празненството в петък вечер. Сред тях са президентът на ФРГ Франк-Валтер Щайнмайер и съпругата му Елке Бюденбендер, турският външен министър Мевлют Чавушоглу, вокалистът на група \"Скорпиънс\" Клаус Майне, президентът на футболен клуб \"Хановер 96\" Мартин Кинд и актрисата Вероника Ферес.   Булката смени три тоалета, като първоначално за ритуала бе облечена в бяла рокля с дълги ръкави от тюл, обсипана с бели цветчета в горната част. За приема в 17:30 Ким бе избрала традиционна корейска носия \"ханбок\", а на официалната вечеря носеше тоалет от две части - пола със силует и форма, която напомняше опашката на русалка и горна част в голи рамене и волани.   Източници, близки до бившия канцлер разкриха, че младоженците ще отидат на меден месец в Източна Германия, тъй като почитателката на германската култура Ким иска да посети люлката на германския класицизъм в град Ваймар, а в Дрезден да бъде на представление на \"Кармен\" в опера Земпер и да разгледа музея Цвингер.   След това Шрьодер и Ким ще посетят Майсен и световноизвестната фабрика за порцелан в града, както и Бад Франкенхаузен в провинция Тюрингия, за да видят прочутото платно на художника от Лайпциг Вернер Тюбке \"Панорама на гражданската война\".   Шрьодер и Ким искат с обиколката си да предадат послание, че провинциите на бившата ГДР, особено Саксония, са културно значими, казаха източниците. \r\n \r\n \r\n \r\n За последен път Ким е била в Германия през 1991 г. във връзка с обучението си по германистика. Това е пети брак за Шрьодер и втори за Ким.   74-годишният Шрьодер, който беше начело на германското правителство от 1998 до 2005 г., и 49-годишната Ким Со-йон през юни разкриха пред германското сп. \"Бунте\", че са се оженили в южнокорейската столица Сеул.   , каза Ким пред изданието.   Шрьодер е председател на надзорния съвет на държавната руска нефтена компания \"Роснефт\". Той запази добрите си отношения с Чавушоглу и турския президент Реджеп Ердоган, въпреки обтегнатите отношения между Берлин и Анкара.   Наскоро Шрьодер помогна при преговорите за освобождаване на германския активист правозащитник Петер Щойдтнер и репортера на в. \"Велт\" Дениз Юджел от затвора в Турция.", "date": "2018.10.08", "title": "Петата съпруга на Шрьодер смени 3 тоалета на берлинската сватба "}
{"url": "http://epicenter.bg/article/Kiyra-Naytli-kam-Keyt-Midaltan--Skriy-se-s-tvoyata-perfektna-vanshnost-sled-razhdaneto-/165316/10/100", "text": "Само няколко дни след първата официална изява на Кейт Мидълтън след раждането, тя бе нападната за перфектната външност, която демонстрира часове след раждането на дъщеря си Шарлот през 2015 г. Тогава херцогинята на Кембридж излезе усмихната, с перфектен тен и без излишни килограми пред болницата, в която роди третото си дете. Тя позира с малката Шарлот пред фотографите.   Ден по-рано се ражда дъщерята на британската звезда Кийра Найтли. Сега стана ясно, че актрисата явно се е почувствала доста засегната от свежата поява на Катрин.   В новоиздадената книга с есета \"Феминистките не носят розово (и други лъжи)\" Кийра Найтли има авторски текст, озаглавен \"Слабият пол\". В него тя изразява възмущението си от майчинския образ на херцогинята и описва натуралистично сцените около раждането на дете.   \"Седим и гледаме тв екрана. Тя излезе от болницата седем часа по-късно с оправено лице и на високи токчета. Лицето, което светът иска да види. Скрий се. Скрий нашата болка, нашите разчекващи се тела, нашите течащи гърди, нашите бушуващи хормони. Седем часа, след като си се борила с живота и смъртта, седем часа, след като тялото се е разпънало и кървавият, пищящ живот е излязъл от теб. Не го показвай. Мълчи си. Застани там с момиченцето си и се наснимай пред глутница мъже-фотографи.\" \r\n \r\n \r\n \r\n Кийра продължава с описанието на видимо травмиралите я психически \"чудеса\" на раждането: \"Вагината ми се разцепи. Ти излезе с широко отворени очи. Ръчички във въздуха. Пищяща. Сложиха те върху мен, покрита с кръв, верникс, с деформирана глава от излизането през родовия канал. Пулсираща, задъхана, ревяща. Ти се прикрепи веднага гладно за бюста ми. Помня болката. Устата ти стисна здраво зърното ми и смучеше ли, смучеше. Помня л..., повръщаното, кръвта, шевовете. Помня полесражението. Полесражението и пулсиращия живот. Оцеляването. И аз съм слабият пол? \"   Есето на Кийра има за цел да се бори с натиска върху младите майки да изглеждат по определен начин, като херцогиня Катрин видимо е антигероят в текста заради перфектните си появи пред обществото след трите си раждания.   Източник: Дир.бг", "date": "2018.10.08", "title": "Кийра Найтли нападна Кейт Мидълтън: Скрий се с твоята перфектна външност след раждането!"}
{"url": "http://epicenter.bg/article/Deo-i-Mariana-ochakvat-vtoro-dete/165322/10/100", "text": "ТВ водещият Део и съпругата му Мариана очакват второ дете.     Вчера Део отпразнува 43-ия си рожден ден в столична пицария. Той се снима със съпругата си и сина си Борислав. С публикуването на кадъра обаче семейството издаде голяма новина. Мариана позира с голям корем и очевидно е бременна с второ дете. Доскоро тя публикуваше в социалните мрежи снимки, на които се вижда само лицето ѝ.   Първият син на двойката - Борислав, е на две годинки. Део и Мариана са заедно от 5 години, като през есента на 2017-а двамата сключиха брак. След раждането на Боби Део разкри, че бащинството е променило целия му свят:  ", "date": "2018.10.08", "title": "Део и Мариана очакват второ дете"}
{"url": "http://epicenter.bg/article/Protokol/165309/10/99", "text": "  Подобни аудиенции при действащия монарх протичат при строго определени протоколни правила. Ето защо държавният глава ще трябва да се съобрази с изискванията относно темите за разговор с Н.В. Кралицата, стриктно да следва етикета при невербалната комуникация и да спази протокола при избора си на облекло.    Аудиенцията се смята за изключително личен акт, което налага спазването на доста строги норми на поведение.    Администрацията на Нейно Величество определя ден и час, които стриктно трябва да се спазват. Не са допустими закъснения.    Преди началото на разговора се допуска единствено кралският фотограф, а по време на срещата, при необходимост, присъства единствено преводач, като воденето на каквито и да било записки не е позволено.   Кралицата винаги започва разговора, определя времетраенето, избира тематиката. Подробностите от разговора на четири очи не бива да излизат от залата за аудиенции. Медийните изявления се съгласуват със Секретариата на двореца.    Обикновено срещата е около 20 минути.   Подобна чест се полага на всички държавни глави, посетили двореца.     . Това строго изискване важи и за държавни ръководители. Ето защо дори президенти и премиери нямат право да протегнат ръка за ръкостискане. Кралицата трябва първа да предложи ръката си за поздрав. Също така ръкостискането не трябва да е много силно.   Трябва да се има предвид, че монархът трябва да води. Ако Н.В. и гостът ѝ ходят един до друг или направят кратка разходка, той трябва да има предвид, че Елизабет II трябва да е леко пред него, а не до него. При първа аудиенция с Елизабет Втора правилното обръщение е „Ваше Величество“, а в течение  на разговора то може да бъде заменено с по-лежерното - \"Мадам\". При приключване на срещата обаче и в самия край на разговора също е правилно да се каже „Ваше Величество“.    Когато Елизабет II седне, тя сама предлага на човекът срещу нея също да заеме своето място. Лекият жест с ръка също е показен знак, че гостът вече може да се разположи на предложения му стол.   След като официалните разговори приключат, гостът трябва внимателно да наблюдава кога кралицата ще се изправи, за да направи и той същото по същото време.   - Въпреки че \"зелената стая\" на Бъкингам е отредена за високопоставени аудиенции с президенти и премиери, те трябва да са наясно, че    Освен това, когато Кралицата приключи, това е знак за всички, че хапването вече е завършило. Кралица Елизабет II, както и всички членове на кралското семейство,   ето защо гостите на монарха трябва да избягва всякакви политически теми по време на разговора.   Теми, свързани с личния живот на кралското семейство, също са неприемливи. Не се коментират и въпроси, които може да обидят монарха по какъвто и да било начин.   Английският кралски протокол е сред най-строгите в света. От изключителна важност е езикът на тялото и цялостната визия.    Всеизвестен факт е, че Елизабет предпочита ярки цветове и често залага на тях, включително приемайки световни лидери.   Често Елизабет Втора добавя и любимите си аксесоари - брошка с перли или широкополи шапки с пищна пандела.   По принцип   трябва да носят черен или тъмносин костюм с бяла риза и черна въртовръзка. Това се счита за най-официалното дневно облекло. Ако политик от висша класа бъде поканен на вечеря в Двореца, то той задължително трябва да носи смокинг в черен цвят. Изисква се и подборът на наситено черна папионка и бяла риза.    Според официалния протокол   пък трябва да носят рокля със задължителна дължина до средата на коляното. Освен това е добре толетът да е едноцветен, като предпочитани нюанси са черно, сиво, тъмносиньо, кафяво, бежово. Недопустими са ярките светли тонове. Каквато и да е показност е излишна – не се допускат голи рамене, дълбоко деколте и прозрачни материи. Не се изполват кадифени тъкани, тафта, дантела или блестящи орнаменти. Освен това е добре облеклото да не е плътно прилепнало към фигурата на дамата. Задължителен елемент са телесните чорапи или чорапогащник, дори и в летните месеци.   Косата на дамата завършва цялостната й визия. За официални поводи препоръчителна е прическа на кок, но позволено е и свободното й движение с леки къдрици в краищата.   ***  припомня, че    Тогава държавният глава подари на Н.В. ръчно извезана покривка с български шевици.     Два от тях бяха дипломатически, а третият, свързан с визията на президента.   Още на влизане в Бъкингамския дворец Плевнелиев се издъни, появявайки се с килната на една страна - на дясно, вратовръзка и с видимо опънати до скъсване, почти разкопчани горни копчета на ризата.   Издънките на бившия държавен глава не спират дотук.   Той не се е съобразил с политическия неутралитет на монарха и е коментирал политически теми с кралицата. Още повече, че след това сам се е похвали пред представители на медиите.    И все пак с много по-голяма тежест се оказват   Президентът нарече английската кралица  . И макар да го направи на излизане от срещата, тоест пред журналисти, той остро погази правилата в Двореца.   Справка в международния протокол сочи, че да наречеш глава на конституционна монархия \"световен лидер\" е дипломатически гаф със сериозна тежест. Това е така, поради оценъчната характеристика, която се съдържа в израза. За всички е ясно, че строгият кралски протокол не допуска държавен глава на друга страна да дава каквито и да било квалификации за Нейно Величество.    Росен Плевнелиев не е единственият български държавен глава получил високата чест да се срещне с Елизабе Втора. Преди него   заедно със съпругата му Антонина. Първото семейство на България пи чай с Елизабет Втора в т.н. \"зелена стая\". Тогавашната среща явно е провокирала интереса на Нейно Величество, тъй като продължи с около 15 минути повече от предвиденото по протокол време, тоест цели 35 минути.", "date": "2018.10.08", "title": "Железен протокол за аудиенциите при кралица Елизабет Втора "}
{"url": "http://epicenter.bg/article/Melaniya-izbra-byalo-za-kraya-na-afrikanskata-si-obikolka--Snimki-/165334/10/84", "text": "Съпругата на американския президент Мелания Тръмп приключи първата си самостоятелна обиколка в Африка с кадър от пирамидите в Египет. А пред журналисти, първата дама описа обиколката си като \"изумителна\".    Силуетът напомняше на дрехите на Краля на попа, Майкъл Джексън. Бежовият блейзър, черната вратовръзка и свободните панталони се превърнаха в запазена марка за визията на изпълнителя през 80-те години на миналия век.    Звездата бе първият артист, който се осмели да облече бяло на сцената. Както Майкъл Джексън неведнъж демонстрира в кариерата си, белият костюм, може да направи чудеса. Доказателство за това е и фотоса на обложката на най-продавания албум за всички времена - „Thriller“ от 1982, където Майкъл носи бял костюм на Hugo Boss.   Със сигурност  , които идеално се съчетават с широките панталони.   при избора си на обувки. Любопитното тук е, че това е един от малкото пъти, в които виждаме първата дама без висок ток.    Разбира се, визията никога не е завършена без подходящите аксесоари. И тук    Първата дама на САЩ вече е наложила името си като модна икона. Въпреки това тя често се доверява на изпитани стилови решения, копирайки визията на утвърдени знаменитости като принцеса Даяна, кралица Летисия и Джаки Кенеди.   На територията на Египет обаче г-жа Тръмп за първи път избра да следва стилово решение на представител на силния пол и то не на кого да е, а на самия Крал на попа, наложил емблематичната си визия сред цяло едно поколение. ", "date": "2018.10.08", "title": "Мелания избра костюм в стила на Краля на попа за края на африканската си обиколка (Снимки)"}
{"url": "http://epicenter.bg/article/Melaniya--Iska-mi-se-horata-da-se-fokusirat-varhu-tova--koeto-pravya--a-ne-varhu-tova--koeto-nosya-/165339/10/84", "text": "Първата дама на САЩ Мелания Тръмп приключи африканската си обиколка с посещение в Египет, където разгледа пирамидите и сфинкса в Гиза. \r\n \r\n Край пирамидите първата дама описа пътуването, която отведе също така в Гана, Малави и Кения, като \"изумително\".   Тя отговори и на критиките, разразили се около бялата шапка, която носеше в Найроби, оприличена от мнозина на корковите шлемове, носени от европейските колонизатори в Африка.   , каза Мелания Тръмп.   В Кайро първата дама се срещна с египетския президент, с когото разговаряха около час. На 6 октомври в Египет бе национален празник, през който страната отбелязва годишнината от войната срещу Израел през 1973 година.   Египет е важен арабски съюзник на САЩ. Отношенията между двете страни се затоплиха от идването на власт на Доналд Тръмп миналата година след напреднат период при предшественика му Барак Обама.   Източник: Дир.бг", "date": "2018.10.08", "title": "Мелания: Иска ми се хората да се фокусират върху това, което правя, а не върху това, което нося!"}
{"url": "http://epicenter.bg/article/Sreshtata-na-parvite-diplomati-na-SASht-i-Kitay-zapochna-v-ledena-atmosfera/165313/7/0", "text": "Срещата на първите дипломати на САЩ и Китай в Пекин започна в ледена атмосфера днес, след като държавният секретар Майк Помпейо и външният министър Ван И дадоха израз на своите тежнения, намерили отражение във влошаването на двустранните отношения, предаде Ройтерс, цитира БТА.   \"Неотдавна, в резултат на постоянното ескалиране на търговските търкания с Китай от страна на САЩ, (Вашингтон) също така предприе серия от ходове по въпроса за Тайван, които накърняват правата на Китай, и отправя безпочвени критики към вътрешната и външната политика на Китай\", оплака се Ван И в присъствието на Помпейо по време на срещата им.   \"Ние приемаме това като директна атака срещу нашето взаимно доверие и то хвърля сянка върху китайско-американските отношения. Настояваме американската страна да прекрати подобни погрешни действия\", добави той.   Помпейо, който пристигна в Пекин, за да информира Ван за вчерашните си разговори със севернокорейския лидер Ким Чен-ун в Пхенян, от своя страна заяви: \"По въпросите, които вие характеризирахте, имаме фундаментални различия. Силно сме загрижени от действията, предприемани от Китай, и се надявам да имаме възможност да обсъдим всяко едно от тях днес, защото нашите отношения са изключително важни.\"   Макар че протоколът бе спазен с типичната размяна на дипломатически любезности и двамата подчертаха нуждата от сътрудничество, техните хапливи реплики пред журналисти в началото на срещата в пекинската резиденция за високи гости \"Дяоютай\" бяха необичайно остри за подобни събития, посочва Ройтерс. Двамата изразиха открито несъгласие по въпроса коя страна е отменила двустранния диалог по проблемите на сигурността, който трябваше да се състои в Пекин този месец.   Миналата седмица вицепрезидентът на САЩ Майк Пенс засили американската кампания за натиск върху Китай, като я насочи извън темата за търговската война. Той обвини Китай в \"злонамерени\" опити да подкопае позициите на президента Доналд Тръмп в навечерието на предстоящите междинни избори за Конгрес и в безразсъдни военни приготовления в Южнокитайско море.  ", "date": "2018.10.08", "title": "Срещата на първите дипломати на САЩ и Китай започна в ледена атмосфера"}
{"url": "http://epicenter.bg/article/Zornitsa-Ilieva--Koy-greshi-v-otsenkite-za-vanshnata-ni-politika-/165331/11/0", "text": "  Време е най-после някой да извика на висок глас „Царят е гол“. Въпреки, че е прието за външна политика да се „пипа“ внимателно. Дори и тя да е относително /меко казано/ суверенна, както е в нашия случай.   Членството в съюзи като НАТО и ЕС имат своите „червени линии“ и не позволяват кой знае какво излизане от определени релси. Някои като Унгария, Полша или Италия си го позволяват, но това е друга стратегическа игра, която за нас изглежда като междузвездна.    и обвинят обкръжението му, че дава „глупотевини“ вместо съвети. Обидили се, че бил казал при пресконференция с австрийския канцлер Себастиян Курц в Санк Петербург,че „България под натиск отвън се отказа от „Южен поток“, сега съжаляват, сега говорят да получат наш руски газ вече чрез „Турски поток“ и даже не си дават сметка, че сигналът е по-скоро към Брюксел, отколкото към София Друг въпрос е колко пъти през последната година Курц се среща с Путин и то на руска територия.   Друга тема е и какви геополитически битки се водят в момента и как все повече се налага политиката на индивидуални преговори с държавите, а не чрез съюзи или общности.   Примерите с политиката на Тръмп в областта на търговията, Великобритания с нейния „Брекзит“ и намеренията й да сключва търговско-икономически договори с Чили и Южна Африка без санкции на ЕС, Русия с преки договорки с Будапеща, Берлин или Рим, Турция с последните изявления на Ердоган в тази насока и посещението му в Унгария тези дни и т.н.   Някои наистина си мислят, че изказването на президента на Черна гора, Мило Джуканович, че „аз съм много смел политик, защото взех решение против мнението на 80% от гражданите на страната“, е достойно за подражание. Става въпрос за членството на Черна гора в НАТО. Което от друга страна навежда на мисълта, че в становище като „ЕС смяташе, че е свършена добра работа със смяната на политическите елити на Балканите и това ще реши проблемите“ има повече от доза истина.    и да се демонстрира постигането на решения с изучаването на български език в български училища на украинска територия /вече и в Одеса/ в ситуация, когато се гони унгарски консул от Киев, когато се води битка Москва/Киев за забраната да се ползва официално руски език в Украйна      Друг въпрос е каква е практиката и как се чувства руско езичното население или унгарците в Украйна. Будапеща едва ли ще си остави коня в реката.  Защото присъствието на украинския президент на тържеството в Болградската гимназия подава сигнал и е предвидимо да се очаква “империята отвръща на удара“.    Разбира се, че защитата на етническите българи зад граница трябва да бъде приоритет в политиките ни. Разбира се, че не бива и за миг да се забравят българите в Украйна, които вече 2 века съхраняват българщината така, както и у нас не се прави. Разбира се, че 160 години българско училище в Болград е повод за гордост.   Защото анализи, че „Русия няма да изчезне от Балканите и заедно с Китай и Турция ще изгради зона на взаимодействие с тях“ зачестяват в руските медии.   Москва има достатъчни взаимодействия с някои балкански страни и политически сили в региона, за да може да присъства икономически и културно тук. Без да акцентира без мяра върху общи славянски корени и православие.   . Доказва, че са научили урока след разпада на СССР и последвалите мизерни години.    Обяви Илинденско-Преображенското въстание за македонско, не посочва българите като част от населението на Вардарска Македония, настоява да се „ревизират учебниците ни по история, от които да се премахне Македония като въпрос“ и ред други послания, които са унизителни дори за тези, които го прегръщаха в София и Скопие.   , ако споразумението за името се провали в Гърция“/проф. Спиидон Светас“ в „Катимерини“/.   Атина ще ни свърши работата след като защити националните си интереси в договорките със Зоран Заев? Та ако мислеше за нас коридор D-8 отдавна щеше да е построен, а онова отклонение от тръбата „Турски поток“, която ще доставя газ за Европа през Гърция нямаше да се мотае из папките на енергийни експерти.    Да си прави човекът „по-добър избор“. Той явно го е направил, защото открива фабрика в Сърбия, а ние интегрираме Западните Балкани в ЕС и НАТО.   След като сме били в състояние да бъдем съюзници на Райха по време на Втората световна война и едновременно с това сме запазили дипломатически отношения със СССР, значи имаме и добри примери във външната си политика в сложни времена.   А ако резултатите от прословутия референдум в Македония се анализират професионално, тогава няма ли да онези, които диктуват външната ни политика у нас да проумеят, че залагането само на един кон е симптом за провал?  Могат само да подават сигнали, че нещо ги дразни или пречи. Което в стратегически план ще ни носи само неудачи. Не е въпрос за русофилство или русофобство, а за геополитика, която ако не се проумеем, ще се налага да взимаме с молби пак руски газ, но през Турция. Кой греши в оценките?    ", "date": "2018.10.08", "title": "Зорница Илиева: Външната ни политика? Време е най-после някой да извика на висок глас „Царят е гол“!"}
{"url": "http://epicenter.bg/article/Branimir-Botev--Patrioti-sme--ama-ne-chak-dotam--po-Aleko-Konstantinov-/165327/11/0", "text": "  Няма как другояче да определя оглушителното мълчание на властта и българските политици по повод 1004-годишнината от трагичната смърт на Цар Самуил   Българският владетел издъхва след разрив на сърцето на 6-и октомври 1014 г. при вида на петнадесетте си хиляди ослепени войници. Скоро след това Първото българско царство пада под ударите на Византийската империя. 43 години Самуил е начело на Българската държава.   Първо съвместно с братята си, после самостоятелно, а след смъртта на последния от наследниците на Крумовата династия Цар Роман през 997 г. и като пълновластен и провъзгласен цар на България.   В този смисъл той е и най-дълго управлявалият българската държава в цялото й съществуване до днес (Цар Петър е начело на държавата 42 години,като през цялото време е пълновластен цар).   Как не се намери някой член на правителството, споено с три патриотични формации, един български политик, пък дори от опозицията, който да припомни тази трагична и величава страница от историята на България.   Или поне Премиерът да ни призове през ФБ от Украйна да запалим по една свещ в памет на българския Цар Самуил. Пиарите му пропуснаха уникален шанс да подскажат на Борисов да свърже историята с настоящето. Все пак земите около съвременния Болград са били част от Първото българско царство.   Кратък анонс в няколко сайта, че „младежката организация на ВМРО ще инициира шествие до паметника на Самуил“. Толкова! Иначе българските медии ни осведомиха за голите снимки на Орнела Мути и дъщеря й, петата сватба на Герхард Шрьодер, прогнозите на саудитския престолонаследник за пазара на петрол и пр.   Същия ден скопските медии разпространиха информация, че „Самуиловата държава е първа за ревизия в учебниците по история на България и Македония.“, и че това дори е обсъждано от членовете на смесената македонско-българска комисия.   По информация на македонския телевизионен канал Сител, от Скопие са поставили искането Македония да бъде извадена от учебниците по стара история на България и да не бъде споменавана като исторически български регион!   У нас отново публична реакция няма. Прегърнали евроатлантическото партньорство и европейските ценности (разбирай, брюкселските указания) те небрежно прехвърлиха българската история единствено на историците и академичните среди.   Междувременно през т.н. преход пробваха неколкократно да пренапишат историята в зависимост от приоритетите на деня и притеснението на нашенските политици кого да не обидят. Не щем да се научим от миналото, че който иска да ползва историята си за постигане на външнополитически комфорт накрая губи и двете.   А македонските политици и историчари ще ги посъветвам, не си губете времето и силите, относно Самуил! Нямате нито един исторически факт и научен аргумент да го помакедончвате. Пробвайте се, ако ви стиска с големия враг на Самуил, Василий II Българоубиец! Все пак той е от Македонската династия, управлявала Византия два века.  ", "date": "2018.10.08", "title": "Бранимир Ботев: Оглушително е мълчанието по повод 1004-годишнината от трагичната смърт на цар Самуил"}
{"url": "http://epicenter.bg/article/Yavor-Dachkov--Isterichnite-reaktsii-na-ubiystvoto-v-Ruse-ne-pomagat-na-istinata-/165342/11/0", "text": "\"България уби дете\"   периодично се повтаря с поразително същатата интонационна истеричност слепота за истината и предварително нежелание да се установят фактите. Каквато и да е истината за убийството в Русе, няма значение, защото излезе във Фейсбук и световните медии - бедата става глобална, защото внушенията са направени преди да е изяснена тя.  До този момент няма никакви основания да се мисли, че това убийство е нещо различно от криминално-битов сюжет и от него да се правят обобщенията, изведени по установени български канали и копипейстнати в ББС и по всички западни издания, които не работят по-различно от нас.  Между зверското убийство в Русе и убийството на словашкия журналист или взривената журналистка в Малта засега има очевидни разлики и нито един сериозен факт, който да ги приравнява.   Освен това думата \"разследващ журналист\" започна да се употребява под път и над път - последният, за който се сещам, е един измамник от \"Господари на Ефира\". Не е лошо да бъдем по-прецизни, независимо дали става дума за ужасна трагедия или не.  Психопатологичните свръхреакции няма да променят нещата, нито ще стигнат до истината. Обратното, ще я скрият от очите ни. Истеричавостта, с която на властта се приписват измислени престъпления, но оставаш сляп за истинските й, не върши никаква работа. Затова и циклично се повтаря.  Чувството, че не може повече така, че това е краят, че България умира и прочие автосугестии ги наблюдавам от 35 години. Още от времето на късния соц. Самият аз съм се поддавал на тях, но вече ми е в повече. Това е обикновена глупост и вътрешна незрялост. И нещо, което дъблоко ме потиска - фенската психология. Реагираме така, защото нашите не са на власт и се възмущаваме от същите реакции на враговете, когато техните не са на власт. Непоносимо е всичко това. ", "date": "2018.10.08", "title": "Явор Дачков: Истеричните реакции на убийството в Русе не помагат на истината "}
{"url": "http://epicenter.bg/article/Zhorzheta-Pehlivanova--Razkasanata-Braziliya-/165343/11/0", "text": "  Разкъсаната Бразилия  Болсонаро – 46% (49.27.448 гласа) и Адад – 29.3% (31.325.156)  Неукротимото махало в политиката: “Ако една страна се върне към крайно дясното си управление в своето дълго пътуване в лявото, неукротимото махало на политиката ще продължи да се люшка в двете крайности. И няма да закъснее връщането му към крайно дясното управление от лявото”. Салвадор де Мадариага, испански историк.  Институционалната нестабилност, икономическата несигурност и дълбока политическа криза бележат изборната кампания в Бразилия, която ще завърши в края на октомври с избиране на нов президент на южноамериканския гигант. Регистрирани са 147 милиона гласоподаватели-избиратели.   Но това далеч не е добра новина за най-важната страна в Латинска Америка, която само до 2016г. беше пример на целия свят за политически успех, икономически растеж и страна успешно преборила се с крайната бедност.  Дълбоко се съмнявам, че изборите ще сложат край на корумпираната държавност и на една конвулсивно гърчеща се съдебна система, завладяна от политически боричкания за власт вместо безпристрастност при решаване на корупционните казуси в огромен мащаб, които засегнаха дълбоко политическия и икономически елит на страната. Изборите не са обезателно балсам, който ще разреши една изключително комплицирана ситуация.   Де факто, признаците, които се наблюдават в пред-кампанията не ни поканват за оптимизъм - разочарование на електората и страх от бъдещето. Бразилците в края на септември все още не бяха решили за кой ще дадат гласа си на 7 октомври и дали ще отидат да гласуват. Не искат да се влачат на огромната опашка, без да знаят какво печелят и какво губят, де факто. Крайнодесният кандидат, който излезе водещ на изборите вчера, 7 октомври, Жаир Болсонаро, е бивш военен, защитник на националистически позиции, избра за свой вицепрезидент генерал от резервата, привърженик на военната диктатура, 1964 - 1985г. Наричан вече „бразилският Тръмп“ Болсонаро използва новаторска стратегия на комуникация – единствено социалните медии, за да стигне до хората. /туитър и фейсбук/ и личен макет-снимка в цял ръст, който се разхожда по улиците и сред привържениците. Друго обстоятелство, което маркира кампанията бе ситуацията с бившия президент и кандидат на Партията на работниците /РТ/— Луиз Инасио Лула да Силва, който остана кандидат до средата на септември. Лула превърна своята килия в централата на Федералната полиция в Куритиба в свой предизборен кабинет. Стратегията на Партията на работниците бе да използва високия престиж на президента Лула, печелил два пъти избори и международния му авторитет, поставил Бразилия на световния пиедестал като модел за демокрация и растяща силно икономика. Само архивните снимки бяха красноречиво доказателство на какво е способен Лула и какво може да направи отново за народа. До каква степен неговият заместник Фернандо Адад стигна до това общество, което вярваше на Лула, ще покаже вторият тур на 28 октомври. Чак на 6 октомври Болсонаро вдигна рейтинга си на 40% и стигна този на Лула като затворник-кандидат, а Адад – 25%.   Според агенция,, CNT/MDA на 6 октомври освен ултрадесният Болсонаро и Фернандо Адад нито един от останалите 11 кандидати не стига 14%, магическата цифра, която в настоящата панорама позволява да се отиде на втори тур, нито еколожката-евангелистка Марина Силва, , нито големият приятел на център-пазарлъци и алианси Гералдо Алкмин, а още по-малко Сиро Гомес, другият центристки кандидат. Енрике Мейрелес също остава последен.  Президентските избори тази неделя протекоха в силно напрегната атмосфера. Кандидатът на крайната десница остава фаворит след сондажите от последния ден на кампанията. Според Комисията на изборите той печели 46%, което му дава шанс да участва в изборите на втори тур за президент на 28 октомври. Ожесточена от корупцията на своя елит, уморена от безконечната криза, Бразилия търси революцията и се опита да го демонстрира на тези общи избори. Това до известна степен предопределя първия тур на президентските избори на 7 октомври и първото място на Жаир Болсонаро, кадидатът на крайната десница, «anti-establishment», расист, мизогинист /женомразец/ и хомофоб. според анкетното изследване на Datafolha от 6 октомври. Той е първият фаворит пред Фернандо Адад от Партията на трудещите се (PT, левица).  Общите избори:  Изборите са призовани да подновят интегритета на Камарата на депутатите - (513 депутати) и две трети от Сената (54 от 81 сенатори). Също така трябва да бъдат избрани 27 губернатори на щатите, както и повече от хиляда областни депутати, заедно с президент на републиката и вицепрезидент.  Големият фаворит на изборите вчера Жаир Болсонаро е кандидат на крайната десница, избран е с атипичен профил на провокатор и “анти системен играч”. Реално погледнато той е продукт на тази същата система, за която той претендира, че я ненавижда. Болсонаро е в политиката от 1980г. и седем пъти е бил депутат.  Що се отнася до Конгреса на депутатите, списание “IstoE” от 5 октомври предвижда, че само 25% от бразилския парламент ще бъде “де факто” обновен. Останалата част е от преизбрани стари депутати и сенатори, “домогване до властта на старите динозаври, които заемат също така и други постове или синовете/дъщерите им”. Така например, синовете на Жаир Болсонаро, Флавио – е кандидат за сенатор и Едуардо – за депутат…“  «Бразилия е една голяма олигархия. Над 65% от членовете на Сената произлизат от политически династити», споделя Силвио Коста, който проследява парламентарната действителност в Конгреса.  Лула - “бащата на бедните,” е маркерът в атипичната кампания  Отсъстващият от избирателната бюлетина, 5 месеца в затвор и обвинен за корупция без доказателство, бившият държавен глава Луис Инасио Лула да Силва продължава да е част от президенствите избори. Мразен от една част от населението и обичан силно от друга, той служи за маркер в цялата атипична кампания. Всеки от кандидатите трябваше да се позиционира „за“ или „против“ бившия металург и синдикалист и неговата Партия на работниците (PT, лява)- на власт в Бразилия, 2003 – 2016г.  Основните двама кандидати за президентския пост, които продължават кампанията си на 28 октомври, втори тур.  В резултат от тази поляризация на бразилското общество се очертават двама противоположни фаворити – от едната страна е Жаир Болсонаро, който изгражда своето изкачване до политическия връх върху дълбока омраза и презрение към Лула и лявата Работническа партия и другият - Фернандо Адад, който замести Лула и който обеща да запази наследството от Лула. Двамата, ако не стане някакъв силов удар, са на втори тур на финалния дует на 28 октомври.  Ето техните профили:  - Жаир Болсонаро, носталгичен към военната диктатура и нейните палачи, е номиниран за върховния пост от консервативната Социално-либерална партия, която е представена в Долната камара на Националния парламент само от девет депутати, включително от самия него. Болсонаро е избиран за депутат седем пъти и от 1988г. е сменил осем политически партии. В пресата често го наричат \"бразилският Тръмп\" и той използва това сравнение неведнъж по време на предизборната си кампания. А от миналата година Болсонаро категорично се обяви, че главата на Белия дом – Днлд Тръмп е пример за него. Крайнодесният Жаир Болсонаро е бивш военен, който съумя да се възползва от това свое чувство на ожесточеност към Партията на работниците, представяйки се за “почтен” и “патрот”, който използва тон на шегобиец обещавайки, че по-късно “да убием “petralhas”, т.е. “ членовете на Работническата партия/РТ/”. Един агресивен тон, който му донесе подкрепата на тази средна класа, разочарована от кризата и уплашена от отстраняването й от управлението. Смята се, че бившият десантчик ще се стреми към политика на \"твърда ръка\" в областта на обществената сигурност, която, на фона на постоянните съобщения за убийства и грабежи, се превърна в основна грижа на гражданите. По-специално, кандидатът обеща да насърчи законопроекта за химическа кастрация на изнасилвачите, както и да промени наказателния закон, така че непълнолетните, които са извършили тежки престъпления, да бъдат съдени толкова сурово, колкото и възрастните. Със суровите си изявления Болсанаро обаче спечели и много опоненти, които обвиняват политика в авторитарни наклонности. Той многократно е говорил положително за периода на военната диктатура в Бразилия (1964-1985), заявявайки, че грешката на тогавашните лидери на републиката е \"да измъчват, а не да убиват\". В страната потънала в хаос и упадък, този “велик” носталгик по диктатурата (1964-1985) въплъщава фигурата на военния, гарант за ред и авторитет, който ще сложи край на несигурността, от която гангреняса Бразилия. След проваления атентат към него на 6 септември, Жаир Болсонаро проведе кампанията си по социалните мрежи, изграждайки си профила на “спасител на Отечеството”. Точно обратният на неговите расистки и хомофобски цели, подкрепен от част от буржоазията, вярващи евангелисти, пастори на евангелистки църкви, земеделци и бизнес общността.  Фернандо Адад, възпитаникът на Лула, който излезе от сянката на президента Лула след 11 септември и бе одобрен от “бащата на бедните”, чиято кандидатура за нов президентски мандат бе отхвърлена 20 дни преди изборите и Лула остана в затвора. Бивш кмет на Сао Пауло, непознат за широката публика, сякаш получи кръщението да довърши кампанията на Партията на работниците с лозунга “Адад е Лула!” Тази стратегия позволи на бившия образователен министър от екипа на Лула да промени рейтинга си от 7% и стигне до 29% на изборите и да участва на финалния дуел на 28 октомври за президент на републиката. За съжаление не успя да задържи рейтинга на Лула. Умората от надежда за промяна си каза своята дума. В областта на външната политика кандидатът обещава, в случай на победа, да развие сътрудничество в рамките на групата БРИКС (Бразилия, Русия, Индия, Китай, Южна Африка). Според него страните, включени в този съюз, представляват \"много важни пазари за Бразилия и най-голямата южноамериканска страна трябва да \"разработи двустранни и многостранни споразумения с тези партньори\".  Следват тайни и явни пазарлъци, договорености, нови съюзи от днес до края на октомври. За да застане една разкъсана Бразилия отново пред урните на 28 октомври и избере своя президент.", "date": "2018.10.08", "title": "Жоржета Пехливанова: Разкъсаната Бразилия "}
{"url": "http://epicenter.bg/article/Proekt--Promenyat-danatsite-za-stari-i-za-po-novi-koli--kakto-i-za-imoti/165311/4/0", "text": "По-високи данъци за старите коли и по-ниски за новите, по-екологични автомобили – това предвижда проект на финансовото министерство, който социалните партньори обсъдиха.   Ако предложенията станат факт, те ще важат още от следващата година, съобщи  bTV .   След заседанието стана ясно, че промените в Закона за местните данъци и такси се подкрепят единодушно от социалните партньори.   Ако бъдат формално гласувани, това означава, че занапред налогът на автомобилите ще зависи не само от възрастта и мощността на колата, но и от екологичната оценка. Така собствениците на коли, които замърсяват повече, се предполага, че и ще плащат повече. Няма да има отстъпки за коли с катализатор. Налогът ще се намалява само при наличие на екологичен сертификат над „Евро 4”. Окончателните формули зависят от общините.   Промени се правят също и по отношение на данъците за имоти. Занапред 50-процентната отстъпка за основно жилище ще се полага само ако то е единствено.", "date": "2018.10.08", "title": "Проект: Променят данъците за стари и за по-нови коли, както и за имоти (Видео)"}
{"url": "http://epicenter.bg/article/Petkova--Shte-predogovaryame-tsenite-s--quot-Gazprom-quot--na-2-godini--vmesto-na-4/165338/4/0", "text": "\"Булгаргаз\" подписа на 28 септември тази година на срещата в Санкт Петербург между \"Булгаргаз\" и \"Газпром\", в това допълнение има много ясно определени параметри, при които тази цена може да бъде предоговаряна.  На първо място се променя срока, на базата на който може да бъде предоговорена цената. До настоящия момент той беше на 4 години, сега става на всеки 2 години \"Булгаргаз\" има право да иска промяна на цената.   Това коментира пред Нова телевизия министърът на енергетиката Теменужка Петкова, относно възможностите за поевтиняване на природния газ.   \r\n Но такава промяна може да бъде поискана при строго определени условия, а именно тогава, когато цената на природния газ за България, която ние получаваме по договора с \"Газпром\", се различава от тази, която пазарната цена, на практика съизмерена с тази на границите на Германия, Франция и Италия и хъбовете в Европа. \r\n   \r\n Твърденията, че България е закъсняла с преговорите с руснаците, министър Петкова коментира така: \"На 6 август тази година \"Газпром експорт\" информира \"Булгаргаз\" за споразумението, което е подписано с ЕК и прилага две допълнения към договора с България, които засягат два изключително важни въпроса - възможността за предоговаряне на цената на природния газ и възможността за смяна на входната точка за доставка на България\", коментира енергийният министър. \r\n   \r\n Сливане на АЕЦ \"Козлодуй\" и ТЕЦ \"Марица изток 2\" не решава проблеми, а създава допълнителни такива за топлоелектрическата централа и никой няма да вземе решение, което поставя в риск сигурността на енергийната система, обясни още Петкова. \r\n", "date": "2018.10.08", "title": "Теменужка Петкова: Ще предоговаряме цените с \"Газпром\" на 2 години, вместо на 4"}
{"url": "http://epicenter.bg/article/Tri-sa-osnovnite-versii-za-zverskoto-ubiystvo-v-Ruse/165278/3/0", "text": "Продължава разследването на зверското убийство на 30-годишната журналистка Виктория Маринова в Русе. Три са основните версии, по които прокуратурата и полицията работят.   Криминалисти проверяват дали бившият модел е станала жертва на изнасилвач, който, освен, че се гаврил с нея, я е и ограбил. Друга версия, по която работят криминалистите е, че Маринова е била нападната от човек, засегнат от работата й като журналист. Не е изключено и убийството да е извършено по мотиви, свързани с личния й живот.   Тялото на журналистката беше открито в събота малко след 14,00 ч. Сигналът за зловещата находка подал гражданин, който се разхождал по крайбрежната алея на река Дунав. При извършения оглед са били намерени петна от кръв, безжични слушалки и черен ластик за коса. В близост до тях имало и спортна розова обувка. На 5-6 метра от нея, в обрасла с растителност зона, бе открито и безжизненото тяло на Виктория Маринова.   От жертвата липсвали мобилният й телефон, ключовете за автомобила й, очилата и документите й за самоличност, предаде Канал 3. Дрехите на Виктория пък били разсъблечени. Малко по-късно била открита колата на жената, която тя оставила, за да направи редовния си крос на алеята.   Полицаите установили маршрута на журналистката от сутринта до часа, в който е получен сигналът за смъртта й. Назначена е експертиза, която да установи последните контакти на Виктория по телефона и чрез компютъра й.   По първоначални данни смъртта на тв водещата е настъпила от удари по главата и удушаване. Открита е ДНК от извършителя. Назначена е и проверка в близкото заведение за психично болни.", "date": "2018.10.08", "title": "Три са основните версии за зверското убийство в Русе"}
{"url": "http://epicenter.bg/article/Zapochva-deloto-za-koruptsiya-sreshtu-otstranenata-kmetitsa-na-stolichniya-rayon--Mladost-/165294/3/0", "text": "  В Специализирания наказателен съд днес започва делото срещу отстранената кметица на столичния район „Младост“ Десислава Иванчева, бившата ѝ заместничка Биляна Петрова и бившия районен кмет Петко Дюлгеров.   Тримата са на съд по обвинение, че са изнудвали строителния предприемач Александър Ваклин, за да бъде придвижена преписката му за разрешение за строеж в квартала, предаде БНР.   След като на предишното съдебно заседание съдът прецени, че в обвинителният акт не са допуснати съществени процесуални нарушения, днес заключителната му част трябва да бъде прочетена в съдебната зала.   Той описва как, според прокуратурата, е взето решението за изнудването на Ваклин. Инициатор била Иванчева, помагала ѝ Петрова, а Дюлгеров предложил да е посредник в контактите със строителния предприемач.   Първоначалната обсъждана сума била 250 000 лева, но след като станало ясно, че Ваклин има интерес и към други терени в \"Младост\", била удвоена, пише в обвинителния акт. Той описва как се договаряли мястото и начинът на предаване на първата вноска от подкупа - 70-те хиляди лева, който бяха намерени у тримата подсъдими при показните им арести на 17 април.   От обвинителния акт става ясно, че бял тефтер на Десислава Иванчева е едно от основните доказателства за корупционната афера. Той е бил намерен в дамската ѝ чанта, а на първите му две страници имало инициали и суми.   От ареста си и досега отстранената кметица и бившата ѝ заместничка твърдят, че са невинни и че са жертва на схема, организирана от третия подсъдим - Петко Дюлгеров, и подалия сигнал, че е изнудван - Александър Ваклин.   Бизнесменът ще е сред първите разпитвани по делото, както и съпругата му и десетки общинските служители.  ", "date": "2018.10.08", "title": "Започва делото за корупция срещу отстранената кметица на столичния район „Младост“"}
{"url": "http://epicenter.bg/article/Eksministar-na-razpit-po-deloto-mezhdu-Borisov-i-Ninova/165298/3/0", "text": "Бившият министър на околната среда Ивелина Василева е призована днес за разпит на поредното заседание по делото, което Бойко Борисов и Корнелия Нинова водят един срещу друг. То е заради публични изяви на лидерите на ГЕРБ и БСП по време на кампанията за предсрочните парламентарни избори през миналия март, от които двамата са се почувствали засегнати.    Гражданският иск на Борисов срещу Нинова е 26 000 лева, защото в телевизионно интервю казала по негов адрес „Крадецът вика: „Дръжте крадеца”.   Нинова иска от Борисов 30 000 лева, защото той я нарекъл „Госпожа лъжа” и казал, че е била сред активистите на СДС.   Със свидетели на предишното съдебно заседание адвокатите на двамата се опитаха за убедят Софийския градски съд колко тежко са приели двамата репликите на другия.   Свидетелите бяха от екипите на Бойко Борисов и Корнелия Нинова. Тези на лидера на ГЕРБ  разказаха, че той се е почувствал „обиден“ и „омерзен“ от изказване на лидера на БСП.   Нейните пък, че тя останала „огорчена“ и „разочарована“ от твърденията на Борисов.   Разпитът на Ивелина Василева беше поискан от премиерската защита, защото тя е била на партийното събитие, на което той е отправил обидилите Нинова реплики.", "date": "2018.10.08", "title": "Ексминистър на разпит по делото между Борисов и Нинова"}
{"url": "http://epicenter.bg/article/Sadat-pak-otmeni-zapechatvaneto-na-hotel--quot-Marinela-quot-/165312/3/0", "text": "За втори път Административният съд в София - град отмени запечатването на хотел \"Маринела\", собственост на Ветко и Маринела Арабаджиеви. Според магистратите разпореждането на Националната агенция за приходите за предварително изпълнение на принудителната мярка е незаконосъобразно, съобщи БНР.   Дори и да е налице необходимост от защита интереса на фиска и препятстване от извършване на други нарушения, запечатването на целия хотелски комплекс и забрана на достъпа до него противоречи на административно-процесуалния кодекс, според който административният акт и неговото изпълнение не могат да засягат права и законни интереси в по-голяма степен от необходимото от целта, за която се издава самия акт, мотивира се съдия Димитрина Петрова.   НАП може да обжалва определението пред Върховния административен съд.", "date": "2018.10.08", "title": "Съдът пак отмени запечатването на хотел \"Маринела\""}
{"url": "http://epicenter.bg/article/Kmet-na-hisarsko-selo-zadarzhan-zaradi-huliganstvo-sled-futbolen-mach/165314/3/0", "text": "Кметът на хисарското село Дълго поле Тодор Танански е бил задържан от полицията за хулиганство след футболен мач. Той е проявил агресия спрямо съдия на футболна среща между отборите на селата Цалапица и Дълго поле, съобщи БНР.   41-годишният мъж е в ареста за 24 часа.   По случая е образувано бързо производство, уведомена е районната прокуратура.", "date": "2018.10.08", "title": "Арестуваха кмет за хулиганство след футболен мач"}
{"url": "http://epicenter.bg/article/Mladen-Marinov--Rabotim-po-vsichki-versii-za-ubiystvoto-v-Ruse--ne-izklyuchvame-nito-edna/165319/3/0", "text": "Работим по всички версии за убийството в Русе, не изключваме нито една. Това каза пред журналисти в Русе министърът на вътрешните работи Младен Маринов по повод убийството на тв водещата, предаде агенция „Фокус“.   „Има екипи от Института по психология, които работят по линия на криминалната психология. Естествено те са присъствали на всички действия до момента с оглед да добият достатъчно информация и да направят психопрофил на лицето. Работим по версия както за случайно събитие, извършено от лице, което е с психически отклонения и силно изразен полов нагон, но не изключваме и версия за планирано действие също от такова лице или от някакъв личен мотив. Нито една версия не подценяваме, работим по всички“, коментира Маринов.   По думите му тяхна задача е била да разпределят екипите, така че паралелно да се работи по всички версии с оглед да не се изпусне нещо и загуба на време.    Твърде рано е. Ако имахме съвпадение по ДНК щяхме да го съобщим веднага и щяхме да сме задържали извършителя. Работим и в тази посока, каза още Младен Маринов в отговор на въпрос има ли вече резултати от взетите ДНК проби.   „Институтът по криминология работи на пълни обороти. Всички находки, които се изземват, незабавно се изпращат за експертиза“, обяви той.   Попитан до колко е възможно убийството на жената да е свързано с професионалната ѝ реализация министър Маринов посочи: „Не подценяваме нито една версия. Изследваме живота на жертвата, както в личен, така и в професионален аспект“.    .   , посочи той и допълни, че е мобилизиран целият експертен капацитет на МВР. „Направен е анализ на всичко, което до момента е извършено от колегите от полицията в Русе и от Окръжната прокуратура“, обясни главният прокурор.   „На база на този анализ са планирани всички действия по разследването, които предстои да бъдат извършени във всички възможни насоки, осигуряващи доказването на всички възможни версии“, уточни Сотир Цацаров.   „Нашата задача беше от една страна е анализ на всичко направено до момента. От друга с колегите от Русе да планираме какво предстои да се прави. От трета страна да окажем необходимата логистична помощ с оглед осигуряване на експертизи и данни като доказателства, които следва да бъдат изискани“, каза още главният прокурор.   Според него версията, свързана с работата на Виктория не е водеща.   , каза още главният прокурор.   По обясненията му има напредък в разследването и той е в резултатите от ДНК-експертизата. „Нека на този етап бъдем пестеливи, не защото няма какво да кажем, а защото всяка непредпазливо изтървана дума ще увреди пряката работа“, каза още Сотир Цацаров, цитиран от \"Фокус\".      ", "date": "2018.10.08", "title": "Маринов и Цацаров: Работим по всички версии за убийството в Русе, не изключваме нито една"}
{"url": "http://epicenter.bg/article/Spetsializiraniyat-nakazatelen-sad-dade-hod-na-deloto--quot-Ivancheva-quot-/165324/3/0", "text": "Специализираният наказателен съд даде ход на делото срещу отстранената кметица на район \"Младост\" Десислава Иванчева, бившата ѝ заместничка Биляна Петрова и бившия районен кмет Петко Дюлгеров. Съдия Иво Хинов даде ход на процеса по същество, въпреки че подсъдимите и техните защитници искаха той да бъде отложен за друга дата, предаде БНР.   Пострадалият от корупционната афера Александър Ваклин е сред призованите за разпит свидетели, но защитата реши той да свидетелства накрая, тъй като е той е ключова фигура по делото, и анансора дълъг разпит.   Според прокуратурата тримата обвиняеми са поискали от Ваклин половин милион лева, за да могат да придвижат негово съобщение, което да финализира процедурата му за строеж в \"Младост\".   Страните по делото разпитват представител на компанията, в която работи Ваклин. Предстои показания да даде и съпругата му.   Тримата са на съд по обвинение, че са изнудвали строителния предприемач Александър Ваклин, за да бъде придвижена преписката му за разрешение за строеж в квартала.   След като на предишното съдебно заседание съдът прецени, че в обвинителният акт не са допуснати съществени процесуални нарушения, днес заключителната му част трябва да бъде прочетена в съдебната зала.   Той описва как, според прокуратурата, е взето решението за изнудването на Ваклин. Инициатор била Иванчева, помагала ѝ Петрова, а Дюлгеров предложил да е посредник в контактите със строителния предприемач.   Първоначалната обсъждана сума била 250 000 лева, но след като станало ясно, че Ваклин има интерес и към други терени в \"Младост\", била удвоена, пише в обвинителния акт. Той описва как се договаряли мястото и начинът на предаване на първата вноска от подкупа - 70-те хиляди лева, който бяха намерени у тримата подсъдими при показните им арести на 17 април.   От обвинителния акт става ясно, че бял тефтер на Десислава Иванчева е едно от основните доказателства за корупционната афера. Той е бил намерен в дамската ѝ чанта, а на първите му две страници имало инициали и суми.   От ареста си и досега отстранената кметица и бившата ѝ заместничка твърдят, че са невинни и че са жертва на схема, организирана от третия подсъдим - Петко Дюлгеров, и подалия сигнал, че е изнудван - Александър Ваклин.   Бизнесменът ще е сред първите разпитвани по делото, както и съпругата му и десетки общинските служители.", "date": "2018.10.08", "title": "Специализираният наказателен съд даде ход на делото \"Иванчева\""}
{"url": "http://epicenter.bg/article/Zverski-prebiha-menidzhar-na-A1-v-Borisovata-gradina--Ot-politsiyata-tvardyat--che-e-padnal-v-shahta/165326/3/0", "text": "Висш мениджър на телекомуникационната компания А1 е бил зверски пребит в петък срещу събота миналата седмица в центъра на София. Илия Цветомиров Кусев е бил нападнат от неизвестни лица в Борисовата градина. 32-годишният мъж е бил жестоко пребит с метални пръти, а след като бил захвърлен в безпомощно състояние, научи Епицентър.бг. Кусев е бил открит в събота сутринта от случайни минувачи, които са подали и сигнал в полицията, разказаха негови приятели. На място е пристигнала и линейка, а заради тежкото му състояние, пребитият веднага е бил транспортиран във ВМА. В момента той е в реанимацията и се борят за живота му. От Военна болница потвърдиха пред Епицентър.бг, че имат пациент на име Илия Кусев, но отказаха повече информация за състоянието му. Родителите на мениджъра на компанията А1 обаче изпаднали в още по-голям шок след като посещението им в столичното Първо РУП. Те били ужасени от версията на полицаите, че синът им не е бил пребит, а най-веротяно е паднал пийнал....в шахта в Борисовата градина. В същото време лекарите са категорични - раните по тялото на Илия Кусев показвали, че той е бил бит и малтретиран. Според неофициална информация, А1 също се е ангажирала със случая. Илия Кусев е акаунт мениджър в компанията. Той се занимава с корпоративни клиенти и е представлявал компанията в търгове за предоставяне на телекомуникационни услуги на държавни и общински ведомства. ", "date": "2018.10.08", "title": "Пребиха мениджър на А1 в Борисовата градина. От полицията твърдят, че е паднал в шахта"}
{"url": "http://epicenter.bg/article/Tsatsarov--Blokiran-e-prevod-za-14-mln--evro-za-zloupotrebi-s-evrofondove/165332/3/0", "text": " Това каза пред журналисти в Русе главният прокурор на Р България Сотир Цацаров по повод сигнала на вицепремиера Томислав Дончев за злоупотреби при усвояването на средства от европейски фондове, предаде „Фокус”.   „Проверката е прераснала в досъдебно производство. Това, което мога да кажа е, че по отношение на нея и в рамките ѝ със съдействието на ДАНС са извършени и действия по реда на Закона за мерките срещу изпиране на пари. Тези действия са довели и до запор на изключително крупна сума пари и блокиране на превод“, посочи той и обяви, че по сигнала се работи изключително интензивно.   Главният прокурор обясни, че действията на ДАНС продължават и обхващат всички физически и юридически лица, независимо дали са търговци или сдружения с идеална цел, които фигурират в сигнала. „В рамките на сигнала е извършен и съответен анализ. Подадена е оперативна информация от ДАНС. В резултат на тази информация СГС е упражнил правомощията си по Закона за мерките срещу изпиране на пари“, каза още Сотир Цацаров.  ", "date": "2018.10.08", "title": "Цацаров: Блокирани са 14 млн. евро след сигнала на Томислав Дончев за злоупотреби с еврофондове"}
{"url": "http://epicenter.bg/article/Korneliya-Ninova--video-/165320/2/0", "text": "„ . Това каза секретарят на парламентарната група на „БСП за България“ Кристиан Вигенин на пресконференция   „Нашият брифинг днес започва с една тежка тема за убийството на Виктория Маринова в Русе. Няколко думи от нас, тъй като тази тема не може да остане без коментар.  . Може би в дълги години България не и била обект на внимание в световната преса“, каза Вигенин.    „Това показва като че ли в България са закърнели нашите сетива за свободата на медиите и какво представлява това, като че ли не си даваме достатъчно сметка за престъплението“, заяви още Вигенин.   Той отчете, че   Той даде пример, че в Словакия за подобен случай министър-председателят е подал оставка, а властта се е опитала да омаловажи това убийство, подчертавайки, че най-вероятно това убийство не е свързано с работата на убитата.   „В България, в една европейска държава, не е приемливо една жена да си отиде по този начин“, каза Вигенин.  , каза още Вигенин.    Това каза говорителят на ПГ на „БСП за България“ Елена Йончева по време на пресконференция.   „Загубили сме вярата държавата да разкрие кой е извършителят, но и кой е поръчителят, ако има такъв. Това е третото отстраняване на разследващ журналист в Европа“, каза Йончева и отчете, че в Малта също е имало такъв случай. „В разследването се включиха екипи на ФБР, екип от Холандия, екип от Европол. Всички те бяха изпратени да разследват в Малта“, каза Йончева. По думите ѝ в Словакия също е имало такъв случай, който е предизвикал протести и оставка на правителството.     „Последните думи, казани в ефир от Виктория Маринова, когато тя говори за свободата на медиите у нас, са следните:  , заяви Йончева.    ", "date": "2018.10.08", "title": "БСП: Реакциите на световните медии ни показаха колко тежко е престъплението в Русе (видео)"}
{"url": "http://epicenter.bg/article/Ninova--Sadbata-na-Georgi-Gergov-e-v-ratsete-na-plovdivskata-organizatsiya-na-BSP/165321/2/0", "text": " Това каза лидерът на БСП Корнелия Нинова по време на пресконференция в централата на партията. Поводът за извънредната среща с медиите е зверското убисйтво на журналистката от Русе, чийто труп бе открит вчера край река Дунав.   „Не приемаме тезата, че БСП полизитира темата с убийството на Виктория Маринова“, каза Нинова. „Напротив, мълчанието в такива случаи би било укоримо и непростимо и ние за това призовахме не само партиите, всички да не бъдем безучастни към това, което се случи. Светът реагира, мигновено, бързо, крайно.  . Това убийство е още един елемент от несигурната среда в България, от равнището на престъпност в България“, каза Нинова и посочи, че това е голям проблем.   „  Виждате с какъв скептицизъм хората посрещат всичко, казано от институциите“, каза Нинова. Според нея доверието няма да се върне с мълчание в такива моменти.   Тя коментира и подготвяния вот на недоверие срещу кабинета \"Борисов 3\".   каза Нинова.   „Както обещахме готови сме с мотивите. Сериозно поработихме. Ето ги мотивите, но решихме днес на заседанието на ИБ и ръководството на ПГ за пръв път да подходим по различен начин, а именно не да го внесем в парламента и да започнат парламентарни консултации с другите партии и да се съсредоточаваме в математическия сбор, а с извънпарламентарни консултации. Тази седмица имаме насрочени срещи с представители на пациентски организации, с Националното сдружение на общинските болници, с Лекарския съюз, с представители на общопрактикуващи лекари“, каза Нинова.  Тя поясни, че БСП иска да обсъди и своята алтернатива за визия за здравеопазването.  и едва след това ще внесем вота на недоверие“, каза Нинова и поясни, че те ще бъдат внесени най-вероятно другия понеделник.", "date": "2018.10.08", "title": "Нинова: Убийството на Виктория Маринова е още един елемент от несигурната среда в България (видео)"}
{"url": "http://epicenter.bg/article/Korneliya-Ninova--Sadbata-na-Georgi-Gergov-e-v-ratsete-na-plovdivskata-organizatsiya-na-BSP/165323/2/0", "text": "„  каза лидерът на БСП Корнелия Нинова на пресконференция в централата на партията.   Във връзка със сделката на Георги Гергов с ГЕРБ във Варна, Нинова заяви, че БСП не стига само до порицание.  Що се отнася до партийни сделки и решения пак в името на свободата и на свободните решения, включително и в нашата партия, съдбата на Георги Гергов е в ръцете на Пловдивската организация“, каза Нинова. Тя подчерта, че мнения отгоре не се налагат.   „Ако Пловдивската организация има нещо към него, тяхна воля е и свобода да решат какво да правят.   каза Нинова и отново посочи, че оттук нататък думата имат пловдивските социалисти, които са го избрали за областен председател.   В отговор на въпрос кои са предателите в БСП, които пишат sms-и до премиера Борисов и какво искат от него, Нинова отговори: „Досега говорихме за свобода на медии, на слово, за свободна държава. Ще кажа следното по този повод. Живеем в свободна държава, всеки е свободен човек да води кореспонденция с когото иска и както намери за добре и си носи отговорност за тези действия. Всеки да се чувства и да бъде свободен в България да си общува, с когото иска. Ние етикети като „предатели“ и т.н. не лепим.   заяви още лидерът на БСП.   Патриотите гласуваха новия вътрешен министър, а от вчера оспорват този избор.  . „Ние си имаме програма“, каза още Нинова и посочи, че БСП е последователна.   Във връзка с подозренията на ДПС, че БСП се сближава с Патриотите, Нинова отговори: „Чух онзи ден някои от патриотичните лидери, кой беше – мисля Волен Сидеров, категорично да отхвърля вота на недоверие за здравеопазване. Не виждам никакво сближаване в това“, каза Нинова. По думите ѝ Патриотите категорично са били на страната на правителството при предишните вотове на недоверие.   „Какво правят другите партии, как се карат управляващите си е тяхна работа.  , заяви още Нинова.   Във връзка думите на председателя на ДПС Мустафа Карадайъ, че партията му има самочувствието да предложи алтернатива на управлението, лидерът на БСП коментира: „Всяка партия -парламентарна и извънпарламентарна такава, има своите права, възможност да излезе с алтернатива на това управление и в това няма нищо лошо“, каза Нинова.  ", "date": "2018.10.08", "title": "Корнелия Нинова: Съдбата на Георги Гергов е в ръцете на пловдивската организация на БСП"}
{"url": "http://epicenter.bg/article/Zverskoto-ubiystvo-na-Viktoriya-Marinova-stigna-do-Evropeyskata-komisiya/165329/2/0", "text": "Водещи международни агенции и медии отбелязват, че това е четвъртото убийство на високопоставен представител на медиите в ЕС през последната една година след тези на шведския репортер Ким Уол, малтийската блогърка и разследваща журналистка Дафне Каруана Галиция и словашкия журналист Ян Куциак.    „Призовавам властите бързо да идентифицират и изправят пред правосъдието отговорните, както и твърдо да установят дали нападението е било свързано с работата ѝ“, се казва в поста на Десир.     \"Шокиран съм от ужасяващото убийство на Виктория Маринова. Отново смел журналист става жертва в борбата за истината срещу корупцията. Българските власти трябва незабавно да изправят отговорните пред правосъдието\", написа    Председателят на групата на ЕНП   писа в социалната мрежа, че е шокиран от бруталното убийство на български журналист. \"Моите мисли са със семейството ѝ. Тя е третият журналист, убит в ЕС за една година\", пише Вебер и подчертава, че това е много притеснително че е необходимо спешно българските власти да извършат пълно разследване.   Ужасèн съм да науча за убийството на журналист, който е разследвал корупция в България - написа  председател на групата на Алианса на либералите и демократите за Европа в ЕП, евродепутат от Белгия от 2009 г. и министър-председател на страната от 1999 до 2008 г.   Еврокомисарят по правосъдието   коментира в „Туитър“ убийството в Русе. \"Шокирана съм от убийството на младата българска журналистка Виктория Маринова. Ще следя разследването отблизо\". \"Очаквам бързи действия - виновните да бъдат изправени пред съда и да бъде изяснено дали атаката е свързана с работата й\", завършва еврокомисарката.   Международния комитет за защита на журналистите призова българските власти да извършат задълбочено разследване на убийството. Организацията   също призова българските власти да хвърлят цялата светлина върху „този ужасяващ акт“.", "date": "2018.10.08", "title": "Жестокото убийство на Виктория Маринова стигна до Европейската комисия"}
{"url": "http://epicenter.bg/article/Patriarh-Neofit-shte-bade-udostoen-sas-zvanieto--quot-pocheten-grazhdanin-quot--na-Troyan/165333/2/0", "text": "  Патриарх Неофит ще бъде удостоен със званието \"почетен гражданин\" на Троян на празника на града - 14 октомври. Тогава тържествено ще бъде отбелязана и 150-годишнина от обявяването на Троян за град, предаде БНР.   Почетното звание ще бъде връчено на патриарх Неофит на рождения му ден на 15 октомври в Троянския манастир, където Негово Светейшество е подстриган за монах.   Ден по-рано, на 14 октомври, на тържествено заседание на Общинския съвет по повод празника на Троян, отличието ще бъде връчено и на майстора керамик Николай Йовков, на бизнесмена и общински съветник Марин Радевски и на инж. Владимир Младенов.    ", "date": "2018.10.08", "title": "Патриарх Неофит ще бъде удостоен със званието \"почетен гражданин\" на Троян"}
{"url": "http://epicenter.bg/article/Savetat-na-Evropa--Razsledvaneto-na-sluchaya-s-Viktoriya-Marinova-da-bade-pod-mezhdunaroden-kontrol/165335/2/0", "text": "Разследването на убийството на Виктория Маринова да бъде проведено под международен контрол. За това настоя комисарят по правата на човека на Съвета на Европа Дуня Миятович.   Убийството на телевизионерката, работила в русенската медия TVN, получи широк международен отзвук. Засега мотивът за престъплението и извършителят остават неясни.   „Призовавам властите да разследват спешно това ужасно престъпление. Фактът, че последната ѝ работа е била свързана с предполагаема злоупотреба със средства от фондовете на ЕС, налага разследването да се провежда под международен контрол”, написа Миятович във „Фейсбук”, цитирана от БГНЕС.   Тя напомни, че Виктория Маринова е четвъртият журналист, убит в ЕС от 2017 г.     По-рано в Русе пристигнаха министърът на вътрешните работи Младен Маринов и главният прокурор Сотир Цацаров.    По думите на Маринов разследващите не подценяват нито една версия за убийството на 30-годишната Виктория. Главният прокурор обаче добави, че версията за убийството на Маринова заради работата ѝ като журналист не е водеща.", "date": "2018.10.08", "title": "Съветът на Европа: Разследването на случая с Виктория Маринова да бъде под международен контрол"}
{"url": "http://epicenter.bg/article/Bivsh-glaven-sekretar-na-MVR--Vse-poveche-se-otdalechava-vazmozhnostta-za-razkrivane-na-ubietsa-na-zhurnal/165336/2/0", "text": "Труден случай за разследване. След като са минали повече от 48 часа от момента на убийството, не знаем колко от изнасилването, възможността за разкриване на убиеца все повече се отдалечава – определям я в момента на около 30-40%. , Това каза пред Novini.bg бившият главен секретар на МВР Николай Радулов по повод жестокото убийство на 30-годишната Виктория Маринова - журналистка и административна директорка на русенската телевизия Ти Ви Ен.  Подобно на много други убийства, и при това, когато не е заловен веднага престъпникът, действията по него започват да се развиват много бавно, проверяват се купища версии. Обикновено, когато едно убийство не бъде разкрито по горещи следи след 24 часа, всеки следващи 24 часа с 15-20% намалява възможността за разкриването му, заяви Радулов.  Наистина тежко убийство, много ми прилича на убийството на една млада жена – Вероника, близо до Велико Търново. Надявам се този път полицията да е иззела много старателно всички следи от местопрестъплението, за да може да бъде направено компетентно разследване. Много важно е да се знае, че всяко криминалистично разследване, отнасящо се до убийство, изисква компетентна работа на експертите криминалисти. От тази гледна точка е прав министър-председателят, че Институтът по криминалистика трябва да бъде снабден с най-нови техники и технологии. Той говори за 4-5 милиона, аз мога да заявя, че тази сума е капка в морето за съвременните технологии, свързани с разследването. Мисля, че нашата страна е в състояние да даде една сериозна сума, за да имаме модерно криминалогично разследване. Институтът през последните години е във фактически фалит и цялата работа по разследването на тежки престъпления се затруднява от неговото състояние. Даже се налага, както беше при шесторното убийство в Нови Искър, да се дават на външни лаборатории изследвания за ДНК анализ, коментира бившият главен секретар на МВР.  От това, което ми е известно от медиите, версиите за убийството в Русе са много. Самото подхвърляне на министъра на вътрешните работи, че наблизо има психиатрично заведение, показва че и по такава версия се работи. Това е една от любимите версии, които при всяко едно убийство се излъчват – започва се с психично болните. Спомняте си, че и при случая с изнасилената и убита в Борисовата градина жена пак беше изкаран на първа линия един психично болен, а след това се оказа, че няма нищо общо. Общо взето, психично болните трудно реализират възможността си за защита и като че ли са най-удобни за обвинение и бързо приключване на делата, посочи Николай Радулов.  Надявам се, че се работи много точно, много съзнателно по всяка една от версиите, още повече че този случай получава международна известност – комисарят по правосъдие лично е обърнал внимание, неправителствени организации, които се занимават със засегнати права и репресии срещу журналисти, също са концентрирали вниманието си върху този случай. Всички имаме интерес той да бъде разследван и резултативно – да бъде намерен истинският виновник, да бъде арестуван и да си понесе последствията, подчерта експертът.  Той коментира и думите на премиера Борисов, че има достатъчно събран ДНК материал на местопрестъплението в Русе и е въпрос на време извършителят да бъде заловен. Трудно е само наличие на ДНК материал да доведе до положителен край на едно разследване, защото не се знае каква е фактическата обстановка и как този ДНК материал се е оказал на местопрестъплението или върху обекта – може да е резултат от предишни действия. Тук има много за разследване – не е просто една ДНК експертиза, която, хоп и ще покаже името на убиеца. Това, разбира се, е важно, когато има заподозрени лица, по които се работи - ако има съвпадение на ДНК материал, това може да подскаже на разследващите много. Но самото наличие на ДНК материали не води автоматично до разкриване на убийство, заяви Николай Радулов.", "date": "2018.10.08", "title": "Бивш главен секретар на МВР: Все повече се отдалечава възможността за разкриване на убиеца на журнал"}
{"url": "http://epicenter.bg/article/-Kalina-Paskaleva-/165337/2/0", "text": "Версията, че журналистката Виктория Маринова от Русе е убита заради разследване е твърде наивна, аматьорска и удобна за популистите. Това мнение изказа писателката Калина Паскалева. В личния си профил във Фейсбук тя публикува позицията по сложния казус: \"Почивай в мир, Виктория! Не познавах тази млада жена, до вчера не бях чувала за нея, нито за телевизията, в която е работила. Не знаех за предаването й. Снощи си го пуснах. Виктория обявява кои ще бъдат гостите в него и нейн колега провежда интервюто. Няма разследване. Има разказ на двама журналисти, който стана известен преди месец на обществото. Няма новина, няма сензация. Което не олекотява разговора по никакъв начин. Друго искам да кажа. Фейсбук се активира от вчера - различни групи, които инициират протести, както и добре познати за всички ни активисти, започнаха да качват чуждестранни сайтове, в които е обявено жестокото убийство на Виктория и да спекулират с тях. “Журналистката е убита заради разследване.” . Не съм криминалист, не съм полицай, но намирам тази версия за твърде наивна, твърде аматьорска и твърде удобна за популистите. Виктория е убита по особено жесток начин и изнасилена... Това е факт. Чудовищно. Не намирам думи, с които да опиша това зверство. Да, извършителят трябва да бъде хванат възможно най-скоро. Да, трябва да бъде осъден с възможно най-строгата присъда. И да, обществото трябва да покаже обединение, но към насилието върху жените, към насилието върху човека. Такива жестокости се случват - това не е първата убита жена в България. Помните ли Вероника - тялото й изплува от река Янтра наврях националния празник - жестоко убита за 401 лв? Друга Вероника - беше убита от бой от приятеля си преди няколко месеца. Знаете ли за тях? Наркоман уби майка си и дядо си по особено жесток начин. Чухте ли за него? А за Иван, който уби с четири куршума любимата си Венета, както и сина й, и племенника й - преди един месец? За тях защо не пишехте статуси, защо не искахте протести? Редовно ли следите криминалните хроники? Не бъдете жестоки, хора! Не се нахвърляйте като лешояди, за да прокарате версия, удобна на някой друг... В България има огромен проблем с насилието върху жените и на голяма част от обществото и политиците ( тук визирам и жени в политиката ) му е удобно да се мълчи за него. Затваряте очи и уши дори като видите мъж да бие жена на улицата, но днес всички искате да бъдете разследващи. Защото жертвата е журналистка ли? А другите жени - тях кучета ги яли, така ли? Почивай в мир, Виктория! Ще бъдеш запомнена! И силно вярвам, че извършителят на тази жестокост ще си понесе наказанието!\" ", "date": "2018.10.08", "title": "Калина Паскалева: Версията, че Виктория Маринова е убита заради разследване, е наивна и аматьорска"}
{"url": "http://epicenter.bg/article/Kalfin-za-zverski-ubitata-Viktoriya--Sluchayat-e-kritichen-za-darzhavata-/165340/2/0", "text": "Случаят със зверски убитата журналистка от Русе Виктория Маринова разтърси страната. Той е много критичен за държавата, заяви в студиото на „Лице в лице“ по bTV бившият социален министър и бивш министър на външните работи Ивайло Калфин.  „Ако всичко се забави, окаже се, че има политически мотив, ще бъде много трудно да се обясни, че има свобода на медиите у нас“, обясни той.  Относно факта, че до мястото на убийството има психиатрия, той обясни, че има повече психично болни извън лечебните заведения, отколкото в тях.  „Колкото повече се бави разследването, толкова повече версии ще се появят“, смята Калфин.  Бившият социален министър коментира и темата за максималния осигурителен праг, който скача на 3000 лева. Решението не се понрави на бизнеса, като от Асоциацията на българските работодатели заявиха, че искат спешна среща с премиера Бойко Борисов.  „Според мен работодателите нямат право да протестират, защото това ще мине на Тристранен съвет. Това не е драма, това е нормално общуването. Вдигането е правилно и то трябва да бъде още по-голямо. Това намалява тежестта на хората“, смята Калфин.  Според него това са осигурителни плащания, които са вноски в собствената сметка. По думите му така ще се намали и разполагаемият доход, като решението е справедливо.  „Ще се увеличи тежестта и на работодателите, и на работещите. Но не така, че да повлияе негативно на пазара“, посочи бившият социален министър.  Той коменира и темата с протестиращите майки на деца с увреждания.  „Няма как да има закон, който да удовлетвори една група хора. Проблемът е принципен, не е спаведлива системата за хора с увреждания. Колкото и пари да дадете, утре ще бъдат пак малко“, смята Калфин.  Той припомни, че и при предишното правителство е имало протест.  Специалистът изрази и мнение относно тавана на пенсиите, който трябваше да отпадне догодина.  „Имаше хора, които си отлагаха пенсиите с година. Това да се промени системата два месеца преди следващата година, е много лош знак. Вдигането на 1200 лева е хубаво за старите пенсии. Това, което е лошо, е включването на новите към тавана“, обясни Калфин.  По думите му пенсионната система трябва да бъде еднаква за всички.  „Вдигането на 1200 лева е хубаво за старите пенсии. Това, което е лошо, е включването на новите към тавана“, смята той.", "date": "2018.10.08", "title": "Калфин за зверски убитата Виктория: Случаят е критичен за държавата "}
{"url": "http://epicenter.bg/article/Harizanov--Plochkite-pred--quot-Sv--Sedmochislenitsi-quot--sa-edna-losha-estetika-/165341/2/0", "text": "И в момента в БТВ върви ремонт на студиата. Едва ли вашият изпълнителен директор се занимава с поставянето на балатум и го избира. Най-вероятно сте наели фирма и тя се занимава с това. Не мога да разбера как една наистина лоша идея за тази грозна имитация на мрамор може да предизвика такъв гняв срещу работата на общината.   Това каза в предаването \"Лице в лице\" по БТВ журналистът и анализатор Георги Харизанов, който коментира темата за ремонта пред църквата \"Св. Седмочисленици\" в София.   \"Всички общински съветници са гласували за този проект. Те са го подкрепили. Въпросът е защо са избрани тези плочи. На всичко отгоре те са и македонски, а ние непрекъснато говорим, че трябва да избираме българското. Една поръчка за български мрамор ще отвори много нови работни места. Тези плочи имитират много грозно мрамор. Тук изниква въпроса кой трябва да носи отговорност за лошата естетика, защото този ремонт е точно това - лоша естетика. Архитектът-проектант казва, че тези плочи му харесват. Нямам представа кой може да го накара да смени тази безумна имитация на мрамор. Ако тези плочи останат, аз като гражданин ще искам някой да понесе отговорност. Според мен това трябва да са архитектът-проектант и главният архитект на София. Общината си е свършила работата. Хубаво е, че в обществото започнахме да си говрим за естетика\", завърши Харизанов.", "date": "2018.10.08", "title": "Харизанов: Плочките пред \"Свети Седмочисленици\" са една лоша естетика "}
