{"url": "http://epicenter.bg/article/Dimo-Gyaurov--Tryabvashe-da-sme-po-tvardi-za-dogovora-s-Makedoniya--premierat-im-e-neposledovatelen-/172201/2/0", "text": "  Такъв анализ на най-важните точки за интереса на България за 2019 г. направи в предаването \"Офанзива с Любо Огнянов\" по \"Канал 3\" генералът от резерва Димо Гяуров, бивш ръководител на Националната разузнавателна служба.   \"Струва ми се, че ние направихме известна грешка с твърде меката си позиция, когато подписвахме договора с Македония. Защото договорът не се отличава много от онова, което постигна Иван Костов навремето през 2001 г. с онзи меморандум, който беше подписан. Всъщност договорът е същият, няма развитие оттогава досега, може би трябваше да бъдем една идея по-твърди\", е мнението на Димо Гяуров.   По думите му проблемите между Косово и Сърбия, освен в Македония, са заради руско-американското съперничество в тези точки. \"Аз там очаквам сблъсъка - в Македония и в Косово, защото като че ли там е граничната и пресечната точка на двата интереса. Надявам се да разумът и от двете страни да надделее.\"   \"Във вътрешен план в България, 2019 г. се надявам да е по-успешна от 2018, в европейски план - едва ли. Вероятно ще наблюдаваме повторение на повече от същото\", прогнозира генералът.    На въпрос на водещия Любо Огнянов дали няма да се счупят глинените крака на мастодонта Европейски съюз Димо Гяуров отвърна: \"Не бих казал, че се чупят краката на мастодонта ЕС, по-скоро бих казал, че е неправилно управляван. Мастодонът има огромен потенциал - и икономически и всякакъв друг, но прекомерният либерализъм изигра лоша шега\".       \"Европа не е същата през последните седмици и месеци. Не само неговите амбиции, но и на голяма част от другите европейски лидери, в това число и германски, срещнаха стена от съпротива, и според мен амбициите за ново лидерство, за нова центрове на управление на Европа претърпяха неуспех.   Това е свързано както със серия от грешки и във Франция и Германия, серия от грешно направени оценки, така и с обедняването на хората и усещането, че те са, меко казано, прецакани от своите лидери. От системата, от визията - да, в момента според мен онова, което наблюдаваме във Франция е точно това, защото средната класа има усещането, че е убита от системата.   Това до голяма степен е субективно усещане, но има и своите обективни измерения. Защото вероятно нашите български зрители не знаят, но Макрон опита да прокара една серия от икономически мерки, свързани не само с цената на горивата. Той ограничи скоростта на движение до 80 км/ч, вдигна рязко пътните глоби, тези забрани за движение на дизелови автомобили - всичко това предполага една коренна промяна в живота на средния французин, който най-често не живее в големия град и който пътува по 50-100 км до работата.   Разграбването на магазини мисля, че са резултат от проявата на другия аспект на френското общество - там има сериозна маргинализация. Най-често палежите и разграбванията от магазини не са извършени от белите французи, а от същите тези, които и преди години палеха автомобили и разбиваха магазини. Просто те се качиха на протеста на обикновения французин.   Това, обаче, трябва да си дадем сметка, че прави нещата доста по-сложни, заплахата от тероризъм от трета страна също усложнява ситуацията във Франция, станахме свидетели в Страсбург. Имаше коментари, че атентатът е едва ли не провокиран и замислен от френските власти, още не е ясна мотивацията, но най-вероятно тя е чисто криминална, а и поводът вероятно е много битов, много житейски - той действително е издирван за криминално престъпление и отприщването на нападението му срещу полицаи е опит за проверка на улицата.\"     \"Според мен замисълът на Меркел и на партията на християндемократите, е да се извърши една мека промяна без сътресения. Не случайно бе избрана тази жена, която до голяма степен прилича на Меркел и като кариера, и като развитие политическо, да незабравяме, че самата Меркел я промотира в началото на 2018 г.    Смятам, че тя в голяма степен ще продължи политиката на Меркел, въпреки че във встъпителното си слово декларира, че не желае да я сравняват с Меркел. Другото, която според мен трябва да се отбележи, е че за пръв път има разделение на постовете - на канцлерския пост и на лидера на партията. Нещо, което в тези среди винаги е било постулат, принцип на единството на двете позиции. Това ме навежда на мисълта, че нито партията, нито госпожа Меркел имат намерение още утре да се осъществи промяната, каквато и да е тя, те разчитат на един постепенен, плавен преход. Не знам дали това доколко е възможно, защото напрежението в германското общество продължава да расте, съпротивата срещу част от действията на Меркел е сериозна - и социални, и за мигрантите, и правителството е заложник на такова недоволство.\"     \"По-скоро НАТО има амбиция да засили присъствието си в държавите около Русия, защото отчита една сериозна руска активност в последните месеци. И с разполагане на нови въоръжения, и с извършване на постоянни военни тренировки, и с ако щете с активно предизвикателство - ето само през последните дни станахме свидетели на странни полети на руската стратегическа авиация на другия край на света, чак във Венесуела кацната руски стратегически бомбандировачи.   Противопоставянето е неизбежно. Зад всяко военно действие или военно присъствие задължително стои икономика, включително и в Близкия изток.   На този фон ми се струва, че най-важното, което да наблюдаваме през следващите месеци, е развитието на противопоставянето по отношение на Договора за ракетите с малък и среден обсег. Това е в голяма степен разковничето на бъдещето развитие на противопоставянето. Там действително стои сериозен страх от другата страна и проблемът е много по-сложен, защото договорът е подписан от тогавашния Съветски съюз и САЩ, а в тези 30 години оттогава досега много други страни се сдобиха с подобен тип оръжие - и Китай, и Северна Корея, и Индия, и Пакистан и кой ли не. Така че разрешението му е изключително сложно и въпрос на дълго време.\"     \"Там отново стои икономика, икономически интереси, ако щете и цените на петрола. За съжаление не съм оптимист за развързването на конфликта в Близкия изток, защото Русия през 2018 даде трайни заявки за продължително присъствие и икономически интереси там, вкл. разположи и тактически ракети там. САЩ и техните съюзници като че ли продължават да не успяват да преборят крайния фундаментализъм и да отстранят предпоставките за създаването и развитието му, да решат проблема с почвата за съществуването на този проблем. Там развързване скоро няма да има.\"      \"Аз лично не вярвам да има сериозна промяна там на принца, въпреки критиките, въпреки новите доказателства, които се появяват за участието в убийството на Кашоги, макар това да е желанието на голямата част от света - по-скоро в Европа и част от американската част от света.\"      \"Действително отчетът за тази година е като за най-успешната следкризисна година. Брутен продукт над 3%, инфлация под 2%, дъно за безработицата за последните 50 години. Това са невероятни данни, това до голяма степен е следствие на политиката на Доналд Тръмп и обещанията, които той даде на американското население.   Той наистина намали данъците, стимулира инвестициите на големите корпорации, най-важният резултат от тази икономически година е че се увеличи покупателната способност на населението - американците не само имат субективното усещане, че живеят по-добре. И затова не трябва да се изненадваме, че подкрепата за Тръмп е толкова висока, колкото това да не се харесва на неговите противници.   САЩ отстъпваха глобално по време на предишното управление, амбицията на Тръмп е да върне тези позиции в света, по начин, който да не струва скъпо на американския данъкоплатец, затова политиката му понякога изглежда леко непоследователна.   Но той си даде  сметка, че Америка загуби твърде много и по отношение на икономически сблъсък с Китай, и като геополитическите позиция спрямо Русия и в присъствието си в Европа. Мисля, че той ще продължи тази линия на поведение, като, разбира се, ще среща съпротива вътре с американското общество, вероятно и във Федералния резерв.\"      ", "date": "2019.01.05", "title": "Димо Гяуров: Трябваше да сме по-твърди за договора с Македония!"}
{"url": "http://epicenter.bg/article/Borisov-razporedi--Ostavki-zaradi-haosa-s-vinetkite-/172162/2/0", "text": "Това съобщиха от пресслужбата на Министерския съвет   Като член на Управителния съвет на Агенция „Пътна инфраструктура“   който отговаря за електронната система за събиране на такси за използване на републиканската пътна мрежа. С постовете си ще се разделят още   Радослав Николов беше човекът, който вчера (4 януари) цял ден ходеше по телевизиите да обяснява казуса с винетките и изрече прословутото обяснение, че не всеки ще успее да си купи винетка по новата система за пръв път.   Честно казано до вчера на обяд не знаех за тези оставки, узнах вечерта, когато ги обявиха (бел. ред. - в тесен управленски кръг). На мен оставката ми не е искана. Това заяви ръководителят на АПИ инж. Светослав Глосов. От думите му пред Нова телевизия стана ясно,  Глосов не пожела да коментира това \"прясно\" назначение.    с пресконференцията отпреди два дни, когато като един от двама представители на АПИ обяви, че се спира конвертирането на хартиени винетки в електронни. Тогава", "date": "2019.01.05", "title": "Борисов разпореди: Оставки на чиновници заради хаоса с винетките!"}
{"url": "http://epicenter.bg/article/Inzh--Svetoslav-Glosov-komentira-uvolneniyata-v-API-i-haosa-s-vinetkite/172163/2/0", "text": "  Това заяви председателят на УС на Агенция „Пътна инфраструктура” инж. Светослав Глосов в предаването \"Събуди се\" по Нова телевизия. \"Не мога да коментирам уволненията в АПИ, те са преценка на премиера Борисов\", каза още той.   \"Има си членове на УС, които отговорят за различни дейности. Уволненият колега е този, които отговаря за винетките. Разбрах за уволнението вчера вечерта, посочи Глосов по НТВ. \r\n   \r\n \"Колегата Антон Антонов е назначен декември. Не коментирам преценката за уволнението. Така е преценено. Дали ще бъдат уволнени само тези хора или фирмата-изпълнител, ще преценим през следващата седмица Ако фирмата не е спазила графиците за отделните дейности, тя ще понесе отговорност. Има проблем със софтуера. Веднага се реагира. Това  е нещо ново, което се инсталира. В рамките на седмица няма да има проблеми. Увеличават се продажбите не винетки. \r\n   \r\n   \", разкри инж. Глосов. \r\n   \"Проблем в системата на АПИ нямаше, а само в терминалите. Отчетохме външна хакерска намеса в сайта на АПИ, което е спирало онлайн работа\", коментира Глосов.    \"Системата за е-винетките беше тествана от ноември и нямаше проблеми\",  допълни председателят на УС на Агенция „Пътна инфраструктура”.   Проблемите бяха в терминалите за самотаксуване. Той се дължи на влизането на хакерски и неправомерни влизания в системата. Вие сте длъжни да имате винетка. Ще проявим толерантност само към водачите, които са били затруднени да си купят винетка. Ако ви спрат, ще ви обяснят откъде и как да си купите винетка. Няма да ви глобят. КАТ ще ви глобява за липсваща действаща книжна винетка. Няма хаос, има затрудениня, заключи той.   Такава система няма никъде по света. Тя трябва да се развива. Няма да са големи загубите.    ", "date": "2019.01.05", "title": "Инж. Глосов за уволненията в АПИ: Не съм подавал и не ми е искана оставката! Не чувствам вина!"}
{"url": "http://epicenter.bg/article/Ninova-s-izvanredna-preskonferentsiya/172174/2/0", "text": " заяви лидерът на БСП Корнелия Нинова на извънредна пресконференция заради хаоса с винетките. Лидерът на БСП бе категорична, че за хаоса трябва да се понесе политическа отговорност. , бе категорична Нинова.   „Системата е в пълен хаос. Управляват ни некомпетентни и неграмотни хора. Унищожена е и правовата държава, и държавността изобщо. Борисов се подиграва с народа с изказванията, които прави напоследък. За неговото правителство отново няма отговорност“, каза Нинова. Тя разкритикува факта, че предложенията за въвеждането на тол системата и електронните винетки не са внесени от Министерски съвет, а от депутати от ГЕРБ. „Не ги виждаме никъде да излязат и да обяснят какво направиха и каква отговорност те ще носят“, подчерта лидерът на левицата.   „ , продължи Нинова.    И разясни защо според нея хаосът с винетките говори за унищожаване на правовата държава. \"Предложенията не бяха направени по определения ред - не бяха внесени от Министерския съвет, а от група депутати от ГЕРБ - Нанков, Иванов и др. В момента не ги виждаме да излязат и да обяснят какво направиха и как ще понесат отговорност за това.  , припомни Нинова.   „Няма отговорност за правителството, защото виждаме какви решения са взети днес“, коментира Нинова разпореждането на премиера да бъдат освободени двама служители на АПИ и съветник в министерството на строителството.  , коментира тези действия на Борисов тя.   Според нея преминаването от хартиен на електронен носител не би следвало да предизвиква сътресения, каквото не се е случило в редица държави, където то е осъществено, а за пример бяха дадени страни като Германия, Австрия, Унгария и др. \"Никога няма сътресения, г-н премиер, нито в Германия, нито в Австрия, нито в Унгария има сътресения. Има в България, защото и администрацията, и МС са абсолютно некомпетентни да проведат тази система така, както трябва\", бяха точните думи на лидера на БСП.   Управляващите се подиграват с народа, бе изводът на Нинова.   “, добави още Нинова.   БСП настоява Министерски съвет да влезе във функциите си. Електронната система виси сама, без да има каквато и да е връзка. Къде в системата за електронно управление попадат електронните винетки, питат от партията. За социалистите това е \"поредният случай, в който имаме провал в иначе елементарна и нескъпоструваща електронна система\".  ", "date": "2019.01.05", "title": "Нинова иска министерски оставки: За хаоса с винетките трябва да се носи политическа отговорност!"}
{"url": "http://epicenter.bg/article/Stilen-kupon-za-29-godishninata-na-DPS-v-Mineralni-bani/172179/2/0", "text": "В община Минерални бани отбелязаха 29-годишнината от основаването на ДПС със стилен купон в механа „При Колчо”.   Празникът бе почетен от настоящ и бивш депутат от Движението за права и свободи, Областният лидер на партията, бивши политзатворници, репресирани и основатели на партията в Хасковска област и общината.   Знаете, че в зората на демокрацията всички ние обединихме усилия, за да постигнем общи цели. В по-голямата част успяхме да постигнем тези неща, но има още много други, за които ще трябва да продължаваме да се борим, каза кметът на община Минерални бани Мюмюн Искендер.   В структурата на Областното ДПС и дори в национален мащаб Минерални бани винаги е била много сериозен гръбнак. Ние винаги сме били водещи като група, вътре в ДПС, каза още общинския кмет.   ДПС е първата политическа партия, регистрирана след демократичните промени в България. Тогава са поставени корените на Движението за права и свободи и оттогава всички сме заедно, каза Ерджан Юсуф – председател на областната структура на ДПС.   Направени бяха доста опити да бъдем разделени, но всички само се убедиха, че движението има много сериозни и здрави темели, които идват именно от общините, от нашите кметства и от всички нас. Днес в Минерални бани се чества 29-годишнината й, аз се чувствам като част от тази организация. По стечение на обстоятелствата бях един мандат и народен представител от тази област, каза в словото си народният представител от ДПС - Рамадан Аталай.   Понякога, като се съберем с приятелите се сещам, че много сте теглили от мен, но именно заради това виждам, че днес намирате още повече сили в себе си да поддържате организацията на едно високо равнище. Без да се притеснявам мога да кажа, Минерални бани и хасковската организация сте едни от стожерите на партията. Е, винаги съществуват някои недоразумения, но те са грешки на растежа. Смятам, че всичко е поправимо. Ако има някой, който се е обидил или разсърдил по една или друга причина ще намери сили в себе си пак да се върне в редиците с една единствена цел – да сме заедно и да продължим напред, добави той.   Един от основателите на ДПС и бивш народен представител Юджел Атилла направи кратка ретроспекция за историята на партията. \"За всичките тези години искам да отбележа накратко само още няколко неща. ДПС е единствената политическа сила, която успя и оцеля в прехода. Няма нито една политическа сила, която да е оцеляла от новите партии. Не става въпрос за БСП, защото тя наследи готова партия със структури, с клубове, с кадри, с финанси ако щете. Единствената политическа сила, която оцеля в този преход от 29 години е ДПС. Това се случи, защото ДПС има много истинска и жива кауза. Защото има много дълбоки корени и защото има Вас – голямото семейство на ДПС и има избирателите. И ДПС няма да изчезне просто така. Тя няма да престане да съществува, защото живее с хората си. Съдбата обаче дари ДПС и с историческия шанс, не само да решава проблемите на нашия етнос. Ние знаем много добре какво наследихме в селата от живковия режим. Виждаме и сега, какво представляват. Обаче на ДПС историческия шанс беше, че тя може да управлява и съдбините на цяла България. Ние управлявахме България! Имаме двама премиери, не знам дали си спомняте, но първият с наш мандат бе проф. Любен Беров. Втория ни премиер е през 2005 г., когато България бе приета в Европейския съюз – наш премиер е Сергей Станишев, с наш мандат, не знам дали знаете. Трябва обаче да го знаете и да го помните. Наистина 29 години от живота на една партия никак не е малко\", сподели първият кмет на партията в Минерални бани Яшарали Али.   \"А ние като Движение за права и свободи се доказахме в политическата сфера на нашата държава. Защото обаче като държава сме най-зле, на последно място сме в Европа по жизнен стандарт и по растеж, което говори вече не добре за нас, като държава, като граждани на Европа. Затова аз съм убеден, че ДПС ще бъде пак във час, ДПС ще бъде пак на мястото си за да решаваме проблемите, както на гражданите, така и на държавата си.   В последното си изказване г-н Доган казва, че трябва да мислим за програмно правителство. Аз даже смея да кажа, че трябва да мислим и за нещо друго – дали тази система е приемлива за България и с тази система дали ще можем да излезем от тази криза или трябва да предприемем друга линия на управление. Разбира се, нашите народни представители, ръководството на партията имат да мислят в тази посока. Убеден съм, че ние ще бъдем там, където трябва\", заяви още той.", "date": "2019.01.05", "title": "Стилен купон за 29-годишнината на ДПС в Минерални бани"}
{"url": "http://epicenter.bg/article/Rosen-Karadimov/172180/2/0", "text": "Който извади моралният коз в политиката, той ще успее в предстоящия изборен цикал. Такава прогноза за 2019 г., когато предстоят избори за Европейски парламент и за кметове и общински съветници, направи Росен Карадимов от Института за нов икономически напредък. Той бе гост в предаването \"Денят започва с Георги Любенов\" по БНТ.   \"Президентът прави това, което може да прави най-добре - той говори от името на 2 милиона и половина избиратели. С речта си той изрази мнението на повече от тези 2 милиона и половина избиратели\", коментира новогодишното обръщение на Румен Радев Карадимов.   \"Президентът няма други правомощия, освен да се обръща към нацията. По Конституция той е морален коректив на статуквото и той уплътнява максимално тази роля\", продължи той. \"Доколкото познавам президента, не бих се наел по никакъв начин да твърдя, че той ще прави каквито и да било опити за политическо инженерство, но има два фактора, които ще определят политическия ритъм през тази година - изключително адекватната опозиционна и алтернативна позиция на БСП, която вече е факт, и президентската позиция. Ако тези два фактора сработят в резонанс като послание и като тези, то според мен политическата година ще бъде много бурна, доста непредсказуема, защото дефицитът на 2019 г. е моралният дефицит в политиката - който успее да изведе този коз напред и да докаже на хората, че предлага морална алтернатива, той ще успее в предстоящия изборен цикъл\", анализира Росен Карадимов.   \"Новогодишната реч потвърди това, което вече свикнахме да виждаме в президента Румен Радев - едно опозиционно говорене, което в конкретния случай не подбра място. Това показа, че то е много силно в него и той не може да избяга от образа си\", бе мнението на политическия анализатор проф. Антоанета Христова, която също бе гост в студиото.   По думите ѝ това е начин президентът да запази профила си и видимостта си. \"Струва ми се обаче, че това не трябва да бъде само за себе си. Предполагам, че той има своя визия за себе си и за личната си политическа кариера.\"   В БСП няма търкания, категоричен е Росен Карадимов.  ", "date": "2019.01.05", "title": "Росен Карадимов: Който извади моралния коз, той ще успее в предстоящия изборен цикъл!"}
{"url": "http://epicenter.bg/article/D-r-Tanya-Andreeva--Betonnoto-skele-na-Aleksandrovska-bolnitsa-ne-e-udachno-za-pediatriya/172182/2/0", "text": "За националната детска болница трябва да има ясен план – като време и като действия, за да не се окаже после, че тя няма да функционира нормално. Това обяви в интервю за предаването „Тази събота” бившият министър на здравеопазването д-р Таня Андреева.   \r\n По думите ѝ в момента се действа обратното – взима се решение и после се разсъждава. Тя смята, че предложението лечебното заведение за деца да се гради върху старото бетонно скеле на територията на Александровска болница не е удачно, защото строежът е на около 30 години. Не искам да мисля какво ще е, ако има конструктивен проблем и в този момент сградата е пълна с деца, уточни Андреева. \r\n   \r\n Любовта и грижата за децата нямат цвят, напомни бившият здравен министър. Относно ниската раждаемост у нас тя коментира, че проблемът не е медицински, защото от години голяма част от рисковите бременности завършват със здраво родени бебета. \r\n   \r\n „Когато нямаш сигурност, по-отговорните хора се замислят дали могат да отгледат повече от едно или две деца. За да има прираст, са нужни поне 3 деца на семейство. Моите пациентки казват, че искат предвидимост, за да отгледат повече от две деца”, уточни Андреева. \r\n", "date": "2019.01.05", "title": "Д-р Таня Андреева: Бетонното скеле на Александровска болница не е удачно за педиатрия"}
{"url": "http://epicenter.bg/article/Strukturite-na-Zheni-GERB-v-Dragoman-i-Slivnitsa-provedoha-savmesten-regionalen-forum/172183/2/0", "text": "Структурите на Жени ГЕРБ от двете съседни общини Драгоман и Сливница проведоха съвместен регионален форум.   Той бе организиран от клубния ръководител на ЖГЕРБ-София област Росица Иванова и бе под наслов „Национални политики – регионални решения: преглед на постигнатото и изпълнение на общинските приоритети и политики в общините Драгоман и Сливница през изминалата 2018 г. Предстоящи задачи и местни инициативи през 2019 г.” В събитието, провело се в гр. Драгоман, взеха участие председателят на ЖГЕРБ Ирена Соколова, областният координатор на ГЕРБ-София област Галя Георгиева, както и общинските ръководители на ГЕРБ и кметове на Драгоман и Сливница - Андрей Иванов и Васко Стоилков.   Председателят на Жени ГЕРБ Ирена Соколова се обърна към присъстващите с думите: „Дванадесет години заедно вървим по пътя на промяната и нито за миг не забравяме откъде тръгнахме. Сега стремежът е всяко място да изглежда красиво, подредено, осветено, ремонтирано. Всеки ден ние се стремим към по – модерното и осъзнаваме разликата само когато си припомним какво беше преди”. Соколова пожела на дамите да работят все така на високи обороти и да постигат желаните цели.   Областният координатор на ГЕРБ-София област Галя Георгиева направи кратък обзор на политическата обстановка в страната, пожела успехи на предстоящите европейски и местни избори и заяви, че винаги е с протегната ръка към местните структури, съобщиха от пресцентъра на ГЕРБ. Кметът на Драгоман и домакин на форума Андрей Иванов поздрави Жени ГЕРБ за дейността им и местните им инициативи през изминалата година. Иванов изреди всички започнати и завършени проекти и подчерта, че на територията на двете общини предстоят инвестиции за над 500 000 000 лева, включващи изграждането на скоростна жп отсечка, автомагистрала „Европа” и газопровод, свързващ България и Сърбия.   На свой ред кметът на Сливница Васко Стоилков добави, че в последните години двете съседни общини работят в тясно сътрудничество, като същото важи и за дамите от двете местни структури.    ", "date": "2019.01.05", "title": "Структурите на Жени ГЕРБ в Драгоман и Сливница проведоха съвместен регионален форум"}
{"url": "http://epicenter.bg/article/Izdirvaniyat-ot-MVR-Svetoslav-Vushev-se-obadi--Nikoy-ne-me-e-tarsil--V-Rusiya-sam-/172204/3/0", "text": "В четвъртък от полицията обявиха, че търсят 45-годишния Светослав Вушев за грабеж. Предупредиха също, че е възможно той да е въоръжен.   Мъжът даде интервю пред bTV, от което стана ясно, че той дори не подозира за тези факти. Твърди, че разбрал от медиите, че го издирват.   \"Аз това, което знам, е, че никой не ме е търсил\", заяви Светослав Вушев.  По думите му, не бил извършвал и грабеж на телефон, за което го издирвали. За престъплението бил обвинен от бившата му приятелка, с която влошили отношенията си.    „Бях й казал, че искам да прекратя отношенията си с нея, тъй като постоянно искаше и ме изнудваше за пари. Не смятах, че е необходимо да й ги давам”, каза Вушев.   Жената не е пожелала да говори с обяснението, че се страхува. Медията обаче е получила запис от разговор, за който се твърди, че е воден между двамата. В записа се отправят заплахи.    Светослав Вушев не уточни къде точно се намира в момента. Не бил въоръжен. \"В Русия съм, ще Ви кажа, не знам какво значение има. Разследване от полицията ли правите в момента или чакате отговор от мене\", добавил той.   На въпрос ако е невинен, защо не се предаде, той отговорил: \"Защото съм на лечение, както Ви казах, нямам вина за нищо и това е абсурдно\". Издирваният от полицията Светослав Вушев е ограбил жена в София на 21 декември 2017 г. Още тогава е бил разкрит, но се е укрил от полицията и е обявен е за общодържавно издирване, съобщават от полицията. Светослав Вушев е добре познат на МВР. Хващан е с незаконно оръжие преди години и е съден за това. От полицията предупредиха, че е въоръжен и опасен. Тормозил приятелката си, с която живеел на семейни начала, и тя често се оплаквала в полицията от побоите му. Любопитно е, че в миналото 45-годишният Вушев имал бизнес, от който печелил добре. Има данни, че е употребявал наркотици.", "date": "2019.01.05", "title": "Издирваният от МВР Светослав Вушев се обади: Никой не ме е търсил. В Русия съм!"}
{"url": "http://epicenter.bg/article/Stiv-Hanke--Ne-se-otkazvayte-ot-valutniya-bord--Evrozonata-e-palna-ludost-/172173/4/0", "text": "Икономистът проф. Стив Ханке, известен като \"бащата на валутния борд\", прогнозира рецесия в еврозоната през тази година.  \"Не се отказвайте от валутния борд! Еврозоната е пълна лудост!\", каза Ханке и посочи, че Европейската централна банка действа \"хаотично\" и допълнително усложнява ситуацията във валутния съюз, в който има много структурни проблеми, съобщава БНР.   \"Именно заради това не трябва да се отказвате от валутния борд. Вие сте сред страните с най-малък държавен дълг, имате много добър фискален контрол. Не разбирам защо искате да се присъедините към система, която може да гръмне и да се окажете в ситуацията на Гърция. Това е пълна лудост.\" - смята икономистът.   Ханке отдавна критикува желанието на България да се присъедини към еврозоната, с което да се откаже от борда.   , каза проф. Ханке.   \"Мисля, че най-накрая ще получите \"да\", когато изпълните всичките изисквания на еврозоната. Това зависи от прогреса в решаване на проблемите в съдебната система и намаляване на престъпността. Ако направите всичко, което ви казва Брюксел, най-накрая ще имате позитивен отговор. Но това е въпрос на национален суверенитет - ако не им се подчинявате, няма да ви допуснат до ERM II. Ако им се подчините, ще получите \"да\", коментира още икономистът.    Въпросът за стената по границата между Съединените щати и Мексико блокира вече близо месец работата на федералното правителство. Тъй като той изключително силно оцветен политически, се пропускат важните въпроси - за миграционната политика на Вашингтон като цяло, заяви икономистът. Ханке подчерта, че спирането на част от институциите е проблем основно на работещите в тях, а ключовият въпрос за американската сигурност не трябва да бъде решаван под натиска на недоволството на чиновниците. Според него блокираната работа на федералните служби не е голям проблем.   Относно критиките на Тръмп срещу решенията на Федералния резерв, Ханке коментира: \"Мисля, че по този въпрос президентът Тръм е прав. Пазарите го показват. Те се забавят. Това означава, че американската икономика се забавя. Няма съмнение в това. Друг е въпросът, че Тръмп не трябваше да го казва публично. Той обаче е такъв. Казва всичко на висок глас. ... Обстановката се промяня много динамично. Вижте пазарите - чувства се изключителна тревога на инвеститорите. Ако погледнете картината глобално, ще видите, че тенденцията е обща. В Европа също има забавяне. Аз мисля, че Европа върви към рецесия\".  ", "date": "2019.01.05", "title": "Стив Ханке: Не се отказвайте от валутния борд! Еврозоната е пълна лудост!"}
{"url": "http://epicenter.bg/article/Ognyan-Minchev-sreshtu-d-r-Mihaylov--Nedey-ironizira-svobodata-v-Balgariya--I-bez-tova-e-mnogo-krehka/172176/11/0", "text": "Ето точните думи на професора:       \"Един интелигентен човек трябва да употребява думите с отговорност за реалностите, които словото му създава - особено публичното му слово.   Да употребяваш фриволно понятието \"свобода\" и да му приписваш негативно съдържание е поругаване на основна духовна ценност. Свободата - заедно с любовта и истината е дълбоката тайна, дълбоката същност и смисъл на човешкия живот.   Няма по-важен смисъл на човешкия живот от оличностяването - от развитието на този вътрешен Аз (да не се бърка с к онкретната историческа форма на човешко развитие Его), който е цел и свидетелство за пълнотата на човешкото осъществяване като Дух.    Божията искра във всеки човек е зародишът на това осъществяване на човешкия Аз по пътя на свободата, истината и любовта. \"Само истината ще ви направи свободни\", казва Иисус на своите ученици. За човека няма път - няма смисъл без свободата.    Не е случайно, че всяка манифестация на злото унижава човека като унищожава първо и преди всичко свободата, за да наложи лъжата като образ на света.   Да иронизираш \"любителите на свободата\", макар и назовавайки ги \"екстремни либерали\" означава да създаваш масови представи за свободата като нещо недопустимо, нещо прекалено, нещо неприлично.    Не съм привърженик на екстремните либерали, но ако пожелаеш да ги оцениш критично, съхранявайки неоценимата стойност на свободата, трябва най-малкото да кажеш няколко думи защо тяхната манифестация на свободата е ограничена, едностранчива и непросветена - и да утвърдиш свободата.    Иначе е лесно да осъдиш свободата. Особено когато си привърженик на евразийски патос срещу свободата и свободния човек.    Политическата диктатура и произволът на великодържавния камшик са инструменти на обезчовечаване и обезличаване. Което прави претенциите на тези, които ги упражняват, да бъдат \"християни\" и \"православни\" незащитими.    Либерализмът е конкретна историческа форма на осъществяване на свободата - и тя е несъвършена подобно на всяка друга форма под условията на времето.    \"Екстремният либерализъм\" - ако е либерализъм въобще - е подмяна на свободата с изкушенията на пермесивизма - на вседозволеността, на самообожествяването на човека, заблуден, че произволът на текущите му решения е тъждествен с реалността на свободата.    Не е тъждествен - този произвол е отрицание на свободата. Защото представлява кибрит в ръцете на невръстно дете.  Като си излязъл пред хората - обясни им го!  Недей иронизира свободата - в България, а и в целия днешен свят тя и без това е много крехка. Или нямаш търпение да я до-изкорениш?\"", "date": "2019.01.05", "title": "Огнян Минчев срещу д-р Михайлов: Недей иронизира свободата в България! И без това е много крехка"}
{"url": "http://epicenter.bg/article/-Argument-za-profani--Zashto-Tramp-kaza--che-operatsiyata-v-Afganistan-e-prichina-za-razpadaneto-na-SSSR/172181/11/0", "text": "  Експертите смятат, че в желанието си да намали състава на войските в централноазиатската държава и в други точки на света, Тръмп се опитва да намери оправдание за подобна стъпка. Освен това съмнителните исторически сравнения очевидно не безпокоят американския президент.   „Именно високата цена на операцията на съветските войски в Афганистан по това време доведе до разпада на СССР“, заяви президентът на САЩ Доналд Тръмп. Това свое мнение американският лидер обяви в хода на първото за 2019 г. заседание на кабинета си.   „По това време Русия е била СССР, но войната в Афганистан го е превърнала в Русия, защото СССР е банкрутирал, сражавайки се в Афганистан… Причината, поради която Русия е воювала в Афганистан, са били терористите, които преминавали в СССР. Руснаците са били прави, че са влезли в Афганистан. Проблемът е бил в жестоката борба. И затова те буквално са банкрутирали и отново са започнали да се наричат Русия, а не СССР. Вие знаете, че много места, за които сега четете в пресата, вече не са част от Русия и то именно заради банкрута в Афганистан\", каза Тръмп.   Президентът направи това изявление, за да обоснове намерението си да съкрати рязко американския контингент в Афганистан (по данни на пресата, може да става дума за извеждането на 7000 от общо 14 хил. войници, които сега се намират в ислямската република). Тръмп също така заяви, че Вашингтон харчи милиарди долари за операцията в Афганистан и зададе реторичния въпрос защо съществуващите на територията на тази страна проблеми решават Съединените щати, а не Русия, Индия или Пакистан. Той добави, че застъпва тезата да бъде разрешено на талибаните да воюват с терористите от „Ислямска държава“ на територията на Афганистан, но военното ръководство се придържало към друга гледна точка.   „Има територия, където има и „талибани“, и „Ислямска държава“ и те воюват помежду си. Аз попитах: „Защо не им давате да воюват? Защо ние сме в центъра на събитията?“. И едните, и другите са ни врагове… Това е най-безумното нещо, което някога съм виждал“, заяви Тръмп. По този начин Тръмп косвено обвини бившия министър на отбраната Джеймс Матис и редица други високопоставени военни чинове за „безкрайната“ война в Афганистан.   Президента заяви също, че той всъщност е уволнил Матис, макар че бившият шеф на Пентагона сам си подаде оставката, изпращайки писмо до президента, веднага след съобщението за намерението на Тръмп да изведе американските бойци от Сирия и да съкрати контингента в Афганистан. Според Матис собствените му възгледи не съвпадали с позицията на Тръмп. Подобна липса на синхрон, хиперболизация и изкривяване на фактите, към каквито има склонност 45-тият президент на САЩ, за пореден път станаха обект на нападки от страна на политическите му опоненти.   В американските медии излязоха редица публикации, в които изявлението на Тръмп беше буквално разбито на конкретни цитати, след което тези цитати бяха опровергавани или поставяни под съмнение. Така например, политически наблюдател от \"Вашингтон пост\" пише, че макар между военната операция в Афганистан и разпада на СССР да има определена времева корелация, това не означава, че има наличие на пряка причинно-следствена връзка. Авторът също така отбелязва, че афганистанската кампания е била една от многото, но явно не единствената причина за разпадането на СССР. Освен това журналистът обръща внимание на погрешното използване на термина „банкрут“, което е доста странно за един бизнесмен.   В публикациите също така се отбелязва абсурдността на твърдението на Тръмп, че СССР е изпратил войски в Афганистан, за да се защитава от терористични заплахи. „Даже и най-безсрамният съветски пропагандист никога не би твърдял, че афганистански терористи са нападали Русия. Може да прегледате цялата съветска преса от 80-те г. и никъде няма да намерите нищо толкова нелепо“, цитира \"Вашингтон пост\" експертът по Афганистан от Нюйоркския университет Барнет Рубин. Освен това авторът на материала упреква Тръмп, че на идейно ниво подкрепя влизането на съветските войски в Афганистан: Поразително и безпрецедентно е президентът на САЩ да твърди, че СССР е бил прав. \"В крайна сметка САЩ бяха на противоположната страна, помагайки на муджахидините“.   На свой ред, журналист от \"Ню Йорк Таймс\" обръща внимание на изявлението на Тръмп, че Русия и нейните съюзници са „недоволни“ от факта, че САЩ извеждат войската си от Сирия, като отбелязва, че по този повод Владимир Путин нарече решението на Вашингтон „правилна стъпка“. Едновременно с това той обвини членовете на Министерския съвет за „възхвалата им на техния началник“.   Удивлението на голяма част от журналистите предизвика и постерът в стил „Игра на тронове“, който лежеше в средата на масата по време на заседанието на кабинета. На този постер над снимката на Тръмп се четеше надписът „Санкциите наближават“ (Sanctions are Coming). Не по-малко странно беше и това, че самият постер беше „вариация по темата“ на ноемврийския постер, който президентът публикува по-рано в Туитър, малко преди въвеждането на втория пакет от санкции срещу Иран.   Коментирайки изявлението на Тръмп, директорът на Института за съвременно държавно развитие Дмитрий Солонников отбеляза в интервю за RT, че Тръмп прави подходящи, от негова гледна точка, исторически аналогии в подкрепа на намерението си да съкрати американското военно присъствие не само в Афганистан, а и в света: „Тръмп провежда последователна политика за съкращаване на присъствието на САЩ в чужбина. Въпросът не е само за Афганистан, а и за всички американски бази по света, даже в такива страни, чиито имена не говорят нищо на обикновения американец, и които нямат никакво отношение към сигурността на САЩ. Америка харчи огромни средства, за да подържа цялата тази инфраструктура“, заяви експертът.   „Така че Тръмп, като човек, който идва в политиката от бизнеса, пресмята тези разходи. И под този тезис привежда все нови и нови аргументи, опитвайки се да намери исторически аналогии съответстващи на неговата гледна точка, аналогии, които биха подкрепили позицията му“, добавя Солонников. Вярно е, че аналогията с военната операция на СССР в Афганистан е некоректна, но за американския лидер това няма значение. „Този аргумент той ще използва пред точно такива профани като него в историята и военното дело, заседаващи в Конгреса и занимаващи се с американската политика. За тях аргументът работи. Мисля, че той използва дадения пример в този тип американски спорове, в които сам участва, и на които сам е инициатор. От гледна точка на пиара това е съвсем нормален работен ход“, казва в заключение политологът.          ", "date": "2019.01.05", "title": "„Аргумент за профани“: Защо Тръмп каза, че операцията в Афганистан е причина за разпадането на СССР"}
{"url": "http://epicenter.bg/article/Turtsiya-poema-kontrola-v-Siriya-sled-izteglyaneto-na-SASht/172168/7/0", "text": "Турските власти ще се заемат с управлението на освободените от ИД територии, както и с елиминирането на останалите екстремисти. Това съобщи в. \"Вашингтон пост\", цитирайки източниците си в американската президентска администрация.   Според тях, домакинът на Белия дом Доналд Тръмп и турският лидер Тайип Ердоган, по време на телефонен разговор на 14 декември миналата година, са се договорили Турция да поеме отговорността за борбата с ИД в Сирия, както и за управлението на освободените от бойците територии на републиката.   Помощникът на президента на САЩ по националната сигурност Джон Болтън излезе с нова стратегия, предвиждаща \"изтеглянето на американските войски от Сирия и прехвърлянето на отговорността към Турция\", обяснява вестникът. Анкара иска Вашингтон да разоръжи кюрдските въоръжени сили, разположени в Сирия, които САЩ са подготвили и снабдявали с всичко необходимо за борбата с ИД. Турция също така настоява Съединените щати да предоставят въздушна и логистична подкрепа на турските сили и на съюзническите сирийски опозиционни сили, които планират да започнат борбата срещу бунтовниците след изтеглянето на САЩ. Следващата седмица турските власти ще представят своите \"съображения и очаквания\" за \"все още неразрешената ситуация\" пред американската делегация, отбелязва вестникът. Един от основните въпроси в дневния ред ще бъде бъдещето на воюващите срещу ИД кюрдски формирования, които Анкара счита за терористи. На 19 декември Тръмп обяви решението си да започне изтеглянето на американски войски от Сирия. Той обясни това с факта, че победата над ИД в Сирия е спечелена и това е единствената причина, поради която американските сили са там. Според американски служители изтеглянето ще отнеме от 60 до 100 дни. В същото време Пентагонът подчерта, че кампанията срещу ИД не е групировката.\"        ", "date": "2019.01.05", "title": "Турция поема контрола в Сирия след изтеглянето на САЩ"}
{"url": "http://epicenter.bg/article/Tramp-besen--Shte-darzha-pravitelstvoto-zatvoreno-za-mnogo-dalgo-vreme--mesetsi-i-dori-godini-/172172/7/0", "text": "Президентът на САЩ Доналд Тръмп каза на лидерите на Конгреса, че ще държи федералното правителство затворено \"за много дълго време, месеци и дори години\" поради липса на финансиране. Това съобщи лидерът на демократите в Сената Чък Шумър, който бе един от присъствалите на днешната среща с Тръмп в Белия дом, съобщава БТА. Частичното затваряне на федералните служби заради искането на Тръмп Конгресът да му гласува 5 млрд. долара за изграждането на стената по границата с Мексико, трае вече 14 дни. Според Шумър лидерите на демократите \"казаха на президента, че ние трябва да отворим правителството, но той отказва\". Председателката на Камарата на представителите, която вече се контролира от демократите - Нанси Пелоси, каза, че срещата е била \"дълга и на моменти се стигало до пререкания\". Това бе втората за тази седмица безплодна среща при Тръмп на лидерите на двете партии в Конгреса. Лидерът на републиканците в Сената Мич Макконъл каза по-късно, че Белият дом и конгресните лидери са определили състава на група, която да преговаря през уикенда в опит да се постигне компромис за отваряне на федералните служби, засегнати от затварянето.   Предстои съставът на групата да бъде предложен за одобрение на президента и на лидерите на Конгреса. След срещата Тръмп каза, че обмисля да използва извънредни правомощия, за да построи стената по границата с Мексико без одобрението на Конгреса. След днешната среща Тръмп даде изявление по друга тема пред репортерите в Белия дом.   Той каза, че преговорите между САЩ и Китай за разрешаване на острия търговски спор между двете страни, вървят \"много добре\" и че според него \"може да се сключи споразумение с Китай\". Тръмп освен това призова компанията Епъл да \"произвежда продуктите си в САЩ\".", "date": "2019.01.05", "title": "Тръмп бесен: Ще държа правителството затворено за много дълго време, месеци и дори години!"}
{"url": "http://epicenter.bg/article/Rektorat-na-NATFIZ-prof--d-r-Stanislav-Semerdzhiev-pri-patuvane-poseshtava-parvo-globishteto-i-zooparka/172186/10/0", "text": "Най-добрите истории се намират между страниците на паспорта е казал Сабер бен Хасен. А аз ще добавя, че между страниците на паспорта са и най-добрите инвестиции.   Първият гост в „Покана за пътуване“ може да подреди от страниците на паспорта си цяла библиотека. Проф. д-р Станислав Семерджиев е създател е на специалността Драматургия и трети мандат ректор на НАТФИЗ – академията, която отбелязва 7-ото си десетилетие. Вече осем години, Стенли, както го наричат студентите му, е неизменно избиран за изпълнителен директор на СИЛЕКТ, световната асоциация на висшите театрални и филмови училища, която има 180 членове.   На разговора в ректорския кабинет, естествено, първият ми въпрос беше дали е обиколил всички 180 държави. Оказа се, че дъжавите са 65, а членовете на СИЛЕКТ са 180. Проф. Станислав Семерджиев е отявлен почитател на Азия. Това ме предизвика да го попитам и дали е чувал английската поговорка „Ако китаец ти се усмихва, провери дали не ти е изял кучето“   Ректорът на НАТФИЗ е съсценарист, драматургичен консултант или продуцент на повече от 50 филмови и телевизионни проекти за компании в над 10 държави. Освен това на 6 януари има рожден ден – честит и все така успяващ да е!   В швейцарския град Лозана на брега на Женевското езеро има ярка българска диря – в Музея на олимпийското движение се влиза под арка от летвата с рекорда на Стефка Костадинова, 209 см на скок височина, който никой все още не е успял да преодолее.   В рубриката „Пътеводител на гастрономическия стопаджия“ ще ви водя до Йордания, но не по утъпканите туристически явки, а там, където и крал Абдула Втори яде с ръце. “Хашем” е мъничко ресторантче за традиционна арабска храна в йорданската столица Аман. В непредставителното заведение никой не се учудва, ако отпред е паркирана лимузината на йорданския монарх, а той вътре нагъва фалафел (кюфтенца от счукана бакла или нахут) или хумус (стрит нахут със зехтин и сусамов тахан).   Който не засече краля лично, може да прочете дописките за “хранителните му бягства”. Стените на заведението са “тапицирани” с изрезки от вестници. А поради общото фамилно име на ресторанта с управляващата хашемитска династия собствениците не твърдят, че са роднини, но и не отричат общите им корени. В “Хашем” турист трудно може да попадне, освен ако не го доведе местен ценител на арабската бърза закуска. Капанчето работи по 24 часа, не е затваряло от 1952 г. (и май не е ремонтирано оттогава), но пък е тайната забележителност на Аман, макар да се гуши в стръмен сокак на Стария град.   Скарите и котлоните на дървени въглища са отпред, в огромни бакъри къкри каша от нахут, обилно подправена със сусам. Ако не носите на люто, не се пресягайте към червения сос от домати, зелен лук и взривоопасни подправки. Арабските питки хрупкат топли-топли и изпълняват няколко функции: на храна, на пожарогасител и на прибори - с тях се гребат пастообразните гозби от чиниите, независимо дали е по-гъст от сметана катък с много магданоз и зелен лук, или е традиционната салата табуле от булгур, ситно нарязани домати и отново магданоз.   Ако свиете хляба на фунийка, кусате като с лъжица и от неповторимото овче кисело мляко. За да спазите местните обичаи, е по-добре да прокарате вкуснотиите с безбройни чаши сладък като шербет черен чай, сварен с кори от канела и семена на кардамон и сервиран със стрък зелен джоджен вътре.  Един от специалитетите - пиле в питка, се нарича “булгари”.   Традицията монархът инкогнито да наминава за залък истинско хапване идва от бащата на сегашния владетел - Хюсеин, който имал навика да “слиза сред хората”. Всеки шофьор на такси в Аман ще ви разкаже “преживяна от първо лице” история как покойният вече владетел обичал да “върти геврека”, предрешен като таксиджия и никога не взимал бакшиш. (Сигурно по това са познавали, че е кралят, защото бакшишът в Йордания е начин на живот.)   В кафенето “Ал Рашид кортс” от 1924 г. насам се кове истинската политика на Йордания. На не едно безкрайно припалвано наргиле и чаша кафе с кардамон са се решили повече съдбини на хашемитското кралство, отколкото в парламента. Сервитьорите знаят кой от постоянните клиенти с колко шекер си пие гилфито - дъхав чай с канела, ванилия и настърган вътре кокос. Над терасата, от която отлично се наблюдава стъргалото на Аман, се стелят ароматни облаци дим.    Да си сложим ръката на сърцето и да помислим колко пъти пътуваме до далечни места, за да се дивим и ахкаме пред забележителности, които далеч не превъзхождат наши, родни кътчета. Знаете ли, например, че на 8 км от центъра на Пловдив има 1000-годишен манастир и чинар с дебелината на секвоя? Не?   Юлия Бачева от Белащица ще ни разкрие тази добре кътана в пазвите на Родопа планина тайна. Тя дава идея за още една отбивка по пътя за Пловдив, която не бива да пропускаме.  Да осъзнаем, че малките чудеса в България са на всяка крачка. Докато ги има…   Още приключения, че и награди - на страницата на Покана за пътуване във Фейсбук ", "date": "2019.01.05", "title": "Ректорът на НАТФИЗ проф. д-р Станислав Семерджиев при пътуване посещава първо гробището и зоопарка"}
{"url": "http://epicenter.bg/article/Kakvo-da-sgotvim-na-Bogoyavlenie---vkusni-retsepti-/172121/9/25", "text": "готови кори или тесто от: 2 ч.ч. брашно 1 с.л. олио 1 с.л. оцет 1 ч.л. сол 30 г мая хладка вода   За плънката: 5 стръка праз лук 1 ч.ч. ориз 1/3 ч.ч. счукани орехи 1 ч.ч. олио сол, черен и червен пипер, тарос   Замесва се тестото и се оставя 20 минути да почине, покрито с кърпа. След това се разделя на 3 топки и се разточват питки, с размера на тавата, в която ще се пече. Празът се задушава в малко олио и малко вода, прибавя се оризът и той да поври, посолява се на вкус и се добавят другите подправки.   В намазана с олио тава се слага една питка, отгоре половината праз, втора питка, втората половина праз и се покрива с третата кора. Оставя се покрита да втаса за 15-20 минути. Баницата се нарязва на порции и се залива със сгорещеното олио. Пече се в умерена фурна до зачервяване. Гореща се напръсква със студена вода и се покрива с кърпа.      гъби - 500 г пачи крак и печурки     шунка - 200 г     кисели краставички - 1 - 2 бр.     топено сирене - 150 г     брашно - 2 с. л.     вода     олио     копър   Гъбите се почистват и се нарязват на едри парчета. Запържват с много малко олио в тиган. През това време шунката се нарязва на жулиени. Добавя се в тигана с гъбите и се пържат около 2 мин. В дълбок съд се налива малко олио да загрее и към него се слага брашно, когато се запържи леко се налива вода до средата на съда. Щом се сгъсти леко, се добавят гъбите, шунката и нарязаните на дребно кисели краставички.   Накрая се слага и топеното сирене, за да се разтопи. Когато изстине, се нарязва на много ситно копър и се поръсва ястието. Необходими продукти: Лукът и оризът се запържват. Подправят се. Всяко листо се пълни със сместа. Готовите сарми се поливат със сока от зелето и покриват с фолио. Варят се около час на слаб огън.   Необходими продукти Начин на приготвяне Сиропът се приготвя от захарта, водата и карамфилът. Съставките се кипват и се оставят да поврят 15 минути. Прибавя се и кората на портокала, обелена на спирала. Оставя се да изстине, след което се слагат лимоновият сок и медът. Смокините и кайсиите се накисват за 1 час, след което се подсушават и се нарязват. Смесват се с орехите и половината бадеми.   Фурната се загрява на 180 С. Тавичката се намаслява. Корите се разделят на 5 равни части. Първата се наръсва само с плънка, а останалите и с по 2 с.л. масло.   Нарязва се на по-малки квадратчета. Пече се около 20 минути. Поръсва се с останалите смлени бадеми и се връща във фурната за 2-3 минути. След изваждането се залива със сиропът и се покрива.    ", "date": "2019.01.05", "title": "Какво да сготвим на Богоявление - вкусни рецепти "}
{"url": "http://epicenter.bg/article/Strelba-v-Kaliforniya--Ima-mnogo-zhertvi-/172178/7/0", "text": "Трима души са убити и четирима ранени при стрелбата тази нощ в боулинг игрище в крайбрежния град Торънс, на 30 км южно от Лос Анджелис, в щата Калифорния, съобщи полицията, предаде БНР.   Полицейското управление в Торънс каза, че негови служители са се отзовали, след като получили информация за изстрели в боулинга „Гейбъл хаус“ малко преди полунощ. Те открили в игрището и няколко ранени от изстрели, съобщи Асошиейтед прес. Трима души са били убити на място, а от 4-мата ранени мъже двама били отведени в болница.   Според свидетели, цитирани от „Лос Анджелис таймс“ преди стрелбата имало бой в комплекса за хазарт.  Районът на стрелбата е отцепен от полицията, а след първоначалния хаос свидетели се опитвали да посочат на показани снимки кой е бил стрелецът. Град Торанс се намира на около 32 км югоизточно от Лос Анджелис и е с население от около 40 000 души.   По данни на американските здравни властта почти 40 000 души са загинали в САЩ в резултат на употребата на огнестрелни оръжия, като в това число са включени и самоубийствата.     Новината за стрелбата дойде от полицията в Торънс, която написа в Туитър, че \"има съобщения за изстрели с много жертви\" в боулинга \"Кейбъл хаус\". Органите на реда приканиха хората да избягват района на игрището за боулинг. На кадрите, разпространени от полицията се вижда как се оказва първа помощ на пострадали.      ", "date": "2019.01.05", "title": "Стрелба в Калифорния: Трима убити и четирима ранени (ОБНОВЕНА)"}
{"url": "http://epicenter.bg/article/Dnes-e-Popova-Koleda--iztichat--quot-mrasnite-dni-quot-/172164/2/0", "text": "На 5 януари отбелязваме Попова Коледа (ден преди Богоявление - Йордановден).   Празникът е наричан още Зимен Кръстовден, Кръста, Водокръст и Водокръщи. Народът вярва, че на този ден се пропъждат т.нар. \"мръсни дни\", които започват на 25 декември и свършват на Кръстовден.   В българските вярвания се смята, че през тези дни има космически хаос и демонични сили бродят по земята. В християнския смисъл това са \"некръстените\" дни, в който новородения Исус Христос не е получил все още Светото Кръщене.    През деня в църквата се отслужва служба, попът кръщава водата, като в нея пуска кръст. После със светената вода и китка босилек той ръси къщата, за да изгони лоши, нечисти сили и болест от нея.   Домакините слагат паричка в котлето със свещена вода. На другия ден същия кръст попът хвърля в река или водоем.   Наричан още Водокръщи, този ден е първия от поредица водни обреди, които по начало са много сходни. Вторият и третият са Йордановден  и Ивановден, чиито \"водни имена\" на места се наричат мъжка Водица и женска Водица .    Смята се, че в нощта на Зимния Кръстовден срещу Йордановден, небето се отваря, но само праведните могат да го видят и пожелаят ли си нещо - ще се сбъдне.   Вярва се, че на този ден животните и птиците проговарят с човешки глас, а всички реки и поточета спират за миг, за да се пречистят и потекат отново. В Родопите смятат, че в тази нощ ветровете се бият помежду си.   На места в Югоизточна и Северна България на този ден по домовете ходят \"совойници\". Те са неженени моми, облечени като булка и младоженец. Със себе си носят китка босилек и мълчана вода, ръсят домовете на домакините и с песни наричат за здраве и късмет всеки в семейството.   Придружени са подобно на коледарите от по-малки момичета, които носят торбите с подаръците, с които са дарени совойниците: дребни пари, брашно, плодове, орехи, сланина, лук. Трапезата на Попова Коледа е постна: боб, постно зеле, постни сърми, плодове. На места, както на Коледа, се прави обредна пита с пара. Имен ден празнуват Кръстьо, Кръстана и всички с кръст в името.", "date": "2019.01.05", "title": "Днес е Попова Коледа, изтичат \"мръсните дни\""}
{"url": "http://epicenter.bg/article/Zelenite-tramvayni-relsi-ot-Ruski-pametnik-shte-badat-udalzheni-do-pl---Makedoniya-/172166/2/0", "text": "Зелените трамвайни релси от Руски паметник ще бъдат удължени до пл. „Македония“, а в зоната ще оформим линеен градски парк.   Това съобщи кметът на София Йорданка Фандъкова в официалната си страница във фейсбук.   \"Прекратяването на процедурата за реконструкция на трасето на трамвай №5 от Руски паметник до Княжево ни даде възможност да направим тези промени в проекта. С тях се запазват 163 места за паркиране, както и локалните платна за движение. С промените направени от едно от най-големите френски архитектурни бюра „Вилмот архитекти“ се предвижда увеличение на озеленяването – 467 дървета и 3720 кв. м. зелени площи. Осигуряват се пешеходното и вело движението и се създават места за почивка\", пише още Фандъкова.   Тя посочва, че напречните връзки ще бъдат обогатени с по-подходящи пресичания на трамвайното трасе.   \"Запазването на броя на местата за паркиране е едно от основните ни изисквания, защото прилежащите зони са строени в началото на миналия век, повечето сградите нямат гаражи и хората, които живеят там, нямат места за паркиране. Архитектите от „Вилмот архитекти“ ще ни консултират по промените, а архитектите от българска страна трябва да преработят документацията. Целта ни е през април да стартира отново процедурата за избор на изпълнител на цялостния ремонт на трасето на трамвай №5. Промените, които правим, ни дават възможност да направим по-зелена градска среда и да увеличим пешеходните пространства и зоните за почивка\", съобщи още кметът на София.    ", "date": "2019.01.05", "title": "Фандъкова: Зелените трамвайни релси от Руски паметник ще бъдат удължени до пл. „Македония“"}
{"url": "http://epicenter.bg/article/Valezhite-spirat--temperaturite-padat-do-minus-17-gradusa/172167/2/0", "text": "Минималните температури днес ще са от минус 8 до минус 3 градуса, а максималните ще стигнат до 2-3 градуса под нулата.    Край морето ще духа умерен вятър, термометрите ще са качат до 3 градуса, а сред вълните от 2-3 бала ще е над два пъти по-топло - температурата водата ще е около 7 градуса.    Над планините ще е облачно, само в Стара планина ще грее повече слънце. Сняг ще вали в Рила и Родопите. Максималната температура на височина 1200 метра ще е около минус 7, а на 2000 метра – около 12 градуса под нулата.  Утре застудяването продължава, в северната част от страната ще вали сняг.  В началото на следващата седмица ще има повече слънце, но термометрите ще паднат до минус 15 - минус 17 градуса. ", "date": "2019.01.05", "title": "Валежите спират, температурите падат до минус 17 градуса"}
{"url": "http://epicenter.bg/article/Alena--V-godinata-na-Yupiter-tryabva-da-merim-vsyaka-duma/172169/2/0", "text": "2019 г. е година на Юпитер и изисква да мерим всяка своя дума – една неправилно изречена дума може да предизвика война.   Това заяви в предаването „Тази събота” по БТВ астроложката Алена. От февруари пък по Китайския календар започва годината на Земния Глиган. В съчетание с огнения Юпитер може да избухне пожар и да предизвика конфликти, предупреди астроложката.   \"Политиците трябва да мерят всяка своя дума. Празнодумството трябва да изчезне, за да могат да се върнат обратно в своята среда, когато депутатството им свърши. Защото то все някога свършва\", казва Алена.   Трите водещи думи за 2019 г. са вяра, агресия и кариера, казва тя. И обяснява защо: „Вярата е водеща, агресията може да се появи, ако човек загуби вярата си. В момента, в който вярата изчезне, изригва агресията.  Ако няма агресия, ще има успех – добра кариера”.   \"Водните знаци са орисани да търпят нападки, но са ги предизвикали сами и ще продължат да ги предизвикват през цялата година. И тук да се обърнем към г-н Валери Симеонов, защото той е роден в \"Риби\" и във воден знак. Да внимава много, ама много, какво говори. Да си мери думите\", каза още Алена, говорейки за лиянието на звездите върху отделните зодиакални знаци.   Апелирам към президента на България, който трябва да издаде указа за местни избори, да не го прави във време на ретрограден Меркурий, защото вредата ще е много голяма - както за него, така и за България, каза още Алена.   Предишните местни избори бяха проведени на 25 октомври 2015 г.   Тя каза това, след като изреди периодите на ретрограден Меркурий - от 5 до 28 март, от 8 до 19 юли, от 20 юли до 1 август и от 31 октомври до 20 ноември.  Няма ретроградност по време на евроизборите, ако те са на 26 май. Датата е добра за България, ако евроизборите наистина са на 26 май, посочи Алена.  ", "date": "2019.01.05", "title": "Алена: В годината на Юпитер трябва да мерим всяка дума! Валери Симеонов да внимава какво приказва!"}
{"url": "http://epicenter.bg/article/Antikvaryat--u-kogoto-byaha-otkriti-kartinite-na-Maystora--Vidyah-gi-i-pozhelah-da-gi-imam--Sgreshih-/172170/2/0", "text": "Просто видях картините и пожелах да ги имам, защото ги разпознах. Картини на Майстора никой не би изпуснал.   Това сподели пред bTV антикварят Божидар Нейков, в дома на когото бяха открити картините на Майстора. Той казва, че му поискали 12 хил. лв., в крайна сметка дал 8 хиляди за всички платна.   Нейков твърди, че купил картините от друг антиквар на 2 януари.   \"Ако съм усетил нещо нередно, нямаше да ги взема. Аз не съм крал, аз ги предоставих доброволно. Обадиха ми се по телефона, попитаха ме. Хванаха този, който ми ги е продал. Не знам кой друг стои в тази верига. Измамници и крадци колкото искате\", казва още антикварят.   \"Ясно е, че съм сгрешил. Просто хубавите картини ме подмамиха. Когато човек види нещо хубаво се подлъгва\", допълва той.   До момента се издирва само 1 картина и една пишеща машина, която също е открадната от дома на наследника.   Картините са в добро състояние, няма повреди по тях. Това заяви Ангел Папалезов, началник за сектора за културно-исторически дейности в Главна дирекция \"Национална полиция\".   Той сподели, че и преди е разследвал антикваря Нейков и човека, който му е продал картините.", "date": "2019.01.05", "title": "Антикварят, у когото бяха открити картините на Майстора: Видях ги и пожелах да ги имам! Сгреших!"}
{"url": "http://epicenter.bg/article/Ivaylo-Penchev--Vredno-za-obshtestvoto-e-da-pomagame-na-lenivite/172175/2/0", "text": "Една част от обществото е свикнала, че ще си живее добре без значение от положените усилия и това е вредно за всички. Поговорката „Който не работи, не трябва да яде” е вярна, но се изисква твърдост, за да не си позволиш да помогнеш на „гладния”.   Така бизнесменът Ивайло Пенчев вижда големия проблем не само на България, но и на всички западни страни.   Той бе гост в сутрешния блок на БТВ.   „Произтича от Държавата на благоденствието. Когато държавата изпраща послание към хората: „Вие, глупави, умни, мързеливи, няма значение, вие заслужавате достоен начин на живот, всеки човек заслужава да живее достойно!”, това послание разглезва и унищожава (…) Точно тази склонност да помагаме на ленивите, които са по избор зависими, е вредна за обществото”, заяви той в студиото на „Тази събота”. Пенчев цитира Ницше според когото милосърдието било „един от най-големите пороци”.   „Трябва да знаем, че България не е най-лошото място и въобще не е от най-лошите места. България има шанс да се развие много по-бързо от голяма част от останалия свят”, подчерта Пенчев. Той изрази мнение, че ни липсва самочувствие и това не ни позволява да продаваме продукцията си скъпо и да бъдем независими: „Едно известно време сме били васали на турците, после – на руснаците, а сега – на американците”. Според Ивайло Пенчев страната може да се развие много по-добре, ако няма съпротива от страна на администрацията за внос на работници от чужбина – например, от Шри Ланка или Пакистан.   „Всяко общество се развива благодарение на една прослойка – предприемачите. Никой друг не развива обществата и не създава устойчиво богатство както предприемачите”, категоричен беше той. В същото време, той подчерта, че у нас има олигарси, които са „лешояди” и само „разпарчетосват”, като даде пример с Николай Банев: „Аз създавам стойност, а този човек е от тия, които унищожават стойност (…) Такъв човек не е предприемач, това е тарикат”.  ", "date": "2019.01.05", "title": "Ивайло Пенчев: Вредно за обществото е да помагаме на ленивите"}
{"url": "http://epicenter.bg/article/Georgi-Svilenski--Pravitelstvoto-tryabva-chas-po-skoro-da-osvobodi-darzhavata-ot-upravlenieto-si-/172177/2/0", "text": "Това каза заместник-председателят на ПГ на „БСП за България“ и зам.-председател на Транспортна комисия Георги Свиленски по време на пресконференция, предаде репортер на Агенция „Фокус“.    Във връзка с това, че кметовете трябва да определят кои пътища в общините ще са платени и кои не, Свиленски коментира: \"Следва следващата стъпка – определянето на цените.  “.   Свиленски попита това няма ли да се превърне в инструмент за наказание за послушни и непослушни общини. „Един министър говореше, че пътищата с лошо качество няма да се таксуват. Кой го определя това нещо?   Да прехвърляме на общината, вие си я поддържайте. Очаквам скоро да прехвърли държавата да някого, защото не може да я управлява. Очакваме в най-скоро да прехвърли тази отговорност на някой друг, не знаем обаче на кого. Затова в началото на процеса по стартирането на тол системата, светваме лампата Министерски съвет да влезе във функциите си, да поемат ясна отговорност министри, които са ангажирани с този процес“, каза Свиленски.  ", "date": "2019.01.05", "title": "Георги Свиленски: Правителството трябва час по-скоро да освободи държавата от управлението си!"}
{"url": "http://epicenter.bg/article/U-nas-42--ot-smartnite-sluchai-prez-2016-g--sa-mogli-da-badat-predotvrateni/172159/2/0", "text": "Уважаеми сънародници, Уважаеми представители на държавното управление и в частност на здравните власти,  заставаме със загриженост пред Вас за съдбата на болните деца и хора, имащи нужда от животоспасяващи операции, трансплантации и лечения, които нашето здравеопазване не може да осигури.   С болка научаваме, че безпомощността, липсата на воля за спасяването на критично болни хора, които по конституционно право следва да я получат от държавата, в която живеят, взе поредната жертва, Красимир Коев, на 17 години от Шкорпиловци. Тази тъжна вест дойде само след 3 месеца, през които живота напуснаха Адриан Петков на 28 год. от Перник и още двама пациенти, с тежка дихателна недостатъчност, на денонощно апаратно дишане, чакащи за белодробна трансплантация в мъки и отчаяние, след като с години се молят и чакат държавата в лицето на здравните ни власти, да им осигури животоспасяващите трансплантации на бял дроб в чужбина.   Допреди година това е било възможно в специализираната клиника в гр. Есен, в Германия, но защо, когато това бе възможно никой не осигури трансплантациите на тези от години борещи се за живота си деца и хора? Защо едва след като информацията за трагичната смърт на Адриан се оповести чрез медиите, здравните ни власти тръгнаха да търсят реактивно решение и отново нехайно, защото ако го търсеха истински, ако ги бе грижа, щяха да го намерят спешно.   Става дума за 15 души, чакащи от години. Още повече, ние не живеем в Африка. Член сме на ЕС, което ще рече, че би следвало да имаме достъп до всички здравни постижения, решения и интервенции, които не се прилагат у нас. Днес ни се обяснява как се правят огромни усилия и как се преговаря със специализираните центрове в ЕС за белодробна трансплантация без успех. България като членка на Евротрансплант, европейската агенция за трансплантации, не може да ползва услугите на тези центрове, тъй като в тези държави, т.нар. трансплантационен туризъм е забранен.   Въпросът ни е какво се случи, защо сега, а не когато бе възможно, нашите здравни власти не предприеха нищо? Защо и сега нехаят, защо не търсят спешно други решения, други центрове, извън тези, които отказват!? Докога ще се бавят? Ще обучават наши екипи в чужбина, да, добре, но болестта не чака и виждаме как само за 3 месеца взе 4 жертви.   Обяснението бе, че то, министерството преговаряло...но все още не се било договорило. Никой дори не излезе да се извини, да поднесе съболезнования. Тъжната новина по националните ни медии премина като нещо обичайно, което ще бъде забравено още утре, а може би още тази вечер...но не и от изстрадалите им семействата и близките им, които няма да простят.   А става дума само за 15 човека, деца и млади хора, които берат душа и близките им в отчаянието си са се предали. И всичко това се случва у нас, в държавата с трайна тенденция за демографски срив, в държавата, членка на ЕС, която дори е изоставила за последната  година поддържането на националния си регистър за новородените, та статистиката, която вчера ни бе предоставена, отново от медиите, бе събрана от родилните отделения в страната. И тя е страшна - 8% по- малко новородени за 2018 спрямо 2017.   На фона на това, България е и с ниво на детска смъртност два пъти по-високо от средното в ЕС. У нас умират 6,5/1000 живородени деца, спрямо 3,6/1000 в ЕС. Отново в ЕС, бе въведен нов показател, наречен „предотвратима смъртност“ от Европейската статистическа служба „Евростат“, който показва колко от смъртните случаи в съответната страна членка са могли да бъдат предотвратени при добра организация на здравеопазването и прилагането на ефективни клинични практики.   И се установява, че у нас 42% от смъртните случаи през 2016 г. са могли да бъдат предотвратени. България е отново на водеща позиция по този мрачен показател в ЕС.    За какво ли не се намериха пари в нашата държава, но не и за критично болните, за децата ни, които се страхуват да се обвързват, заради несигурността и безпаричието, не раждат, търсят реализация в чужбина, умират, поради безпомощността на държавата, и в частност на яловата ни здравна система, на липсата на воля да им се помогне, на цинично отношение към проблемите им и страданията им... Пример за това е, че дори и агенция за лечение на децата в чужбина вече я няма, преструктурира се, незнайно кога ще проработи и колко ще бъде ефективна, и това всичко се случва в условия на демографски срив.   Ето един пример за това, как държавата “стимулира” раждаемостта у нас: Едно нормално раждане в държавна болница офицеално струва 900 лв., а със секцио 2000 лв. При доходи на член от семейството под 450 лв. държавата осигурява еднократна помощ преди раждане 150 лв. и еднократна помощ при раждане за 1 дете 250 лв. Месечните помощи за отглеждане на дете при същите условия до завършване на средно образование е както следва: 1 дете - 40 лв., 2 деца - 90 лв., 3 деца - 135 лв. За семействата, с доход до 500 лв., майките получават само 80% от помощта. Семействата с по-високи доходи не получават никакви помощи за отглеждане на децата си от държавата.   Това, което виждаме и изпитваме на гърба си са: ниска раждаемост, висока детска смъртност, никакви усилия от страна на държавата да осигури лечение на тежко болните деца, месеци протести, унизително молене и стоене на майките с болни деца пред прозорците на комфортно седящите в креслата си чиновници, държащи в ръцете си живота на децата и семействата им като заложници.   А още през 2012 г. Европейската Комисия спусна директива, която указва въвеждането на здравни, социални услуги и придобивки за хората в неравностойно положение, едни от които са инвалидите, особено децата инвалиди. Цели 6 години нашата държава не предприе нищо по изпълнението на тези препоръки, със силата на задължение, защото страната ни ги е приела и подписала.   Ако не бяха майките на болните деца да излязат на улицата, вместо да отглеждат безпомощните си душици, и до днес нямаше да се направи нищо по въпроса. И когато осъждаме младите хора останали да живеят у нас, че не раждат, че са се отдали на кариеризъм, не се ли питаме защо е така!? И как да раждат, милите? Кой да им осигури средства за раждане,  да изхранят и отгледат новороденото, да го научат на добродетели, когато търсещи прехрана и затънали в грижи за едното изхранване, те са уморени, стресирани, нервни, строги и без онази градивна комуникация с децата, която им дава топлина, любов и увереност в израстването им и ги изгражда като хора и личности.   Освен всичко, тези деца трябва да учат, да се образоват, да се стимулира у тях интерес към знание и потребност от това да бъдат полезни на обществото един ден като пораснат, а не да се учат на слугинаж и задоволяване с най-малкото. За всичко това са нужни средства, спокойни, чувстващи подкрепата на държавата родители, имащи сила и възможност да възпитат достойни граждани.   Децата са Божият дар на всяко семейство, на всяка нация, на целия свят. Те са нашето бъдеще. Наш дълг като родители, нация, държава е да ги опазим, възпитаме, защитим и подкрепим във всичко. Правим ли го, ние като родители, институциите като образование, здравеопазване, социално министерство, финансово министерство? Очевидно, НЕ!   Иначе те не биха напускали страната ни,ъне биха умирали, поради невъзможност в 21 век да бъдат лекувани, не биха живели в мизерия и нищета, отхвърлени и изоставени от обществото и най-вече от управниците ни, в своето страдание и немощ, бидейки инвалидизирани.   Ние, представителите на пациентски неправителствени организации, на хора от здравеопазването, на благотворителни организации и гражданите на република България, се обръщаме към Вас, представителите на властта:   Спрете с потъпкването на исконното конституционно право на всеки българин да получи необходимото му здравеопазване и помощ в България. Имайте милост над тези деца и народ! Нека никой гражданин на Европейска България да не умре повече заради бездействието, бездушието, липсата на воля и най-вече на отговорност и човечност у тези, от които зависи това. Имайте страх от Бога! Екип на фондация \"Множествена склероза - не си сам\"", "date": "2019.01.05", "title": "У нас 42% от смъртните случаи през 2016 г. са могли да бъдат предотвратени"}
{"url": "http://epicenter.bg/article/Daniya-ne-dava-razreshenie-za--quot-Severen-potok-2-quot-/172185/7/0", "text": "Дания отказа окончателно да даде разрешение за строителството на газопровода \"Северен поток\" в своя континентален шелф, като се аргументира с въздействието на проекта върху нейната сигурност, пише френският \"Льо Монд\", цитиран от руски медии.   Френският вестник обаче обяснява и че до спиране на проекта едва ли ще се стигне и че разрешението е почти гарантирано. „През август 2018 г. Nord Stream 2 подава пред датските власти нова заявка за разрешение на друг маршрут. Като заобикаля остров Борнхолм от север, газопроводът не минава през датския континентален шелф и пресича само териториални води на страната, които попадат под друго законодателство: трябва да се има предвид само въздействието върху околната среда. Така че разрешението е почти гарантирано“, пише \"Льо Монд\". Официално, строителството на газопровода чиято дължина е 1200 километра и трябва да доставя газ от Русия в Германия, се движи по график. Но стоежът, който се финансира от руския \"Газпром\" ще трябва да бъде спрян, защото Дания не разрешава тръбата да мине през нейната територия. Ако руският президент Владимир Путин и германският канцлер Ангела Меркел твърдят, че става дума за чисто бизнес проект, то датският премиер Ларс Расмуссен смята, че не трябва да се игнорира политическото влияние на газопроекта – проблем, който трябва да се обсъди в Брюксел. Расмусен се е съгласен със становището на Меркел и Путин, че става дума единствено за икономически проект.   \"Геополитическата ситуация в региона се промени драстично: конфликтът в Украйна, напрежението в Балтийско море, нарушенията на нашето въздушно пространство, разполагането на ракетите \"Искандер\" в Калининградска област\", твърди бившият министър на отбраната на Дания  Ник Хеджеруп. Датският парламент прие поправка, според която министърът на външните работи да налага вето на всяко строителство в датския континентален шелф, ако ппрецени, че интересите на страната в сферата на сигурността и дипломацията са застрашени.   Въпреки мненията на мнозина политици в Копенхаген според руските медии разрешението на Дания е почти гарантирано. Според руската страна били намерени начини за разрешаване на проблемите, а Дания просто иска да покаже как една малка държава е способна да защити външната си политика.   Русия строи едновременно три газопровода за износ на синьо гориво. Два от тях трябва да доставят природен газ за Европа - \"Северен поток 2\" и \"Турски поток\", а третият - \"Силата на Сибир\" - за Китай.        ", "date": "2019.01.05", "title": "Дания спира \"Северен поток-2\"?"}
{"url": "http://epicenter.bg/article/NASA-ottegli-pokanata-si-kam-Dmitriy-Rogozin/172187/7/0", "text": " съобщават руски медии, позовавайки се на прессекретаря на американската космическа агенция. В САЩ Рогозин трябвало да посети и компанията \"Бойнг\".   Това се случва, след като американски сентори заявиха, че ще попречат на Рогозин да влезе в САЩ, тъй като е в списъка на руските граждани, на които са наложени санкции заради участието им в анексирането на Крим.   РИА Новости припомня, че посещението на Рогозин трябвало да е в отговор на визитата на шефа на НАСА  Джим Брайдънстийн в Русия. Именно затова Брайдънстийн е отправил поканата към Рогозин през есента на миналата година.  \"Брайдънстийн трябва незабавно да оттегли поканата си, преди Конгресът да се намеси\", заяви сенатор Джин Шахин и добави, че \"Рогозин е известен със своите раситски, хомофобски и антиамерикански изказвания и неговото идване в САЩ означава провокация срещу фундаменталните ценности на нашата външна политика\".    ", "date": "2019.01.05", "title": "НАСА оттегли поканата си към Дмитрий Рогозин"}
{"url": "http://epicenter.bg/article/Pravoslavna-tsarkva-na-Ukrayna-poluchi-svoyata-nezavisimost/172188/7/0", "text": "Православна църква на Украйна получи своята независимост - отбелязвайки историческото си отделяне от лоното на Руската православна църква (РПЦ), съобщава Би Би Си, цитирана от БГНЕС. Това стана по време на церемония в Истанбул, на която вселенският патриарх Вартоломей - духовният водач на православните християни от цял свят, подписа декрета за автокефалия на новата украинска православна църква. Така официално приключи процеса по отделянето от Москва, договорен през октомври миналата година.   Вартоломей ще връчи така нареченият „томос“ (указ, постановление на предстоятел на поместна църква по важен въпрос засягащ църковното устройство и организация) за автокефалност на украинския митрополит Епифаний на 6 януари. Официалните церемонии преди подписването на документа започнаха с литургия в църквата „Свети Георги“, на която присъства и украинския президент Петро Порошенко.     В неделя - денят, в който според Юлианския календар се празнува Бъдни вечер, томосът ще отпътува за Украйна. В понеделник – на Коледа, в Киев се очакват всенародни тържества по повод независимостта на Украинската православна църква.      ", "date": "2019.01.05", "title": "Православна църква на Украйна получи своята независимост"}
{"url": "http://epicenter.bg/article/Uvelichava-se-broyat-na-zhertvite-ot-strelbata-v-Kaliforniya--predimno-studenti-/172190/7/0", "text": "Увеличава се броят на загиналите след като неизвестно лице откри огън в бар в американския град Таузънд Оукс, щата Калифорния, предаде Би Би Си.   До момента се съобщава за най-малко 13 души. Нападението бе извършено по време на концерт в заведението. На място бяха изпратени полицейски екипи.   Престъпникът влезе в бара, затвори вратата след себе си, залости я, хвърли няколко димни гранати и започна на стреля по публиката, която бе съставена предимно от студенти в местен колеж, заявяват очевидци. \"Стрелецът е на около на 20 години, с брада и прилича на човек от Близкия изток\", каза друг свидетел на престъплението.   Шерифът на градчето, което се намира на около 60 километра от Лос Анджелис, Гаро Джулян заяви: Убитите цивилни са 11. Смъртта си намери и наш, колега, отзовал се пръв на сигнала. Нападателят е ликвидиран. Мотивите за стрелбата са в процес на изясняване. Властите не изключиха вероятността нападателят да е терорист. Според очевидец на нападението престъпникът е заплашвал бармана и му е искал пари.", "date": "2019.01.05", "title": "Увеличава се броят на жертвите от стрелбата в Калифорния, предимно студенти "}
{"url": "http://epicenter.bg/article/Ruskata-patriarshiya--Tomosat-za-ukrainskata-avtokefaliya-e-list-hartiya-bez-kanonichna-sila-/172191/7/0", "text": "Подписването на томоса за разколниците в Украйна окончателно откъсна Вселенската патриаршия от световното православие, заяви пред ТАСС днес прессекретарят на патриарха на Руската православна църква, свещеник Александър Волков.   \"Патриарх Вартоломей окончателно се откъсна от световното православие, тръгвайки по пътя на разкола\", каза той, коментирайки подписания днес от Вартоломей в Истанбул томос за автокефалия на новосъздадената обединена православна църква в Украйна. Според прессекретаря на руския патриарх Кирил \"подписването на томоса е нищожно от канонична гледна точка и е трагично за Вартоломей и неговите поддръжници, подписали днес своята духовна капитулация\".    По същия начин се изрази и председателят на синодалния отдел на Московската патриаршия по взаимоотношенията на църквата с обществото и медиите Владимир Легойда. \"Томосът е просто лист хартия, резултат от необуздани политически и лични амбиции. Той е подписан в нарушение на каноните и затова няма никаква канонична сила\", писа Легойда в своя блог в месинджъра \"Телеграм\".    Той напомни, че приближава един от главните християнски празници, радостта от срещата с който не може да бъде отнета от никакви политически сили. \"Както и да се опитват някои украински политици с помощта на истанбулския патриарх да отнемат Рождество Христово (което в Русия и Украйна се отбелязва по стар стил на 7 януари - б.р.) от милионите вярващи в Украйна, то все пак ще настъпи\", отбеляза Легойда, пише БТА.   ", "date": "2019.01.05", "title": "Руската патриаршия: Томосът за украинската автокефалия е лист хартия без канонична сила "}
{"url": "http://epicenter.bg/article/Gartsiya-sprya-navlizaneto-na-TIR-ove-v-stranata-zaradi-snegovalezh/172194/7/0", "text": "От 7 ч. тази сутрин Гърция спря навлизането на товарни автомобили на територията на страната през ГКПП „Кулата-Промахон” заради снеговалеж, предаде кореспондентът на БГНЕС за региона.   За леките автомобили се изискват вериги, те не се спират, но се предупреждават, че ако нямат такива, ще бъдат спрени в района на гр. Серес. Той се намира на 23 км след границата. В 11 ч. опашката на преди граничния пункт е над километър и се увеличава. В района на казиното преди граничния пункт има патрули на Пътна и гранична полиция, първите казаха, че им е наредено да не пускат товарните автомобили.  ", "date": "2019.01.05", "title": "Гърция спря навлизането на ТИР-ове в страната заради снеговалеж"}
{"url": "http://epicenter.bg/article/-quot-Zhaltite-zhiletki-quot--otnovo-izpalniha-ulitsite-na-Parizh/172197/7/0", "text": "Протестиращи от движението на „жълтите жилетки“ отново изпълниха улиците на Париж, съобщава АФП.   Говорителят на правителството Бенжамен Гриво определи демонстрантите като „хардлайнери“, чиято единствена цел е оставката на кабинета. Няколкостотин демонстранти се събраха на емблематичния булевард „Шанз Елизе“ в центъра на Париж. Около 15 полицейски буса с десетки служители на реда също са разположени в района.   Протестни шествия се провеждат в още няколко от големите градове на Франция. Това е осмата събота на протести, свикани от „жълтите жилетки“. Броят на хората обаче рязко е намалял спрямо началото на демонстрациите миналия ноември.   В сряда обаче един от най-изявените представители на движението - Ерик Друе, беше арестуван, и това предизвика гнева на неговите поддръжници. В Париж демонстрантите свикаха протестен марш от сградата на кметството до парламента, както и митинг на „Шанз Елизе“, който беше сцена на бунтове при предишните протести. От полицията съобщиха, че демонстрациите в цялата страна се провеждат при засилени мерки за сигурност.      ", "date": "2019.01.05", "title": "\"Жълтите жилетки\" отново изпълниха улиците на Париж"}
{"url": "http://epicenter.bg/article/Hilyadi-ungartsi-protestiraha-v-Budapeshta-sreshtu-noviya-zakon-za-izvanredniya-trud/172202/7/0", "text": "Хиляди унгарци протестираха в центъра на Будапеща срещу нов закон, който разрешава на работодателите да възлагат на подчинените си до 400 часа извънреден труд годишно, предаде Ройтерс, цитирана от БТА.   През последните седмици опозиционни групи организираха редица протести в Будапеща и други унгарски градове срещу, по думите им, авторитарното управление на консервативния премиер националист Виктор Орбан.   Днешният протест бе организиран от опозиционни партии, синдикати и граждански сдружения. Той бе насочен главно срещу новият трудов закон, наричан \"робовладелски\" от критиците му. Протестиращите преминаха под снега в шествие от историческия Площад на героите до сградата на парламента на брега на Дунава, носейки транспаранти с надписи като \"Да изметем режима\". Някои демонстранти носеха табели с призив за национална стачка или постваха такъв призив в социалните медии.   Изменението на Кодекса на труда, което бе прието от парламента миналия месец, е подложено на остри критики и предизвика най-големите улични протести от повече от година. Новият текст може потенциално да прибави по около два допълнителни часа към всеки работен ден или еквивалента на още един работен ден в седмицата. Той не е бил обсъден със синдикатите.   В четвъртък управляващата партия Фидес повтори, че протестите са част от кампания за изборите за Европейски парламент през май в помощ на поддръжниците на масовата миграция в ЕС.  ", "date": "2019.01.05", "title": "Хиляди унгарци протестираха в Будапеща срещу новия закон за извънредния труд"}
{"url": "http://epicenter.bg/article/Salzotvoren-gaz-sreshtu--quot-zhaltite-zhiletki-quot--v-Parizh/172203/7/0", "text": "Сблъсъци избухнаха по време на подновените протести на „жълтите жилетки“ в Париж, съобщава „Рашъ тудей“.   Полицията се опита да отблъсне демонстрантите със сълзотворен газ и димни гранати, когато те се опитаха да преодолеят кордона на силите на реда в центъра на френската столица край сградата на парламента. Френските власти изпратиха около 3600 полицаи и служители на силите за сигурност, които да охраняват днешните протести на „жълтите жилетки“ в цялата страна.   Този път обаче по улиците на Париж не се забелязваха водни оръдия и бронирани автомобили, каквито имаше при предишните демонстрации. Маршът на демонстрантите започна мирно като премина по емблематичния булевард „Шанз Елизе“.   Протестиращите пееха националния химн „Марсилезата“ и развяваха френския флаг и банери, на които имаше призиви за оставката на президента Еманюел Макрон.   БГНЕС припомня, че протестиращите от движението на „жълтите жилетки“ изпълниха улиците на Париж. Говорителят на правителството Бенжамен Гриво определи демонстрантите като „хардлайнери“, чиято единствена цел е оставката на кабинета. Няколко стотин демонстранти се събраха на емблематичния булевард „Шанз Елизе“ в центъра на Париж от рано сутринта. Около 15 полицейски буса с десетки служители на реда също са разположени в района. Протестни шествия се провеждат в още няколко от големите градове на Франция. Това е осмата събота на протести, свикани от „жълтите жилетки“. Броят на хората обаче рязко е намалял спрямо началото на демонстрациите миналия ноември. В сряда обаче един от най-изявените представители на движението - Ерик Друе, беше арестуван, и това предизвика гнева на неговите поддръжници.   В Париж демонстрантите свикаха протестен марш от сградата на кметството до парламента, както и митинг на „Шанз Елизе“, който беше сцена на бунтове при предишните протести. От полицията съобщиха, че демонстрациите в цялата страна се провеждат при засилени мерки за сигурност.      ", "date": "2019.01.05", "title": "Сълзотворен газ срещу \"жълтите жилетки\" в Париж"}
{"url": "http://epicenter.bg/article/Povdignaha-obvineniya-sled-krazhbata-na-kartini-na-Maystora/172206/3/0", "text": "Прокуратурата повдигна обвинения след кражбата на картини на Владимир Димитров - Майстора и пловдивския художник Димитър Киров. Двама антиквари ще отговарят за укриването на произведенията на изкуството. Издирването на крадците продължава.   Крадците не са знаели кои са авторите на картините, твърдят разследващите. И затова вероятно са пропуснали да вземат още няколко платна на Владимир Димитров - Майстора от дома на неговия наследник.   \"Доколкото ми е известно, първоначалните суми, които са искани, са били в размер на 2000 - 3000 лева за всички произведения. Тези пари са им били дадени от антикварите\", заяви Ангел Папалезов - началник на сектор \"Престъпления с културно-исторически ценности\".   Картините били предлагани на множество търговци, но повечето отказали. Божидар Нейков купил 9 от тях.   Той разказа пред БТВ, че дал 8000 лева. Божидар Нейков се е изкушил, даже и той от своя страна тръгнал да ги продава на други хора. И тези хора, стреснали се от медийния шум и възможността да загубят пари и имиджа си, и бизнеса си, ни съдействаха, казва още Ангел Папалезов.   Не съм съден за такива неща, защото предимно аз си ги купувам, не се занимавам с други работи, твърди обаче Божидар Нейков. Аз не съм ги укрил, аз ги предоставих доброволно, отбелязва още той.   Божидар Нейков вече е разследван. Пак за проблеми с картини - обсебвания, фалшификации, нормалните проблеми в арт бизнеса. Другият антиквар с прякор Наско Дългия, от когото Нейков твърди, че купил картините, е пуснат под гаранция от 5000 лева.   ", "date": "2019.01.05", "title": "Повдигнаха обвинения след кражбата на картини на Майстора"}
{"url": "http://epicenter.bg/article/V-polunosht-sreshtu-Bogoyavlenie-vodata-pochva-da--quot-chuva-quot--i-da-izpalnyava-zhelaniya/172171/2/0", "text": "  Народът на Слънцето винаги е почитал водата, като символ на Живота и Сътворението.    Паметта и силата на Водата, както и тяхната употреба и контролиране учените откриват и започват да използват през последните 15 години. Оказва се, че това е много старо знание, познато на българите от векове!      когато в полунощ “потайна доба” небето се разтваря и сам Бога застава на Портата и “изпълнява желание”. Това е Нощта на Мълчаната вода: Изнася се съд с чиста вода, която цяла нощ “мълчи” под звездите. И всеки, който иска “сбъдване” в полунощ, до тази вода изрича най-голямото си и силно желание. Водата и Бога го чуват и го „сбъдват”! Наричат го ДА БЪДЕ!    Млади мъже се хвърлят в реката за здраве и “мъжка сила”, а мъжки отрочета до една година се изкъпват в студена вода, за да станат мъже. Хвърлянето на Кръста е много стар, предхристиянски обичай, който символизира връщането на Животворното начало на водата. За това на този ден водата лекува и заздравява и всеки иска да умие болест и грях на Живата вода!    На този ден се къпят млади жени и женски отрочета до една година. Тъй като женската утроба носи Силата на сътворението, жените понасят котли с Жива вода от “къпаните” реки и ръсят с тях за здраве и Благоденствие. Жените са Водичарки, Совойници. В някои райони на този ден отново се гадае и предсказва за любов и зачеване. На 7-ми януари свършват всички коледни празници и женското и мъжкото начало се обединяват от Водата и Сътворението.   Започва сватбения период! НАРЕЧИ СИ ВОДАТА! На ВОДИЦИ се нарича за Ново начало! Това може да бъде сторено както на 6-ти , така и на 7-ми януари. Обредът се извършва с Вода, която от Мълчана се превръща в Наречена. Предизвиква се и се изказва почит пред Силата на Водата, за да е силно и плодоносно Новото начало! Нарича се за Ново начало, Сила, Благоденствие, Любов и Здраве!    Може да е купа или малка тенжерка. По-добре да е по-голям съд и по-широк! Гледай да не е пластмасов съд. Някога водата се е наливала от извор или кладенец, но ти ползвай чешмата в къщи. Изнеси водата навън – на балкона или прозореца, или на двора. Хвани съда с две ръце и притихни малко с водата си. Остави я да те усети. Подишай свежия въздух с нея. Постойте си така поне 5 минути. Поздрави я и й кажи името си. НА ГЛАС!!! Тя вече те познава. Тя е ТВОЯТА вода.   Постойте още малко заедно, остави съда навън и се прибери. Нека водата ти остане няколко часа под небето да се „измълчи” и пречисти. Точно преди полунощ излез отново при нея. Тогава преди ВОДИЦИ силата й е най-голяма. Отново хвани съда с две ръце. Дланите ти трябва плътно да обхващат стените. Знам, че е студено… Сега се свържи с твоята вода. Помисли кое е най-голямото ти желание, кое е това, чието сбъдване ще ти донесе нова Сила и Радост. Не бързай! ИЗРЕЧИ НА ГЛАС ПРЕД ВОДАТА СИ НАЙ-СЪКРОВЕНОТО СИ ЖЕЛАНИЕ! Заяви волята си ясно и категорично! Наричай, не моли! Притихни отново и постой с нея. Опитай се да си представиш как ще изглежда живота ти, когато точно това желание бъде сбъднато. Опитай се да „видиш” тази картина в твоята вода. Огледай се в нея! Как ще изглеждаш сбъднат? Виж как си облечен! Има ли някой наоколо? Къде си? На какво мирише? Какъв сезон е? Наслади се на Сбъдването си!   Предизвикай абсолютната си увереност, че това ще се случи! Кажи на водата всяка дума, която се явява в този момент… И завърши НА ГЛАС с най-старото и силно наричане: РЕЧЕНОТО МИ ДА БЪДЕ СТОРЕНО!   После покрий водата с кърпа (по възможност бяла) и се прибери.   Остави водата си цяла нощ да поеме ПРАВОТО ТИ СЛОВО. Да го чуе, да го залюлее, да го изкъпе, да му вдъхне живот и да пренареди твоето СБЪДВАНЕ. Сутринта на ВОДИЦИ, когато се събудиш първо иди при Водата си. Измий си очите с нея и с много обич отпий от твоето Сбъдване. После пак… Усети твоя ДАР с цялата си душа. После склони чело пред Водата и на глас й благодари! Прибери я. Можеш да я изпиеш цялата или по малко, както искаш, да наръсиш с останалото от нея дома си, да полееш някое цвете – както прецениш. Това е НАРЕЧЕНА вода и тя ще носи енергията на желанието ти. Силата й е право пропорционална на емоцията, която си вложил в нея и на количеството Вяра, изпълваща душата ти. Така че, магията е в твоите ръце!   И НЕКА РЕЧЕНОТО ТИ В ТАЗИ НОЩ ДА БЪДЕ СТОРЕНО!  ", "date": "2019.01.05", "title": "В полунощ срещу Богоявление водата почва да \"чува\" и да изпълнява желания"}
{"url": "http://epicenter.bg/article/Edna-ot-meditsinskite-sestri-osadi-9-ot-machitelite-si-v-Libiya-po-SPIN-protsesa/172184/2/0", "text": "Близо 12 години след завръщането у нас, една от осъдените в Либия по т.нар. „СПИН процес“ медицински сестри дочака справедливост. На първа инстанция, в Софийския градски съд, Нася Ненова осъди девет от своите мъчители, съобщава \"Де факто\".   Служителите на Главно следствено управление на Джамахирията, сред които и един генерал, да платят на Нася Ненова 500 000 лева обезщетение за неимуществени вреди и 26 617 лева за имуществени, постанови съдия Вергиния Мичева от СГС, съобщава изданието.   Това е единственото от петте дела, заведени от медицинските ни сестри, с благополучен финал засега. Две от делата – по исковете на Кристияна Вълчева и на Валентина Сиропуло, са прекратени от СГС. Останалите две – по исковете на Снежана Димитрова и на Валя Червеняшка, все още са висящи.   Българските медицински сестри Кристияна Вълчева, Нася Ненова, Валентина Сиропуло, Валя Червеняшка, Снежана Димитрова и палестинският лекар Ашраф ал-Хаджудж бяха арестувани в Триполи през 1999 г. по обвинение за заразяването на над 400 либийски деца с вируса на СПИН и заговор срещу Джамахирията. По-късно бе задържан и съпругът на Кристияна Вълчева д-р Здравко Георгиев. Те прекараха години наред в затвори и бяха подложени на зверски мъчения, преди да бъдат осъдени на смърт, по-късно присъдата бе заменена с доживотен затвор. През юли 2007 г., със самолет на тогавашната съпруга на френския президент Сесилия Саркози осъдените са върнати в България. А българският президент Георги Първанов ги помилва.   Първият, потърсил сметка за изтезанията в Либия, е палестинският лекар Ашраф Ал-Хаджудж, от 2007 г. български гражданин. Той завежда гражданско дело за непозволено увреждане пред граждански холандски съд в Хага. На 21 март 2012 г. този съд излиза с осъдително решение срещу девет високопоставени либийски полицаи, осъдени солидарно да заплатят на ищеца 750 000 евро обезщетение за нанесени материални щети и 250 000 евро обезщетение за неимуществени вреди, ведно със законната лихва по либийското право от 27.07.2011г. до окончателното изплащане.    ", "date": "2019.01.05", "title": "Нася Ненова, една от медицинските сестри, осъди 9 от мъчителите си в Либия по СПИН процеса"}
{"url": "http://epicenter.bg/article/13-kukerski-grupi-defilirat-na-festivala-v-Blagoevgrad/172189/2/0", "text": "13 групи се представят на XI-ия фестивал на кукерските и маскарадни игри, който се провежда днес в Благоевград.   Стотиците участници от кварталите на Благоевград и съставните села се представят пред журито с традиционните кукери, танцьори, любопитни персонажи от злободневни теми, както и традиционните за района обреди и обичаи.   Заради фестивала са затворени булевард „Св. Св. Кирил и Методий” и пресичащите го улици „Владо Черноземски” и „Илинден”.    ", "date": "2019.01.05", "title": "13 кукерски групи дефилират на фестивала в Благоевград"}
{"url": "http://epicenter.bg/article/Aleksandar-Simov-skochi-na-Ivaylo-Penchev--Dosaden-dardorko--eksploatator-do-posledno-/172192/2/0", "text": "  Докато ни къпят с медийни клетви за просперитет, развитие и геополитически успехи срещу обикновените българи се води истинска класова война. Разбира се, че ще се опитват да я крият зад философски разсъждения и телевизионен шаманизъм, но тя е най-реалното нещо, което се случва наоколо.   Актуалният пример е от днес. бТВ са дали думата на бизнесмена Ивайло Пенчев - досаден дърдорко и високомерен богаташ, който е обявил, цитирайки Ницше, че \"милосърдието е един от най-големите пор оци\".    Склонността на обществото да помага да помага на ленивите и тези, които били зависими по избор била вредна. Държавата разглезвала ленивите, защото буквално казвала, че \"всеки човек има правото да живее достойно\". А България можела да стане много по-добро място, било необходимо единствено държавата да позволи на бизнеса да си внася работници от чужбина, например от Шри Ланка или Пакистан...   На разглеждайте това като ментална екзотика или начало на психически срив. Това е ясно осъзнато идеологическо разсъждение. При това базирана на шокираща лъжа. Пенчев дори не си прави труда да види какъв точно \"достоен\" живот осигурява тази държава на хората в затруднение.    България не глези бедните, тя бавно ги убива, или просто имитира грижи за тях. Иначе щяхме ли да четем постоянно новини за умрели от студ хора, непотърсени от никого с месеци.  Единствените хора, които България глези са едрите бизнесмени, които получават лъвския пай от държавните поръчки. Ама нещо не виждам Пенчев да се гневи на това .    На него са му виновни \"мързеливите\" и \"ленивите\" - този тумор на богаташкото щастие.    България всъщност е пример за това какво се случва с една държава, когато стане немилосърдна и абсолютно непукистка.    Но класовата война става истинска, когато видим последната част. Значи да си внесем работници отвън, за да може доходите у нас да си стоят ниски. Това е разсъждение на плантатор в ферма за памук отпреди 3 века. Нищо повече. Потосмукач и експлоататор до последно.    Ето това е прецакването у нас. Класовата война тече с пълна пара, но само едната страна е организирана. И вече дори не я е страх да го покаже..", "date": "2019.01.05", "title": "Александър Симов скочи на Ивайло Пенчев: Досаден дърдорко, експлоататор до последно!"}
{"url": "http://epicenter.bg/article/Stud-i-vyatar-prez-novata-sedmitsa--Temperaturite-padat-do-minus-17-gradusa/172193/2/0", "text": " от северозапад, в Източна България втория ден от север-североизток, ще нахлува нова порция студен въздух. Ще превалява сняг, на повече места в Северна България. Още през нощта срещу вторник вятърът ще отслабне, облачността ще се разкъса и ще намалее.    ще се понижат на места до минус 15° - минус 17°. Ще бъде предимно слънчево с временни увеличения на облачността над западните райони. Дневните температури ще бъдат предимно между минус 5° и 0°.    и минималните ще бъдат между минус 13 и минус три градуса. Сняг ще превалява над Западната част от страната. Максималните температури ще бъдат между минус 1 и 6 градуса.    Валежи от дъжд се очакват над Източната част на страната.  Минималните ще бъдат между минус 5 и нула градуса, максималните - между минус 4 и 12 градуса.    Валежи от сняг се очакват над Перник, Благоевград, Кърджали и Смолян. Минималните температури ще бъдат между минус 7 и минус 5 градуса, а максималните между 0 и 3 градуса.   През почивните дни валежи от сняг и дъжд не се очакват. Минималните температури ще бъдат между минус 9 и минус 2 градуса, а максималните между 1 и 4 градуса.", "date": "2019.01.05", "title": "Студ и вятър през новата седмица. Температурите падат до минус 17 градуса"}
{"url": "http://epicenter.bg/article/V-Kalofer-i-Vratsa-zapochvat-proyavi-za-171-godini-ot-rozhdenieto-na-Botev/172195/2/0", "text": "В родния град на Христо Ботев - Калофер, започват проявите, свързани със 171-вата годишнина от рождението на поета революционер, която се навършва утре, съобщава БНР.   В Националния музей „Христо Ботев“ ще бъде представен късометражният филм „На прощаване“ и ще се проведе среща с творческия екип, създал продукцията. Вечерта в сградата на читалището ще се състои тържествено събрание. След това  ще бъде представена театралната постановка „Духът на поета“. Митингът поклонение ще бъде утре на Централния площад  в Калофер.   И във Враца, градът по Околчица, свързан с гибелта на поета, днес започват проявите, свързани с отбелязването на 171-вата годишнина от рождението на поета революционер.   По традиция във Враца рождението на Христо Ботев на 6 януари се отбелязва в навечерието му с Ботева вечер в Историческия музей в града. Тази вечер тя ще започне с изложба с вещи на поета-революционер. Експозицията е под наслов „Христо Ботев - живот и дело“.   След това ще има среща-разговор с Неда Антонова - единствената българка носител на приза „Златен меч“.    Традиционно интересът на врачани към Ботевата вечер е голям: „Ботев ако не помним, кой да помним“, „Аз като поет го оценявам  и като революционер, разбира се, много бележита личност“, „Велик българин, с който българите трябва да се гордеем. За голямо съжаление днес липсват такива хора и затова сме на тоя хал“, бяха част от коментарите в навечерието на годишнината.        ", "date": "2019.01.05", "title": "В Калофер и Враца започват честванията  за 171 години от рождението на Ботев"}
{"url": "http://epicenter.bg/article/Petya-Avramova-na-izvanredna-preskonferentsiya--Vkarvame-2000-bankomata--prez-koito-shte-kupuvat-vinetki/172196/2/0", "text": "И обяви, че    \"Системата за електронно таксуване по републиканската пътна мрежа работи. \", заяви на пресконференцията министър Петя Аврамова.   \"От пускането на системата на 17 декември, когато започнахме да продаваме електронни винетки, бяха констатирани проблеми, които са докладвани на изпълнителя на договора.  , заяви Аврамова. По думите й обаче системата е сигурна и защитена.   Министър Аврамова коментира и призивите на лидера на БСП Корнелия Нинова да се понесе политическа отговорност заради хаоса с винетките.   \"В ГЕРБ проблем с оставките нямаме и това сме го доказали. Проблем имат другите политически партии.  бе нейният отговор на атаките на социалистите.   \"  Нашата задача е да въведем тази справедлива система, да ремонтираме пътищата и да ремонтираме пътищата в България\", каза още Петя Аврамова.   Тя обясни, че поетапно ще се продават винетки и на касите на Easy Pay, а от следващата седмица поетапно започва продажбата в големите вериги бензиностанции, както и в „Български пощи“.   „Системата за електронно таксуване работи, подчертавам работи“, категорична е Аврамова.   Тя обаче вероятно ще бъде санкционирана, тъй като съгласно графика на АПИ и „Капш“ апаратите за самотаксуване е трябвало да бъдат монтирани до 31 декември 2018 г., а все още не са.   обясни още министърът.   Петя Аврамова обясни, че големият бум в закупуването на винетки се очаква в края на януари и дотогава системата ще работи перфектно. „Нашата работа е да продължим да надграждаме системата“, каза Аврамова.   \"Електронните винетки продадени от началото на 2019 г. са 73 000. за над 5 млн. лв. и в сравнение със същия период на миналата година събраните приходи са същите и загуба на средства няма\", добави министърът. „ “, коментира Аврамова и добави, че засегнатите трябва да подадат документи в АПИ и да докажат за допълнителните плащания за винетки.   Министърът добави още, че „Това е изцяло нова електронна система, която ние ще въведем и ще доведем състояние на перфектност“, обеща категорично министър Петя Аврамова.       ", "date": "2019.01.05", "title": "Петя Аврамова отговори на Нинова: Оставката не е решение! Вкарваме 2000 банкомата за винетки"}
{"url": "http://epicenter.bg/article/Gen--Andrey-Botsev--V-armiyata-nyama-naprezhenie--no-ima-hora--koito-sa-zainteresovani-da-ima-takova/172198/2/0", "text": "\"В армията няма напрежение, но има хора, които са заинтересовани да има такова\", коментира началникът на отбраната ген. Андрей Боцев, цитиран от \"Фокус\".   Според него споровете за избор на боен самолет са политически и са свързани по-скоро с избор на стратегически партньор. По думите му, напрежението и делението в армията се създават умишлено.   \"Не случайно между Коледа и Нова година се появи таблица със заплащането за звание и длъжност, която не отговаря на истината. Имаше и промени в различни наредби, които също не отговарят на истината и имаха за цел да се създаде напрежение, че едва ли не в армията заплатите ще се намалят. Следващата седмица ще има заповед на министъра, с която да се обявят новите заплати.   Там ще има разделения за звание и длъжност с цел да диференцират заплащането. Длъжности, които са по-непривлекателни и тежки, ще получават по-високи доходи. Най-голямо увеличение ще има във войнишкия и сержантския състав, като то достига до 16%\", обясни началникът на отбраната.   Ген. Андрей Боцев каза още, че 2018 за българската армия е значително по-добра от 2017.   \"От този месец се очаква увеличение с около 10% доходите на военнослужещите. Взети са мерки да се подобри социалния пакет и стартираха проектите за придобиване на многофункционален самолет и два многофункционални модулни патрулни кораба.   Очаква се началото на тази година да стартира и третият голям проект за придобиване на бойна бронирана машина.   Нашите военни са се доказали\", каза още той и даде пример с 36- ти контингент, който се върна успешно в България след мисия в Афганистан в пълен състав, а 37-ми още е още на място и изпълнява ангажименти към мисията до второ нареждане. ", "date": "2019.01.05", "title": "Ген. Андрей Боцев: В армията няма напрежение, но има хора, които са заинтересовани да има такова"}
{"url": "http://epicenter.bg/article/Prof--Aleksandar-Marinov--Prezidentat-Rumen-Radev-riskuva-kato-dostiga-do-raba-na-svoite-pravomoshtiya/172199/2/0", "text": "  Това каза за обзорното седмично предаване „Метроном“ на Радио „Фокус“ политологът проф. Александър Маринов и уточни, че именно държавният глава има смелостта да назове проблемите у нас.   Действията обаче трябва да бъдат предприети от обществото, допълни политологът.  „Слава Богу, че има такъв човек. Големият проблем е, че двуличието е достигнало патологични форми. В българската политика говоренето на лъжи и полуистини, което може би е още по-лошо, се е превърнало в повсеместна практика. И когато някой каже истината, започват да го обвиняват – че разделя нацията, че ненавреме го е казал.   Каква политика може да има в България, ако тя не се основава на признаването на очевидните факти, а точно обратното – на лъжата. Не е останало лошото зад гърба ни.     Ако не се вземат сериозни мерки и не се промени тази система, да започне да се управлява държавата по друг начин, да се спрат тези разрушителни процеси, нацията умира. Това какъв оптимизъм може да носи? Да го отричаме, да го прикриваме, защо? Каква политика е това?“, смята политологът.     В българското общество има и други хора, които виждат проблемите, назовават ги и търсят решения, и те много скоро ще влязат в политиката, допълни той.      Той припомни, че тогава исканата смяна е била за социалистическа система с нейната алтернатива или дори противоположност.    даваща реално такива резултати и високи стандарти, обясни политологът.   „  Без съмнение обществото ни е променено в огромна степен в сравнение с това, което беше до 1989 година, но със сигурност тези промени са противоречиви.     Дали очакванията са били реалистични, е друг въпрос. Все пак за 30 години новата система у нас би трябвало да покаже своите съществени преимущества, което според мен все още не се е случило“, обясни политологът.    коментира проф. Александър Маринов.   Най-важните индикатори за това виждаме в опитите на гражданите за справяне със засилващите се трудности, уточни политологът.   .   ", "date": "2019.01.05", "title": "Проф. Александър Маринов: Радев рискува, като казва истината за политическата ситуация!"}
{"url": "http://epicenter.bg/article/Plamen-Dimitrov-v-prognoza-za-2019-g--Shte-ima-predsrochni-izbori--ako-Borisov-iska-/172200/2/0", "text": "В настоящия момент аз не виждам такава енергия и, както винаги казваме, защото това е факт, предсрочни избори може да предизвика в момента само този, който управлява. Както винаги те са в ръцете на Борисов – ако той реши, че ще има предсрочни избори, ще има. Ако не реши, според мен, няма такава енергия и политическа култура, която да даде алтернатива, в която някой да види смисъла да тръгне на предсрочни избори.   Такава прогноза за 2019 г. направи в \"Офанзива\" по \"Канал 3\" президентът на КНСБ Пламен Димитров.    \"Аз смятам,  че има нужда от алтернатива в икономиката – икономическото развитие може да бъде подкрепено по друг начин, не само чрез регионалните, инфраструктурните проекти, което е добро, но не стига вече\", изтъкна Пламен Димитров и посочи, че липсва \"технологическото развитие\". \"От друга страна облагането, разпределението не е справедливо, и сега произвежданото пак не се разпределя справедливо, и това предизвиква толкова напрежение, толкова брожения сред хората. Важното е хората да усещат справедливост при данъчното преразпределение. Няма държава, в която 3/4 приходи да идват от косвени данъци и само 1/4 от преки данъци, при това в тези 1/4 ние, трудещите се, плащаме един милиард повече, отколкото бизнеса - данък печалба, който плаща бизнесът. Нещо не е в ред в това разпределение и то води след себе си усещането за несправедливост. Така че това (управляващите) може да променят, както и някои други неща още - в здравеопазването, в системата на социалното подпомагане. Така че има какво да се направи, не знам дали ще го кръстим радикална или по-малко радикална алтернатива, но не мисля, че това управление, което в момента дава Борисов, е перфектното: то е добро, защото очевидно се харесва от хората в голяма степен и продължава, но не дава най-добрите резултати, така че казвам, че може да бъде променено\", смята президентът на КНСБ.   \"Мисля, че 2019-та ще даде малко допълнителни доходи на част от българите, предвид увеличенията, които вече са факт на работни заплати в бюджетния сектор – половин милион българи, учители и т. н., в много частни предприятия също има сериозен ръст между 7-8-12%, но в същото време цените на основни стоки и услуги растат много бързо. И особено в зимните месеци хората изобщо не усещат някакви сериозни подобрения в джобовете си. Няма да станем много по-богати, няма да станем и много по-бедни, си мисля аз – говоря за работещите българи. Не е такъв случаят с пенсионерите, голяма част от тях с тази индексация, която е предвидена, те ще бъдат по-скоро толкова бедни, колкото са днес\", заяви още Пламен Димитров.     \"Смятам, че дълги години бизнесът в България стана мързелив и голяма част от него залагаше до скоро на едно погрешно предимство от евтин труд и ниски данъци, и всичко останало ще дойде от самосебе си. Доскоро това работеше, допреди кризата – такъв тип инвестиции тогава идваха, до голяма степен спекулативни – евтин труд и ниски данъци. След кризата те се оттекоха, вече чувам и политици, че ерата на евтиния труд в България свърши и това не е, че те го искат, а пазарът и трудът го налагат, поради това, че вече няма хора, които искат да работят за тези пари. Този модел е изчерпан, той ни доведе дотук в момента и този модел ако продължава да търси инвеститори, няма да ги намери. Трябва да ги търсим във високия сегмент, да се върнат нашите хора, които знаят и могат – навън получават 5-7-10 000 евра. За тях ако имаме подходяща среда и подходящи идеи и проекти, които да се насърчат, да се подкрепят, сигурен съм, че ще дойдат инвеститорите и те ще си дойдат заедно с тях. Една голяма част от сегмента на бизнеса ни е в изчерпан модел\", посочва той.    Пламен Димитров коментира и темата за възмездието за криминалния преход.   \"Дълго време чаках, първоначалните знаци и действия на изпълнителната власт и на правораздавателните органи,  показват, че поне има воля в тази посока да се върви. Най-накрая! Много хора питат \"Защо сега?\" И аз питам - защо сега, защо не вчера, защо не преди 5 години, отговор няма. И Баневи бяха известни кои са, и Арабаджиеви.   Но този отговор много по-слабо ме вълнува. Дори и да е заради идващите избори, ако ние вървим по този път устойчиво и наистина този, който е грабил, крал и е създал модела за лесното богатство да откраднеш, приватизирайки да оползотвориш по най-неразумния начин, или модела на постоянния труд, на системните усилия да учиш, да знаеш, да можеш, да ставаш бизнесмен, предприемач, който с труда си е докарал това богатство.   Аз не съм против богатите - не, не съм. Тези, които буквално са изкарали тези пари с ума си, с честен труд, денонощен - на пиедестал да ги турим! И да кажем - това е моделът на нашето общество: с труд трябва да може да постигнеш това, което правиш. Не с далавера, не, че си близък с тоя или оня, или си успял да се класираш чрез Комсомола някъде навремето.  Хората на труда следва да връщат по-малко, а тези, които дължат, съответно, да не си крият данъците през офшорни фирми и после да ги търсим с Интерпол да ги върнем обратно\", казва президентът на КНСБ.      ", "date": "2019.01.05", "title": "Пламен Димитров в прогноза за 2019 г.: Ще има предсрочни избори, ако Борисов иска!"}
