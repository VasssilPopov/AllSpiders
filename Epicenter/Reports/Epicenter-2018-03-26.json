{"url": "http://epicenter.bg/article/Sreshtata-ES-Turtsiya-zavarshi-s-rakostiskane-na-liderite-/150366/2/0", "text": "Срещата на върха във Варна ЕС - Турция завърши с похвали към организаторите от България и дружеско ръкостискане на участниците.   Президентите на ЕК и на Европейския съвет Жан-Код Юнкер и Доналд Туск, премиерът Бойко Борисов и турският президент Реджеп Ердоган си стиснаха ръцете.   Много благодаря на протокола, каза първо Юнкер. А след това думите му повтори и Ердоган.", "date": "2018.03.26", "title": "Срещата ЕС-Турция завърши с ръкостискане на лидерите!"}
{"url": "http://epicenter.bg/article/Radev-za-sreshtata-vav-Varna--Borisov-da-postavi-vaprosa-za-nenamesa-na-Turtsiya-vav-vatreshnite-ni-dela-/150315/2/0", "text": "Президентът Румен Радев заяви, че очаква България не само да е домакин на срещата ЕС-Турция във Варна, но и да постави важни за страната ни въпроси, предаде Нова телевизия. Те са свързани с идеята Турция да не се меси във вътрешната ни политика, както и в религиозните въпроси, подчерта той. Държавният глава заяви това пред медиите, след като участва в тържествата по повод 105-годишнината от Одринската епопея и за Деня на Тракия. Според президента Радев България трябва да поиска компенсации и репарации за съдбата на тракийските българи, прогонени от своите земи преди повече от 103 години. „Очаквам България да не остава само в ролята на домакин. Надявам се премиерът да постави въпроса за ненамеса на Турция в нашите вътрешни работи, в изборния процес, в религиозните ни дела, а също така и за обезщетение на тракийските бежанци”, бяха точните думи на Румен Радев. В късния следобед днес в резиденция Евксиноград край Варна се провежда дългоочакваната среща ЕС – Турция, на която България и премиерът Бойко Борисов е домакин. За нея пристига президентът на Турция Реджеп Ердогано, председателите на Европейската комисия и на Европейския съвет Жан-Клод Юнкер и Доналд Туск. Разговор между българския и турския президент в рамките на срещата на върха във Варна не е предвиден. В края на миналата седмица Румен Радев прие поканата на Реджеп Ердоган за среща и предложи тя да се проведе по време на форума на високо ниво на НАТО през юли.", "date": "2018.03.26", "title": "Радев за срещата във Варна: Борисов да постави въпроса за ненамеса на Турция във вътрешните ни дела!"}
{"url": "http://epicenter.bg/article/Korneliya-Ninova-v-Denya-na-Trakiya--Vsichki--kato-edin--da-zashtitim-natsionalniya-interes-na-Balgariya-/150321/2/0", "text": "„В Деня на Тракия почитаме паметта на хиляди тракийски мъченици - на тези, които оставиха костите си по дългия път към България и на тези, които до края на дните си останаха с отворени очи към родните си огнища. Поклон пред паметта на българската армия, пред подвига на офицерите и войниците, които изтръгнаха с голи ръце телените заграждения на Одринската крепост и превзеха турските редути.”   Това заяви председателят на БСП Корнелия Нинова по повод Деня на Тракия. Нинова участва в тържествата по повод на 105-годишнината от Одринската епопея. Събитието се проведе пред паметника „Одринска епопея“ в градинката до църквата „Св. Николай Софийски“. На него бе и президентът Румен Радев. „Днес им отдаваме уважение и показваме, че не сме забравили онези събития  от историята на България, които са я направили горда, независима и суверенна държава. Точно днес, на деня на Тракия, ние, българските политици, трябва да докажем, че тя е такава и сега и като един да защитим националния интерес и правата на българските граждани”, каза още лидерът на левицата. Заедно с нея пред паметника на тракийци се поклониха председателят на БСП-София Калоян Паргов, председателят на Тракийските дружества и дългогодишев депутат от БСП Красимир Премянов.", "date": "2018.03.26", "title": "Корнелия Нинова в Деня на Тракия: Всички, като един, да защитим националния интерес на България!"}
{"url": "http://epicenter.bg/article/Iliyana-Yotova-se-sreshtna-s-shveytsarskiya-prezident/150342/2/0", "text": "„България е добър посредник между страните от Западните Балкани и Швейцария.“ Това заяви федералният президент на Конфедерация Швейцария Ален Берсе на среща с вицепрезидента Илияна Йотова, съобщиха от прессекретариата на президентството.   Швейцария проявява голям интерес към страните от бивша Югославия и към Албания. Около половин милион граждани от тези държави са вече швейцарски граждани. Швейцарската страна е готова да участва в съвместни инфраструктурни и транспортни проекти с България в тези страни. Президентът на Конфедерация Швейцария приветства инициативата на България да постави Западните Балкани като основен външнополитически приоритет по време на председателството на Съвета на ЕС. Общо бе становището, че стабилността и развитието на този регион е от изключителна важност за просперитета на цяла Европа. В центъра на разговорите бяха и предизвикателствата пред развитието на Европейския съюз. Обсъдена бе Многогодишната финансова рамка на съюза и бъдещето на бюджета на общността, особено в контекста на излизането на Великобритания от ЕС.   Вицепрезидентът на България подчерта важността на кохезионната политика, която е един от основните приоритети на Българското председателство на Съвета на ЕС. Швейцария следи с изключително внимание предстоящата тази вечер във Варна среща между Европейския съюз и Турция.   „Моделът, който прилага Швейцария по отношение на мигрантите, може да послужи като добра основа за миграционната политика на Европейския съюз“, отбеляза вицепрезидентът. В сряда ще се проведе дискусия в швейцарското правителство за програмата за сближаване между Швейцария и България, стана ясно на срещата. От Българо-швейцарската програма държавата има полза в много области. Проекти вече са реализирани в областта на сигурността, включително Шенген, развитието на човешките ресурси, околната среда и образованието. „Дуалното образование се превърна в запазена марка на швейцарската програма. Над 1300 ученици в България вече учат по нея в партньорство с български и швейцарски фирми“, отбеляза вицепрезидентът Илияна Йотова. Президентът на Швейцария подчерта, че тяхното намерение е Българо-швейцарската програма да продължи и след 2019 г.   До няколко месеца ще бъде подписана двустранната спогодба за борба с нелегалния износ и внос на културни ценности между България и Швейцария.   Илияна Йотова подари на президента Ален Берсе екземпляр от първото оригинално издание на Луи Айер на книгата „За България“ („Pro Bulgaria“), издадена през 1913 г. Луи Айер е основател на спортните дружества в България. Той участва в Балканската война и загива в Първата световна война като офицер от българската армия. Въпроси от двустранен характер и международни теми ще бъдат обсъдени по-късно на среща на вицепрезидента с депутати от Националния парламент, представители на Федералното правителство и ръководството на Дружеството за външна политика.", "date": "2018.03.26", "title": "Илияна Йотова се срещна с швейцарския президент"}
{"url": "http://epicenter.bg/article/Poveche-ot-2-chasa-spasiteli-opitvat-da-stignat-do-zasednali-v-Pirin-turisti/150344/2/0", "text": "Повече от два часа спасители се опитват да стигнат до двама английски туристи, заседнали между скалите в Пирин, предаде bTV.  Бедстващите се намират в планината откъм страната на хижа \"Демяница\". В момента спасители от Банско носят още въжета на колегите си, които се опитват да стигнат до туристите.  От ПСС предупреждават, че времето е много лошо и отправят апел да не се навлиза в планината. ", "date": "2018.03.26", "title": "Повече от 2 часа спасители опитват да стигнат до заседнали в Пирин туристи"}
{"url": "http://epicenter.bg/article/Boyko-Borisov-posreshtna-Redzhep-Erdogan/150346/2/48", "text": "Българският премиерът Бойко Борисов посрещна турския президент Реджеп Тайип Ердоган в резиденция \"Евксиноград\", в която ще се състои изключително важната среща на върха на ЕС и Турция.   В срещата ще вземат участие и висшите представители на Брюксел Жан-Клод Юнкер и Доналд Туск. Началото й е планирано за 19 часа и ще продължи най- малко два часа, а след това Бойко Борисов, Доналд Туск и Жан-Клод Юнкер ще дадат съвместна пресконференция.   Двата самолета с делегацията на Ердоган кацнаха на летище \"Варна\" малко преди 1 часа днес. Гостите от Турция бяха посрещнати от кмета на Варна Иван Портних.   Заради срещата мерките за сигурност в града са изключително високи.   Преди заминаването си турския президент направи изявление на летище Ататюрк в Истанбул, на което изрази специална благодарност на министър- председателя Бойко Борисов за домакинството и подчерта подчерта, че \"с премиера на съседна приятелска България Борисов ще обсъдим въпроси, които са от интерес на двата народа, както и от регионален интерес\"", "date": "2018.03.26", "title": "Бойко Борисов посрещна Реджеп Ердоган в резиденция \"Евксиноград\" (снимки)"}
{"url": "http://epicenter.bg/article/Donald-Tusk-ot-Varna--14-strani-ot-ES-gonyat-ruski-diplomati/150348/2/0", "text": "Президентът на Европейския съвет Доналд Туск заяви във Варна, че 14 държави от ЕС ще изгонят руски дипломати заради скандала с бившия руски шпионин Сергей Скрипал и дъщеря му.   \"Като пряко продължение на решението на Европейския съвет от миналата седмица да реагира към Русия в обща рамка, вече 14 държави-членки са решили да експулсират руски дипломати\", каза Туск на пресконференция във Варна, където присъства в срещата на високо равнище между ЕС и Турция.   \"Допълнителните мерки, включващи по-нататъшни експулсирания, не трябва да бъдат изключени през следващите дни и седмици.\" До този ход се стигна, след като британският премиер Тереза Мей се обърна към другите европейски лидери на срещата на високо равнище в Брюксел, за да ги призове да подкрепят оценката на Великобритания, че Русия е виновна.   28-те държави-членки на ЕС излязоха с декларация, че са се съгласили, че е много вероятно Русия да бъде отговорна за отравянето на Сергей Скрипал и дъщеря му Юлия на 4 март и наредиха изтеглянето на посланика на блока в Москва.   Германия, Франция и Полша досега казаха, че всяка от тях ще изгони по четирима руски дипломати, Чешката република и Литва – по трима три, Италия, Дания и Холандия по двама, а Латвия - един.   Съединените щати също така обявиха, че обявяват за персона нон грата 60 руски дипломати и затварят руското консулство в Сиатъл.", "date": "2018.03.26", "title": "Доналд Туск от Варна: 14 страни от ЕС гонят руски дипломати (ВИДЕО)"}
{"url": "http://epicenter.bg/article/Shte-se-chue-li-vav-Varna-glasat-na-arestuvanite-turski-zhurnalisti-i-magistrati-/150353/2/0", "text": "Политическата ситуация в Европа е изключително сложна, натрупано е напрежение между ЕС и Турция, но това не означава, че темата за човешките права и върховенството на закона трябва да се държи на заден план. На това мнение са Иван Радев от Асоциацията на европейските журналисти – България и Емил Дечев от Съюза на съдиите. Пред БТВ те обясниха защо двете организации излязоха с остри позиции преди лидерската среща във Варна.   Между 140 и 240 турски журналисти продължават да бъдат в затвора, а още много са репресирани – без работа след закриването на медии или без право да изразяват собственото си мнение в редакциите, попаднали в орбитата на властта, стана ясно от думите на Радев.   „Решихме да ги акредитираме, тъй като срещата във Варна е важно събитие и мястото на журналистите е на подобни важни събития. По очевидни причини тези журналисти няма да могат да присъстват на срещата, но това не означава, че този, който ги е пратил в затвора няма да продължи да чува техния глас. Предложихме на всички български и европейски колеги да говорят с техния глас. Предложихме и на европейските лидери да говорят с гласа на задържаните колеги и да поставят много категорично въпроса за спазването на човешките права”, обясни той.   За акцията те събрали 95 имена, които попадат в списъците на 4 независими една от друга организации, които следят масовите арести в южната ни съседка. Получили подкрепа и от много турски емигрантски организации.   „Не сме наивиници, съзнаваме колко трудна в момента е обстановката в Република Турция, колко сложни са отношенията между ЕС и Турция, наясно сме, че са налице много други сериозни проблеми. Все пак изхождаме от нещо много важно – над политиката, над дипломацията има нещо основно и това са чисто човешките проблеми и ценности, които засягат отделните граждани”, заяви Дечев.   По думите му данни на ООН показват, че след опита за преврат над 100 000 души са били арестувани, други 150 000 са останали без работа. Сред репресираните има 3000 съдии и прокурори.   „Повдигането на този въпрос няма да реши с магическа пръчка положението на тези хора. България е член на ЕС и Съвета на Европа, тези две организации имат за основа три неща – изграждането и поддържането на правова държава, демократична държава и уважението на човешките права. Тези неща ако се махнат, Европа ще престане да се отличава от всички останали части на света”, категоричен беше Дечев. Той припомни, че същите принципи са и в основата на българската Конституция, в която Бойко Борисов се е клел три пъти. Според него ситуацията в момента е „едно предизвикателство, в което си проличава дали един държавник е добър държавник”.", "date": "2018.03.26", "title": "Ще се чуе ли във Варна гласът на арестуваните турски журналисти и магистрати?"}
{"url": "http://epicenter.bg/article/Tsatsarov--Evropeyskata-prokuratura-shte-zapochne-svoite-parvi-razsledvaniya-prez-2020-g-/150293/3/0", "text": "Предстои с общи усилия да направим така, че Европейската прокуратура да започне своите първи разследвания през 2020 г. Това каза главният прокурор Сотир Цацаров по време на конференция относно създаването на Служба на европейския прокурор (EPPO), предаде “Фокус“. „Ако се върнем малко назад, всички бихме казали, че измина много време от 2009 г., когато Лисабонският договор влезе в сила и чл. 86 от него стана основа за създаването на Европейска прокуратура. Вярно е, че пътят, изминат досега, не беше лесен, но сега е време за реалното изграждане на тази прокуратура като работеща институция. Предстои приемането на избор и правила на главен прокурор, назначаване на европейски делегирани прокурори и изграждане на административен капацитет на институцията“, каза още Цацаров. Той уточни, че се очаква с общи усилия Европейската прокуратура да започне своите първи разследвания през 2020 г. „Предстои изграждане на силна, ефективна и независима прокуратура и вярвам, че това ще бъде постигнато с общи усилия. Както каза Франциско Фонсека Морильо - директор на Дирекция „Правосъдие, основни права и гражданство“ на Европейската комисия, „сговорна дружина планина повдига“. Бих казал, че планината вече е повдигната и сега е време да я задържим в такова повдигнато положение“, каза още главният прокурор.", "date": "2018.03.26", "title": "Цацаров: Европейската прокуратура ще започне своите първи разследвания през 2020 г."}
{"url": "http://epicenter.bg/article/Udarno-vkarvat-tankeri-s-goriva-predi-nov-zakon/150331/4/0", "text": "Ударен внос на горива по море с танкери върви в България от началото на годината, като само през последните два месеца са били разтоварени 9 плавателни съда, разкрива в. „ “.   Тези данни са били изнесени от петролната и газова асоциация на закритото заседание на парламентарната комисия за борба с контрабандата в четвъртък. Че темата е била обсъждана тогава, потвърдиха и различни депутати, присъствали на заседанието. На въпросното заседание бе приет на първо четене и новият закон за горивата, който определя правила в бранша.   Последният танкер с горива е акостирал в петък следобед в пристанище ПЧМВ във Варна. Името му е “Тети” и плава под руски флаг. В документите е отбелязано, че е пътувал от Новоросийск, където е натоварен на 20 март.   От тях прави впечатление, че при максимален товар от 7501 тона, танкерът е натоварен с 5123 тона. Това означава, че 1/3 от вместимостта не е била заета. Именно това привлякло вниманието на контролните служби, тъй като нямало логика да се плаща курс, при който не се запълва целия капацитет на танкера. Службите се усъмнили и заради разтоварването на горивото в митнически склад, където няма контролни и измервателни уреди.   Поради това от митниците и НАП са поставили танкера под наблюдение, за да проследят как върви разтоварването на горивата и дали не става въпрос за опит за контрабанда чрез декларирани по-малки количества от действително доставените. Проверка щяла да бъде направена и на останалите танкери, минали пак през митнически складове от началото на годината.   Според източници от митниците активизирането на вноса на горива през тази схема се дължи на предстоящото влизане на промени в закона за акцизите. Те гласят, че от юни и митническите складове са длъжни да имат измервателни уреди. От службите подозират, че преди да се изпълни това изискване, се е подновил стар канал за контрабанда на горива. Схемата вървеше силно през 2015 г. именно с танкери по море. Доставките тогава тръгваха най-често от Турция, минаваха през Гърция и стигаха до България.   След като пристигне у нас, танкерът отива на пристанище, в което няма измервателни уреди. Обикновено това са по-малки портове по Дунав, има и на Черно море, които са регистрирани като митнически складове. Те са осем и там няма и постоянен контрол, а митничари се викат само когато има пристигнал танкер.   При разтоварването на горивото се прилагали различни схеми, за да се избегне митническият контрол. Едната била вписване в пристанищния дневник, че танкерът е отпътувал, докато той е преместван на друг док. По документи разтоварването е било в продължение на два дни. Тези количества се внасяли легално. На практика обаче разтоварването продължавало десетина дни, а източените през това време горива се продавали контрабандно.   Друга схема била чрез ремонти. Танкер заявявал, че няма товар и иска да влезе в дадено пристанище за поправка. Това най-често се случвало в портове в Бургас, Варна и Русе. Всъщност плавателният съд бил пълен с горива, които се разтоварват директно в автоцистерни, след което се продават през ведомствени бензиностанции или в малки обекти, които нямат връзка с митниците.   Този канал бе затихнал през последната година, а сега се съживявал, но от нови играчи. Те бързали да вкарат повече горива през тази схема, преди да са влезли в сила изискванията за измервателни уреди и в митническите складове.   Това била и една от основните причини дза напражението в петролния бранш заради предложения закон за горивата. В него има текстове, които забраняват продажбата на бензин и дизел от ведомствени бензиностанции на частни лица. За собствениците на другите бензиностанции се вкарва изискване за банкови гаранции и образователен ценз. Ако тези текстове бъдат приети, ще се пресекат основни канали за продажбата на нелегални горива.", "date": "2018.03.26", "title": "Ударно вкарват танкери с горива преди нов закон"}
{"url": "http://epicenter.bg/article/26-mart---Den-na-Trakiya-i-105-godini-ot-Odrinskata-epopeya/150271/11/0", "text": "На 26 март ще се проведат тържествени събития, посветени на Деня на Тракия и 105 години от Одринската епопея, организирани от Столична община, Съюза на тракийските дружества в България и Съюза на офицерите и сержантите от запаса и резерва.   Тържествата ще започнат със заупокойна служба в храм „Свети Николай Софийски-Нови”, след което ще бъдат поднесени цветя пред Паметника на Екзарх Антим І и ще последва честване-поклонение при Мемориала на Одринци. В програмата ще участват актрисата Василка Сугарева, мъжка вокална формация „България” с художествен ръководител акад. Валентин Бобевски и фолклорна формация „Българка” от град Несебър.   В тържественото поклонение по повод Деня на Тракия и отбелязването на 105 години от Одринската епопея пред столичния паметник „Одринска епопея“ участие ще вземе и държавният глава Румен Радев. Разорението на тракийските българи Денят на Тракия е свързан с една от най-големите победи на българското оръжие в най-новата ни история – превземането на непревземаемата според германските специалисти Одринска крепост през 1913 г. по време на Първата балканска война. Но освен с триумфа Денят на Тракия е и ден на скръбта по стотиците хиляди българи, които само няколко месеца по-късно през лятото на същата 1913 г. са прогонени от турската армия от родните си домове в Одринска Тракия.   Разорението на тракийските българи през 1913 е геноцид и етническо прочистване на българското население в южната част на областта Тракия по време и скоро след Междусъюзническата война. Извършвано от Османската армия и турски башибозук, засегнатите области включват Източна Тракия и Източните Родопи. Тези трагични събития са описани от български академик Любомир Милетич през 1918 година, а също и от Фондация Карнеги за международен мир в доклада си от 1914 за балканските войни.   Етническото прочистване е било насочено против 300 000 българи. Убитите тракийски българи се оценяват да са 50 000-60 000, което е 20 % от българското население в Тракия, останалите българи християни са прогонени.  ", "date": "2018.03.26", "title": "Днес отбелязваме Деня на Тракия и 105 години от Одринската епопея"}
{"url": "http://epicenter.bg/article/Lida-Panteleeva---balgarskata-Dzhoan-Rouling/150320/6/0", "text": "\r\n \r\n   В София вече пристигна световноизвестният музикант  , за да дирижира юбилейния концерт на Александрина Пендачанска на 2 април в зала 1 на НДК. Този път обаче той не е сам. С него са съпругата му Лида и двете им деца.   Предстои едно „призрачно” приключение – премиерата на дебютната книга на    След дълго търсене на издател на този интригуващ фентъзи сюжет, такъв най-сетне беше намерен!   пое риска да издаде текста на една млада авторка у нас – без да я познава, оценявайки качествата на ръкописа. Безспорно неговият нюх за хитови заглавия не го е излъгал.    не само любители на фентъзи сюжети, но и много музиканти, художници, писатели. Защо ли? Ще прозвучи откъс от едноименния мюзикъл, който Лида Пантелеева представя вече няколко години в Германия. Тя е автор не само на музиката и текста, но и на великолепните илюстрации в книгата. А чаровникът – виртуоз на цигулката – Мартин Пантелеев – ще импровизира по мотиви от песните в мюзикъла.   Ден преди събитието Лида ще гостува в столичното 107 ОУ „Хан Крум” и ще се срещне с малките си читатели, за да усети живата връзка от възприемането на нейната повест.   Бумът на фентъзи литературата през втората половина на 20. век е закономерен процес, като се има предвид тематичното и жанрово разклоняване на класическата фантастика, генерирала в разстояние на около 150 години редица подстилове като: научната фантастика, хорър четивата, утопията и антиутопията, апокалиптичната романистика, дори магическия реализъм. Всички тези поджанрове на пражанра – фолклорната приказка, нямаше как да не трансформират литературата за деца, чиито основи се разклатиха във века на масовите медии, киното, интернет. Вече придобила световна известност с героя си Хари Потър,   написа: „Не бива да пазите децата от собственото им въображение”. Така Добрият дух от класическите вълшебни приказки започна да се превъплъщава в най-различни роли, а сюжетите на фентъзи литературата, филмите и компютърните игри да се насищат с все по-ужасяващи сцени, чудовища, магии, космически пришълци, апокалиптични картини, несвършващи битки и прийоми на унищожението. Много от така изброените сюжети придобиват психологическо господство над огромни групи от деца и тийнейджъри, което се оказва значещ фактор на тяхното израстване.    Митологичното съзнание и неговите неистови стремежи за нещо изключително, поразяващо и невъзможно роди съвременните митове – героите на  ,   и   създадоха цяла индустрия, каквато светът не познаваше допреди 50 години. Играта със смъртта, ситуацията на парадокса, шокът от ужаса са част от печелившия сюжет на фентъзи продукта, предпочитан от издателите по света, а цели филмови компании се специализираха в производството на филми на ужасите – с елементи на сюрреализъм, вампиризъм и абсурдизъм. В родната литература за деца обаче раздвижването в посока фентъзи е твърде слабо: само няколко писателки създават четива в този жанр – това са  ,   и  .   Живеещата в Германия пианистка   ни предлага своя артистичен поглед към този литературен стереотип. Още по-изненадани ще останем след прочита на нейната първа книга за деца   в която тривиалните роли от хорър формата не отговарят съвсем точно на стандарта за „лош” и „добър”: тук призраците всъщност са чаровни, смели, креативни; те обитават паралелна реалност, свирят на невиждани тръби и веднага ни стават симпатични с лудориите си. Разбира се, всяко добро фентъзи концентрира читателското внимание върху фигурата на злодея – в случая това е Вещицата, обитаваща Черната гора. Тя краде душите и мелодиите на призраците и превръща красивите души в черни дървета.   Антиподният топос е Долината на усмивките, където щастливи живеят призраците Йойо и Тесфай, а хилядите призраци се радват на слънцето Тамас, на Танус – Дървото на вечната мелодия, на сребърната луна Артис и червената луна Ронус. Въобще всички елементи на тайнственост, легендарност, магьосничество и последващи страховити сблъсъци на сили и персонажи са налице.   Лида Пантелеева е създала един имагинерен свят, съчетавайки два подхода – емоционално-въображаем и сценично-драматургичен, като преосмисля вечния антагонизъм „добро – зло” върху познавателни елементи, характерни за музикалната култура. Нейната ерудиция ѝ позволява ненатрапчиво да вмъква устойчиви символи чрез поетичност на описанията, динамичен диалог, постепенно ескалиране на психологическото и емоционално напрежение у героите и у читателя, едно непрекъснато рондо в сблъсъка на Злото и Доброто.   Обратно на очакването, тя тръгва от митологичното (света на призраците), за да представи действителността на хората като паралелна реалност, като второстепенен пласт на една друга, морална цивилизация. В подразбиращата се алегория авторката е съградила йерархията на света по индивидуален начин. И някак между другото децата научават какво е какофония и хармония, кои са музикалните инструменти, кой е магьосникът, който дирижира един истински оркестър, но и защо музиката е символ на „аз”-познанието, на творческата идентичност. А културното наследство е онзи стълб на човешка автентичност, която преодолява всякакви препятствия. Тук ще доловим варианти на философските дилеми за тежестта на времето и сгъстеното пространство, за чезнещата красота, силата на приятелството, пределите на самотата... Ето такива послания са закодирани в повествованието, уж е предназначено за деца, а всъщност е за нас, възрастните.   Поредицата от фабулни изпитания, които навързва в сюжета Лида Пантелеева, просвещават интелигентно, активизират паметта, говорят за необходимостта от ежедневен етически и емоционален катарзис в съвременното мултикултурно общество, където езикът на изкуството може да бъде мост към Другия.    В плоскостта на фентъзи сюжета преминаваме през магическа четириизмерност, която има своите морални и естетически координати: Долината на усмивките (искрящи цветове, светлина, радост, доброта, мъдрост); Черната гора (гробище за умрели надежди, волнящо блато, зли помисли и сили); Светът, отвъд Портала (човекът – създател на музиката, която е същностно ниво на духовното израстване), Царството на червеите (невидимата подкрепа, безрезервното приятелство, създаването на благата). Естествено границите на всяко въображение са условни, но защо ли зад видението на опожарената Долина на усмивките се долавя катастрофичната картина след една хипотетична ядрена война?... А  злодейското високомерие на унищожителя Юбил идентифицира чертите на тираните в световната история... Един въпрос отеква в съзнанието на читателя: „Красива ли е красотата?” Или слузестият червей е най-красивият с добротата си? Отговорите са интуитивни, никога – само атрактивни, защото изкуството е упование.   „Изгубената мелодия на духчето Йойо” на Лида Пантелеева води читателя през лабиринта на страховити ситуации, тайнствени места, сини светкавици и чудати същества. Приказни дървета, невиждани цветя и божествени мелодии ще привличат вниманието ни. Ще се отваря и затваря Портала между паралелните светове, а страхът от силата на Вещицата ще породи тръпки у всяко дете. То ще плаче с призрака Тесфай, ще се ужасява от блатото в Черната гора, но и ще се сражава наравно с него за победата на Доброто над Злото.   В края на книгата ще страдаме за апокалиптичното унищожение на Долината на усмивките и ще се надяваме... Защото съществува Спасението – то ще дойде с блестящата Сфера, от която извира „Одата на радостта”.Целият този космос от образи, напрежение, емоционални взривове и музика е илюстриран от самата Лида Пантелеева чрез графични рисунки, които хармонично допълват посланията ѝ към децата.   ...........    Тя е голямата моя любов! Във всяка една секунда мога да разчитам на нея, тя ме изненадва непрестанно с нови и нови таланти. Нескончаемата енергия, безкрайната чистота и всеотдайност във всяко нейно начинание са качествата, които ме правят по-добър човек. ...........   Тя е автор е на четири детски мюзикъла: „Изгубената мелодия на духчето Йойо”, „ Хензел, Гретел и нюйоркските деца”, „Ези и Фореста” и „Сънищата на нощта”. Родена е на 24.12.1979 г. в гр. Варна, свири на пиано от 4-годишна възраст. Завършва СУИ „Д. Христов” (Варна), а после и НМА „П. Владигеров” (София) като студентка на именития български пианист проф. Антон Диков. Концертната ѝ дейност я отвежда в Германия – учи в Музикалния университет на гр. Хановер в класа по пиано на Мартин Дйорие. Двамата с Мартин Пантелеев изнасят множество концерти в Германия и Европа, създават и поставят началото на фестивал за камерна музика в гр. Барт.  ", "date": "2018.03.26", "title": "Лида Пантелеева – българската Джоан Роулинг"}
{"url": "http://epicenter.bg/article/Zaplashvali-pornozvezda-da-malchi-za-vrazkata-si-s-Tramp-/150287/7/0", "text": ", която твърди, че имала  , преди той да стане президент, призна в телевизионно интервю, че през 2011 г. била заплашена, докато била на паркинг с детето си и предупредена да мълчи, предаде Ройтерс.   Сторми Даниълс, чието истинско име е Стефани Клифърд, каза пред телевизия Си Би Ес, че , когато я приближил непознат мъж. \"Той дойде до мен и ми каза: \"Остави Тръмп на мира. Забрави тази история\". След това се навел, погледнал дъщеря й и казал: \"Какво хубаво момиченце. Ще е много неприятно, ако се случи нещо на майка й\", след което си тръгнал, разказва актрисата. Даниълс казва, че имала само веднъж интимна среща с Тръмп през юли 2006 г., но двамата останали във връзка около година. Адвокат на президента   няколко   за да мълчи, отбелязва АП. Тя заведе дело срещу президента на 6 март, тъй като заяви, че никога не е подписвала споразумение да мълчи за интимна връзка между тях. Бившият й адвокат обаче, както и бившият й бизнес агент й оказали натиск да подпише декларации, с които да отрече, че е имала връзка с Тръмп, посочва ДПА. Тези декларации бяха публикувани от адвокат на Тръмп като доказателство, че такава връзка не е съществувала, отбелязва ДПА.   Белият дом не отговори на исканията на журналисти за коментар след излъчването на интервюто, добавя Ройтерс.   Източник: дарик", "date": "2018.03.26", "title": "Заплашвали порнозвезда да мълчи за връзката си с Тръмп "}
{"url": "http://epicenter.bg/article/Federatsiyata-na-Iliana-Raeva-pribira-1-38-mln--za-dve-sastezaniya/150329/8/0", "text": "Общо 16 федерации са одобрени и ще получат финансова помощ от спортното министерство (ММС) за организиране на международни състезания през 2018 г. Това личи от справката на ММС, поискана от \"Сега\". Размерът на общата субсидия е точно 4.695 млн. лв. - малко под лимита от 5 млн., който по принцип ММС залага по това перо. Шампион по пари за международни състезания тази година е федерацията по художествена гимнастика с президент Илиана Раева (на снимката). Тя получава общо 1.38 млн. лв. за турнира за Световната купа (120 000), който е този уикенд, и за световното първенство (1.26 млн.) между 10 и 16 септември. И двете прояви ще са в \"Арена Армеец\". Традиционно в края на януари. Също традиционна е и сумата от 500 000 лв., заделяна от министерството за подпомагане на тенис турнира \"София Оупън\" през февруари. Сериозни суми има също за гребната федерация - 600 000 лв. за световното първенство в Пловдив (8-16 септември), за тази по таекуон-до (олимпийската версия WTF) - 400 000 лв. за еврошампионата през юни в Пловдив, за боксовата - 250 000 лв. за Евро`18 на 14-годишните, и за кану-каяка - 200 000 лв. за световното на младежите до 23 г. Над 100 000 лв. получава още само за джудото - 150 000 за младежкия еврошампионат (до 21 г.). Прави впечатление отсъствието на волейбола, но тази федерация получава пари по друго перо - директно от правителството, за организирането на световното първенство за мъже (10-30 септември), на което страната ни е съвместен домакин с Италия. Общата сума, одобрена преди три години, бе $5 млн., като от нея миналата седмица правителството даде и последния транш от $500 000. Също с правителствено решение, в началото на март бяха отпуснати 1 662 455 лв. на федерацията по мотоциклетизъм за провеждане на кръгове от световния и европейския шампионат по мотокрос. Същата тази федерация нямаше лиценз и не получаваше пари за дейност в последните три години, но след като кабинетът даде парите, ММС възстанови и лиценза й. Ето и пълния списък с федерациите, които ММС ще подпомогне:", "date": "2018.03.26", "title": "Федерацията на Илиана Раева прибира 1.38 млн. за две състезания"}
{"url": "http://epicenter.bg/article/Zalyaha-s-podigravki-Ivanka-Tramp-zaradi-snimka-v-laboratoriya/150288/10/0", "text": "  По време на посещение в Айова, Иванка посещава местна лаборатория, където решава да облече униформата, да сложи ръкавици и да проведе научен експеримент. Тя измерва съдържанието на никотин в течност за електронна цигара.   Новото амплоа на Иванка обаче не беше посрещнато радушно в социалните мрежи, който моментално бяха залети със забавни колажи.   Но, разбира се, проявата й няма как да остане незабелязана, както и на останалите дами от клана Тръмп.     ", "date": "2018.03.26", "title": "Заляха с подигравки Иванка Тръмп заради снимка в лаборатория"}
{"url": "http://epicenter.bg/article/-Misis-Dama-na-godinata--2018-stana-sobstvenichka-na-softuerna-firma--Snimki-/150290/10/99", "text": "На 23 март 2018 г  в бална зала „Монтесито“ бяха раздадени за десети  пореден път годишните награди  „Мисис Дама на годината“  2018.   Собственик  и продуцент  на  наградите  и организатор на церемонията  са  агенция „Феймъс“ и “Mrs. Universe Ltd.” в лицето на  Меги Савова.   Това не е поредният конкурс за красота, не е състезание. Идеята на наградите е да бъдат намерени онези жени на днешния ден, известни или не толкова, които сами изграждат своето име и се гордеят с него.   Това са дами, които познаваме, заради това, което сами са направили, а не известни като „половинката на някой“. Те са майки, те са приятелки, те са делови партньори, те произвеждат благата ни, те създават работни места. Те дават кураж на другите и най-вече – те символизират всичко онова, което е дамата на днешния ден. Затова идеята е  те да получат своето заслужено признание за това, че сами са изградили свое  име в обществото.   Над 120 дами бяха кандидатките за разпределение в 27 категории, но от тях журито реши да награди само 9.   По традиция гостите на вечерта  бяха посрещани с чаша шампанско, a вечерята бе 5-степенно меню и най-добрите вина,отличени  на международни конкурси ,предоставени от г-жа Снежана Спасова – организатор на събитието „Сомелиер на годината”  и победителят за 2017 Живко Енчев .Той представи специалната селекция вина на LIBERAESTATE,SALTYHILLS,LOGODAJ.Тортата изненада за юбилея бе дело на сладкарници Неделя  в лицето на Радослава  Минчева ,а специален поздрав към наградените и гостите на събитието отправиха красавиците от Хипнотик.     Наградените  получиха  подаръци от , перли Велмар, Метър шоколад, Старнейлс, Kadiffe, Taff, изворна вода Бачково, Qwell, LocherberMilano.   На благотворителния търг бяха продадени картини на Иван Янаджиев, Цветелина Чорбанова, Маги Гигова, ръчно изработени бонбони от Анна Стефанова, вино с етикет на конкурса, предоставено от Вики Божилова ,торта от списание Икономика  и икона от Ради Орцева. Подаръците за томболата бяха донесени от предишните носителки на този приз.         Водеща на събитието беше тв водещата Нели Пандилова. е Кремена Месечкова Кремена Месечкова, един от учредителите на генетична медико-диагностична лаборатория Геиника, част от Геномен център България Ад Генетична лаборатория Геника е център за диагностика, профилактика и контрол на лечението на над 120 редки генетични болести и генетични предразположения в България. Тя поддържа ДНК банка и генетичен регистър. Изготвяне на персонален генетичен профил за спортен режим , здравословно и диетично хранене и Antiaging.Наградата връчи Сарнела Гешева В ПроДерма предлагаме едни от най-иновативните, качествени и ефективни продукти и процедури за лице и тяло, терапии за лечение на различни кожни проблеми, защита, подмладяване и комфорт на кожата. Ние предлагаме процедури за подмладяване и стягане на кожата - с помоща на най- съвременната биоревитализация на италианската лаборатория IBSA - от серията VISCODERM. Наградата връчи Невена Мирчева наградата получи Боби Чолакова от BIG1.bg.Наградата връчи Пепа Попова-Канева   -- Гергана Ташкова- управляващ съдружник и производствен директор на „Марс Амор „- българският производител на бронежилетки .Наградата връчи Милена Шаркова .  – Атанасиос Сотириадис –„   Средствата събрани на конкурса бяха предоставени на Борис Христов и каузата „ Да помогнем на Боби да проходи „ Фотограф  Емил Колев - Хайлайф.  ", "date": "2018.03.26", "title": "„Мисис Дама на годината“ 2018 стана собственичка на софтуерна фирма (Снимки)"}
{"url": "http://epicenter.bg/article/Veneta--Ne-sam-pravila-seks-ot-razdyalata-s-Tisho/150291/10/100", "text": "Венета Райкова сподели за интензивността на сексуалния си живот в ефира на bTV. По време на интервю с футболиста Благой Георгиев, Райкова разказа, че не е била интимна с никого след Тихомир.  сподели Венета, след което допълни, че даже и преди развода не се е отдавала на сексуални преживявания. Венета и Тихомир се разделиха малко след като отпразнуваха заедно Нова година в Сърбия. Тогава Райкова обяви, че няма трети човек за нито един от двамата партньори и се разделят като приятели. Наскоро двойката се събра, за да отпразнува рождения ден на сина си Патрик.", "date": "2018.03.26", "title": "Венета: Не съм правила секс от раздялата с Тишо"}
{"url": "http://epicenter.bg/article/Otnemat-ni-10-tochki-za-shofirane-v-nasreshtnoto/150292/2/0", "text": "10 контролни точки ще се отнемат на шофьори за неправилно изпреварване, ако е създадена опасност за движението. Досега санкцията бе 8 точки, съобщи Novini.bg. 10 точки ще се вземат и за шофиране в насрещното платно по магистрала или скоростен път, а при повторно нарушение - 12 точки.  Тези промени в наредбата за контролните точки са вече в сила, след като бяха обнародвани преди дни.  Без 8 точки ще остават шофьори, ако не спрат на знак \"Стоп\".  В промените в наредбата е предвидено още младите шофьори да получат максималния брой точки две години след като са взели книжка.  Контролни точки ще се възстановяват чрез частично увеличаване с 1/3 след преминато допълнително обучение. То не трябва да е повече от веднъж годишно, има и условие водачът да е платил глобите в срок от един месец от влизането в сила на наказателното постановление. Предвидена е и възможност за служебно възстановяване след изтичане на две години, считано от датата, на която е влязло в сила последното наказателно постановление.", "date": "2018.03.26", "title": "Отнемат ни 10 точки за шофиране в насрещното"}
{"url": "http://epicenter.bg/article/Radev-Vazhno-e-ot-dvete-strani-na-Zapadnite-Balkani-da-ima-darzhavi--koito-doprinasyat-za-stabilnostta/150297/2/0", "text": "  Проведохме ползотворни разговори и направихме преглед на двустранните отношения със Словения. Миналата година отбелязахме 25 г. от установяването на двустранните дипломатически отношения. Това заяви президентът Румен Радев след срещата със словенския си колега Борут Пахор, предаде репортер на БГНЕС.   България и Словения са не само партньори и съюзници в рамките на НАТО и ЕС, но споделяме и сходен исторически опит и традиции.   С президента Пахор се обединихме, че около нашите страни съществува регулярен и пълноценен политически диалог. И той е добрата предпоставка за развитие на нашите отношения във всички области-икономика, образование, култура, туризъм, инвестиции. Специално ви благодаря, че лично открихте вчера важната за нас директна авиолиния между Любляна и София, която ще даде не само нов тласък в туризма, а и е важна за директната връзка между нашите два народа, обърна се Радев към Пахор. Радев подчерта още, че за нас е от съществена важност опитът на Словения в постигането на един от най-високите темпове на икономически ръст в ЕС, в осигуряването на висок стандарт и качество на живот на словенците, моделът за функционирането на икономиката. Много важен бе опитът, който сподели президентът Пахор за помирението с миналото, тук имаме какво да научим.   Споделихме, че България и Словения са от двете страни на крехкия регион, наречен Западни Балкани и е много важно от двете страни да има държави, които допринасят за стабилността и сигурността в региона. Обсъдихме и перспективите на европейския проект, проблемите около мигрантската криза, нашето членство в Шенген и еврозоната, където имаме подкрепата на Словения, но само подкрепа не е достатъчна. Важен е пътят и механизмът, по който да постигнем едно пълноправно членство. Благодаря за това, което правите за подобряване на нашите двустранни отношения, обърна се още Радев към словенския президент.      ", "date": "2018.03.26", "title": "Радев:Важно е от двете страни на Западните Балкани да има държави, които допринасят за стабилността"}
{"url": "http://epicenter.bg/article/Borisov-izrazi-saboleznovaniya-po-povod-tragediyata-v-Kemerovo/150299/2/0", "text": "В телеграма до министър-председателя на Руската федерация Дмитрий Медведев премиерът Бойко Борисов изрази своите най-дълбоки съболезнования във връзка инцидента в град Кемерово, довел до смъртта на десетки хора.   „Ужасната трагедия, отнела живота и на много деца, я прави още по-тежка за всички. Изразявам дълбоката си съпричастност и съчувствие на семействата на загиналите и желая бързо възстановяване на пострадалите“, се казва в телеграмата.  съобщи ТАСС, като се позова на оперативния щаб за ликвидиране на извънредната ситуация. \"На мястото на пожара в района на кинозала са открити телата на още 11 загинали. Така е потвърдена смъртта на 53 души\", каза говорител на щаба.   От там съобщиха, че се издирват още 16 души. \"Те може да се намират в кинозалите, които са се срутили от четвъртия на третия етаж\", обясни говорителят. Смъртта им беше потвърдена и от Министерството на извънредните ситуации. Заместник-министърът Владлен Аксьонов обясни, че при обследването на сградата е установено запазването на още две допълнителни огнища на тлеене в отделни помещения. Две от трите кинозали са се срутили от четвъртия на третия етаж, обясни Аксьонов. Намерените тела още не са идентифицирани.  Четирима души са задържани и разпитани, включително арендаторът на помещението, в което се предполага, че е възникнал пожарът, както и управителят на компанията, обслужваща търговския център, съобщи говорителката на следствения комитет Светлана Петренко.", "date": "2018.03.26", "title": "Борисов изрази съболезнования по повод трагедията в Кемерово"}
{"url": "http://epicenter.bg/article/Protestni-transparanti-po-patya-za-Varna---Boyko--ne-sme-troyanski-kon-na-Erdogan-/150300/2/0", "text": "  Транспаранти с надписи \"Ердоган, не си желан\" и \"Бойко, не сме троянски кон на Eрдоган\" се появиха по трасето към резиденция \"Евксиноград\" във Варна, съобщава БНР .   Два протеста ще има днес срещу посещението на турския президент. Първият - на партия \"Възраждане\", който е насрочен за 12.00 часа на площад \"Независимост\", пред Съдебната палата. Вторият протест ще започне половин час по-късно пред катедралния храм \"Свето Успение Богородично\". Организатор е партия \"Да, България\".   Очаква се по-късно днес протестиращите да предприемат и други акции на недоволство.  ", "date": "2018.03.26", "title": "Протестни транспаранти по пътя за Варна: „Бойко, не сме троянски кон на Eрдоган“"}
{"url": "http://epicenter.bg/article/Eko-patekite-v-Mineralni-bani-stanaha-hit-na-panaira-v-Plovdiv--Snimki-/150302/2/0", "text": "Шестте еко пътеки, които са изградени в Националния курорт Минерални бани, са били обект на изключителен интерес от  гостите на пролетното изложение „Природа - лов, риболов“ 2018. Форумът се проведе от 21 до 25 март в палата номер 3 на Международния панаир в Пловдив.   Изложението е под егидата на Министерството на земеделието и храните на Република България и с подкрепата на Изпълнителната агенция по горите и Съюза на ловците и риболовците в България. Националният курорт Минерални бани разполага с много голям подходящи за риболов водоеми, горите в полите на Източните Родопи са пълни с дивеч. Благодарение на еко пътеките гостите на курорта могат да съчетаят балнео и спа туризма с приятни разходки сред природата.   На изложението в Пловдив бяха представени дивечови стопанства от цялата страна, както и фирми, които предлагат лодки, въдици, ловно оръжие, специални дрехи, такъми и оптични прибори.", "date": "2018.03.26", "title": "Еко пътеките в Минерални бани станаха хит на панаира в Пловдив (Снимки)"}
{"url": "http://epicenter.bg/article/Radev--Prekarshenite-sadbi-na-trakiyskite-balgari-ne-uspyaha-da-izpepelyat-rodovata-pamet/150303/2/0", "text": "В деня на посещението на турския президент Реджеп Тайип Ердоган у нас за срещата ЕС – Турция президентът Румен Радев поиска на нея да бъде поставен въпросът за обезщетенията на тракийските бежанци и за ненамеса на Турция във вътрешните ни работи, отбелязва БТВ. Държавният глава направи този коментар както в словото си, така и пред журналистите при отбелязването на 105-годишнината от превземането на Одринската крепост по време на Балканската война. \"Разрушените домове и прекършените съдби на тракийските българи не успяха да изпепелят родовата памет и надеждата, че справедливостта някой ден ще възтържествува\", заяви президентът Румен Радев по време на тържествено поклонение по повод Деня на Тракия и отбелязването на 105 години от Одринската епопея в столицата, предаде агенция „Фокус“.   \"Преди 105 години на днешния ден, камбаните на храма „Александър Невски\" възвестиха падането на Одрин. Тази славна военна победа бе триумф на българския национален дух, въплътен във войниците и командирите по бойните полета на Тракия. Но тази победа остана в хрониките. Последва я политическо поражение, довело до една от най-големите национални трагедии - преследването, изтреблението и разорението на тракийските българи\", заяви държавният глава.   \"Войнската доблест и непреклонност не могат да изкупят слабостта нито на някогашните, нито на днешните политици\", продължи в словото си държавният глава, цитиран от „Фокус“. „В този славен ден на Тракия, мястото на всеки български държавник е тук, сред вас. Да поискаме прошка, да почетем жертвите, да ви чуем и заедно да отстояваме правата ви на български граждани\", заяви Румен Радев. \"Въпросът за дължимите обезщетения за имотите на тракийските бежанци е част от този ангажимент и той не може да бъде премълчаван от никакви съображения. Това е въпрос на справедливост и национално достойнство. Търсенето на решение за този казус не е анахронизъм, а е част от съвременния европейски прочит на историята. Той е в духа и практиката на днешната международна политика и българското общество няма да допуснат историческата истина да се преиначава, а горчивите факти да се замитат под килима на геополитическите съображения\", каза още Румен Радев.  Събитието се проведе пред паметника „Одринска епопея“ в градинката до църквата „Св. Николай Софийски“. В тържественото поклонение взеха участие още вицепремиерът Валери Симеонов, кметът на София Йорданка Фандъкова, лидерът на БСП Корнелия Нинова, лидерът на БСП-София Калоян Паргов, народни представители, общински съветници и десетки граждани.   По повод годишнината на Одринската епопея в столичния храм „Св. Николай Софийски-Нови“ беше отслужена панихида в памет на българските войни, загинали по тракийските полета.  ", "date": "2018.03.26", "title": "Радев: Прекършените съдби на тракийските българи не успяха да изпепелят родовата памет!"}
{"url": "http://epicenter.bg/article/Erdogan-i-Yunker-idvat-v-Balgariya-za-2-chasa/150305/2/48", "text": "Срещата на лидерите на Европейския съюз Доналд Туск и Жан-Клод Юнкер с турския президент Реджеп Ердоган, на която домакин е българският премиер Бойко Борисов започва в 19 часа, в резиденцията \"Евксиноград\" край Варна, предаде ПИК.   Непосредствено преди провеждането ѝ страстите между двете преговарящи страни се нажежиха. Миналият четвъртък през нощта европейските лидери гласуваха тази среща, обявена още през януари при посещението на германския канцлер Ангела Меркел в България, да се проведе.   Турският президент веднага постави исканията си за отпускането на втория транш от общо 3,5 млрд. евро за сирийските бежанци в южната си съседка, но постави и допълнителни искания в полза на Турция. Българският премиер Бойко Борисов заяви, че напрежението е много голямо и е притеснен за изхода от срещата.   Той вече е в резиденцията, където очаква гостите си. Заради идването на Ердоган у нас са предприети невиждани мерки за сигурност, каквито не е имало дори при посещението на руския президент Владимир Путин у нас. Варна и регионът са блокирани от тежка охрана и дори пиле не може да прехвръкне. Колите, които влизат във Варна се проверяват и записват, а към подходите за Евксиноград се пропускат само обозначени автомобили с предварително издадени пропуски.   Морската ни столица буквално е блокирана и ще остане така през целия ден. Командирована е полиция и жандармерия от цялата страна, за да гарантира сигурността. Пак по същата причина тотален хаос е настанал и покрай организацията на мероприятието. До момента не е ясно в колко часа ще бъдат пропускани родните и чужди медии и журналисти от цял свят се лутат хаотично край Евксиноград в пълно неведение кога ще бъдат допуснати до резиденцията и какви проверки трябва да минат. До момента няма официално съобщение за програмата на срещата и цари хаос и неизвестност.   Ергодан пристига с 30 автомобила, 2 самолета и двама готвачи. Той ще прекара около 2 часа в България, но въпреки това му е заделен етаж от цял хотел. Не е известно защо турският президент идва у нас с такъв огромен антураж, при положение, че дори няма да нощува във Варна. Запознати коментират, че той прави опити да копира поведението на американските президенти.   С лидера на Турция пристигат главните редактори на най-големите турски вестници. Три екипа на телевизия \"Ал Джазира\" ще отразят кратката среща.   Туск ще прекара нощта в Слънчевото бунгало в резиденцията, докато Юнкер няма да пренощува у нас. Маршрутите на всички лидери се пазят в тайна и до час ще бъде спряно придвижването на автомобили и обществен транспорт в района на резиденцията и части от Варна. Не се знае обаче точно кои, тъй като все още не се издава откъде ще пристигнат лидерите.", "date": "2018.03.26", "title": "Ердоган и Юнкер идват в България за 2 часа"}
{"url": "http://epicenter.bg/article/Ministar-Pavlova--S-dneshnite-tehnologii-fizicheskite-granitsi-nyamat-znachenie/150310/2/0", "text": "„С днешните технологии физическите граници нямат значение. Възможностите за развитие и иновации във всички сектори на икономиката, но и нашият личен живот, стават неограничени. Затова „Дигитална Европа“ е един от основните приоритети на Българското председателство“, заяви днес министър Лиляна Павлова във видеообръщението си към 350-те делегати на Международната конференция IT Hub Connect 2018, която се провежда днес и утре в „София тех парк“ и е под патронажа на Българското председателство. Организатори на форума са Американската търговска камара в България и Индийско-българската бизнес камара. С изказванията си президентите на двете организации - Красимира Чемишанска и Борислав Боянов, министърът на икономиката Емил Караниколов и министър Лиляна Павлова дадоха официалния старт на конференцията. В приветствието си към делегатите министър Павлова посочи още, че като председател на Съвета на ЕС България работи по три основни приоритета: за завършване на Единния цифров пазар, за да се създадат най-добрите условия за разрастване на бизнеса и за потребителите; за киберсигурност, която е новото предизвикателство в XXI век; за защита на личните данни, където целта ни е да насърчим и осигурим доверието на обществото в онлайн услугите и технологии. „Цифровизацията и развитието на IT индустрията за нас са също така национален и регионален приоритет. България пое водеща роля и работи усърдно Балканите да станат IT hub на Европа“, каза още министърът за Българското председателство в обръщението си към международната конференция.  ", "date": "2018.03.26", "title": "Министър Павлова: С днешните технологии физическите граници нямат значение"}
{"url": "http://epicenter.bg/article/Eto-kade-shte-se-provede-sreshtata-na-liderite-na-ES-s-Erdogan--snimki-/150318/2/0", "text": "Трескава подготовка кипи в двореца \"Евксиноград\" край Варна. Залата, в която ще се проведе историческата среща между турския президент Реджеп Ердоган, председателя на ЕС Доналд Туск, председателя на ЕК Жан - Клод Юнкер и премиера Борисов, вече е готова. Опънат е и червения килим пред резиденцията, знамената са поставени и се очакват да пристигнат важните гости.   Това става ясно от снимки, изпратени от Правителствена иформационна служба, часове преди началото на срещата. Заради идването на Ердоган у нас са предприети невиждани мерки за сигурност. Колите, които влизат в града се проверяват и записват, а към подходите за Евксиноград се пропускат само обозначени автомобили с предварително издадени пропуски.   Морската ни столица буквално е блокирана и ще остане така през целия ден. Командирована е полиция и жандармерия от цялата страна, за да гарантира сигурността. Пак по същата причина тотален хаос е настанал и покрай организацията на мероприятието. До момента не е ясно в колко часа ще бъдат пропускани родните и чужди медии и журналисти от цял свят се лутат хаотично край Евксиноград в пълно неведение кога ще бъдат допуснати до резиденцията и какви проверки трябва да минат. До момента няма официално съобщение за програмата на срещата и цари хаос и неизвестност.   Ердоган пристига с 30-членна делегация, 2 самолета, 30 автомобила и двама готвачи. Той ще прекара около 2 часа в България, но въпреки това аmму е заделен етаж от цял хотел. Туск ще прекара нощта в Слънчевото бунгало в резиденцията, докато Юнкер няма да пренощува у нас.   Маршрутите на всички лидери се пазят в тайна и до час ще бъде спряно придвижването на автомобили и обществен транспорт в района на резиденцията и части от Варна. Не се знае обаче точно кои, тъй като все още не се издава откъде ще пристигнат лидерите.", "date": "2018.03.26", "title": "Ето къде ще се проведе срещата на лидерите на ЕС с Ердоган (снимки)"}
{"url": "http://epicenter.bg/article/45-4--ot-balgarite-sa-gotovi-da-integrirat-bezhantsi--spored-OON/150323/2/0", "text": " търсещи закрила в България направено за Върховния комисариат на ООН за бежанците (ВКБООН) в България.  Различията в културните обичаи и религиозните вярвания са в основата на страхове на местното население към бежанците и хората, търсещи закрила. Намаляват преките контакти на местното население с бежанци и хора, търсещи закрила в сравнение с 2013 година. Телевизията е основният източник на информация, който формира общественото мнение и нагласите към бежанците.  \"Много българи имат страхове към бежанците и към това как интеграцията им ще повлияе на обществото. Голяма част от тези страхове се основава на неразбиране или погрешна информация. В същото време съм окуражен от заключението, че относително голяма част от населението подкрепя интеграцията и има желание да помогне на бежанците да станат пълноценна част от българското общество\", коментира Матайс Льо Рут, представител на Върховния комисариат на ООН за бежанците в България.  Проучването, проведено през декември 2017, показва също, че голяма част от българите - 93% никога не са срещали бежанец или човек, търсещ закрила през последните няколко години.    През 2013, в началото на големия поток от бежанци, най-силните страхове на българите са били свързани със сигурността - 72%, опасността от разпространение на болести - 68% и загуби на работни места.  50% от респондентите заявяват, че само бежанци от страни с военни конфликти, като Сирия, трябва да бъдат приемани в България.  Само 15% смятат, че хората, които са преследвани или нарушени техните човешки права в техните държави по произход, трябва да им бъде предоставена международна закрила.   религията и цветът на кожата. 45% от всички респонденти са на мнение, че бежанците трябва да бъдат християни, а за 32% е важно те да имат бяла кожа.  По отношение на личния принос българите са готови да подкрепят интеграцията на бежанците, като им помагат да се запознаят с местния начин на живот, съдействат им в общуването и изучаването на български език. 55,2% от респондентите биха се ангажирали с дейности за интегрирането на бежанците в местната общност.    Проучването, поръчано от Представителството на Върховния комисариат на ООН за бежанците (ВКБООН) в България, има за цел да изследва обществените нагласи към бежанците и хората, търсещи закрила в страната, както и причините и мотивите за отношението и поведението на българите спрямо тях.     Източник News.bg", "date": "2018.03.26", "title": "45,4% от българите са готови да интегрират бежанци, според ООН"}
{"url": "http://epicenter.bg/article/Ninova-vodi-Izpalnitelnoto-byuro-v-Pazardzhik/150327/2/0", "text": "След Кърджали, лидерът на БСП Корнелия Нинова води ръководството на столетницата в Пазарджик. На 27 март Изпълнителното бюро на БСП ще проведе свое заседание в Пазарджик, съобщи пресцентърът на партията.   На 19 март Изпълнителното бюро заседава в Кърджали, а два дни по-късно - в наводненото Брегово. Така ръководството на левицата изпълнява своето обещание да заседава в различни градове на страната, за да е близо до проблемите на хората по места и да предлага решения, припомнят от червената партия.   В заседанието в Пазарджик ще участват председатели на общински съвети на БСП и народни представители от областта. Ще бъде проведена среща с обществеността в Пазарджик.   На 19 март, от Кържали Корнелия Нинова призова на срещата във Варна да се постави въпросът за обезщетението на тракийските българи. „Изказването на турския президент Ердоган за душевните граници на Турция, които се простират до Кърджали, е поредната провокация към суверенитета и националната цялост на България. Това е абсолютно неприемливо за нас. Кърджали е България. Кърджали е и духовната столица на Източните Родопи“, заяви тогава Корнелия Нинова.  ", "date": "2018.03.26", "title": "Нинова води Изпълнителното бюро в Пазарджик"}
{"url": "http://epicenter.bg/article/Faktat-na-provezhdaneto-na-sreshtata-ES---Turtsiya-e-pozitiven--smyata-Georgi-Parvanov/150330/2/0", "text": "Фактът на провеждането на срещата Европейски съюз /ЕС/ - Турция е позитивен - ролята на българската дипломация и на премиера трябва да се подчертае. Това заяви в Плевен Георги Първанов /президент на България 2002-2012 г/ на въпрос на репортер на БТА.   Той уточни, че оттук нататък идват повече въпроси, отколкото отговори. По думите му \"първият въпрос, който възниква, е възродената османистка концепция във външната политика на Турция, лично на президента Ердоган\". Надявам се, ако не сега, в рамките на активния диалог между нашия премиер и президента Ердоган да бъдат поставени важни български въпроси - освен това да бъдат снети османските претенции към български територии, другото е да се намери начин да се решат залежалите от десетилетия имуществени проблеми на тракийските бежанци, добави Първанов. Той посочи, че със свои колеги в предишни периоди е поставял, включително и на г-н Ердоган, тези въпроси, с надежда, че ще има обезщетяване на тракийските бежанци на техните потомци. Той припомни, че са били създали смесена комисия за обобщаване на документите по темата, предаде БТА.  В заключение Георги Първанов заяви, че очаква на този етап на срещата да се обсъждат повече отношенията ЕС и Турция, които по думите му никак не са безпроблемни. Надявам се добрият диалог да бъде запазен, но без замитане на боклука под килимчето, както се казва, заяви той. Попитан дали е повече оптимист за изхода от срещата във Варна, Първанов каза, че \"политикът трябва да бъде оптимист по длъжностна характеристика\".  \"Самият факт, че се провежда такъв разговор, е позитивен. Има различни сценарии. Не очаквам да се загърбят проблемите, да се пренебрегнат, и да се проведе една чисто протоколна среща. По скоро това би било един тежък разговор между европейските лидери и президента Ердоган, в който не би трябвало да се избегне нито един от реалните проблеми. А дали ще има движение по всеки един от тях е трудно да се каже.   Достатъчно е да има воля на този етап. Иска ми се в този активен диалог, в който министър-председателят Борисов има своя роля, да се намери начин да се поставят българските въпроси, свързани с нашата сигурност, с въпроса на тракийци и други.  Първанов коментира пред журналистите и други външно политически теми.   Днес той бе гост на библиотеката на читалище \"Съгласие 1869\", на която подари своя трилогия - сборник с написаното от него по време на двата му мандата като президент на България. От своя страна екипът на библиотеката му подари книги, издадени от читалището. ", "date": "2018.03.26", "title": "Фактът на провеждането на срещата ЕС - Турция е позитивен, смята Георги Първанов"}
{"url": "http://epicenter.bg/article/Erdogan-pristigna-vav-Varna/150333/2/0", "text": "Турският президент Реджеп Ердоган пристигна във Варна за срещата с лидерите на ЕС, съобщи Нова телевизия.  Двата самолета с делегацията кацнаха малко преди 15:00 часа днес. След кацането Ердоган отпътува с кортеж от 20 автомобила, съобщи БТВ. Заради срещата мерките за сигурност в града са изключително високи. Форумът, определян като исторически, ще събере президента на Турция Реджеп Ердоган, премиера на България Борисов, председателят на Европейския съвет Доналд Туск и президента на Европейската комисия Жан-Клод Юнкер.  Турският президент задочно постави основната тема – бежанци и пари. Според Ердоган Европа не е изпълнила миграционното споразумение. Съюзът има ангажимент да изплати 3 млрд. евро, а Турция - да задържи 3 милиона бежанци.   Европа обаче също има критики към Турция. Те са свързани с извънредното положение, което продължава близо две години след опита за преврат.", "date": "2018.03.26", "title": "Ердоган пристигна във Варна"}
{"url": "http://epicenter.bg/article/Sazdavaneto-na-Evropeyska-prokuratura-se-podkrepya-ot-oshte-dve-darzhavi-ot-ES/150334/2/0", "text": "Още две страни от Европейския съюз са заявили желанието си да се присъединят към Европейската прокуратура, обяви на форум в София правосъдният министър Цецка Цачева, съобщи БНР. С Малта и Холандия държавите, които ще станат част от най-новата европейска агенция, стават 22. Бъдещето на службата ще се обсъжда днес и утре от европейски правосъдни министри, главни прокурори и ръководители на европейски институции.  Темата е сред приоритетите на Българското председателство на Съвета на Европейския съюз.  Амбицията на Европейската комисия е Европейската прокуратура да започне своите първи разследвания за измами с парите на европейския данъкоплатец от 1 ноември 2020 година. Още от тази година обаче трябва да бъде определена временна администрация на службата, която да подготви старта ѝ, според европейските очаквания.  На форума днес беше предложен проектобюджет за това временно ръководство за 2019 година от около 5 милиона евро, половината от които за заплати. Близо 2 милиона евро за оперативни разходи и малко над половин милион евро за инфраструктура.  Днес и утре в работен порядък ще се обсъждат правилата за избор на главен европейски прокурори, европейски прокурори, които ще работят в Люксембург, където ще е седалището на институцията и делегирани прокурори, които ще работят засега в 22-те страни - членки на Европейския съюз, които подкрепиха най-новата евроструктура - амбицията, по отношение на която са, ако отговори на очакванията, да разследва ефективно и независимо измамите с европейски средства, компетентността ѝ да бъде разширена и към разследвания срещу организираната престъпност и тероризъм.  Сред ключовите въпроси за обсъждане са практическите последици от създаването на Европейската прокуратура и нейната цена.  „Изчисляваме на принципа анализ на разходи и ползи, т.е. колко ще струва и колко ще си върнем. Възвръщаемостта на инвестициите ще бъде доста бърза като се има предвид, че паричното измерение на измамите е около 50 милиарда евро годишно. Според нашия анализ първите ползи ще могат да бъдат отчетени още през 2023 година“, това прогнозира на неформалния съвет на правосъдните министри в София през януари Вера Йоурова – еврокомисар по правосъдието.  Заместник-генералният директор в ЕК по правосъдието Франсиско Фонсека-Морило използва българска поговорка, за да изрази очакванията си, че европрокуратурата ще отговори на високите очаквания към нея: \"Сговорна дружина планина повдига\", което означава, че заедно ще повдигнем планината или с други думи казано, трябва да си сътрудничим, за да постигнем целите си. Ние не сме сами. Създаването на Европейската прокуратура е съвместно усилие. Убеден съм, че заедно ще отстоим финансовите интереси на европейските граждани\".  \"Планината вече е повдигната. Сега мисля, че е време да я задържим точно в такова повдигнато положение, за да е чист пътят й напред оттук нататък\". Каза пред форума и главният прокурор Сотир Цацаров. Първите си разследвания на престъпления, свързани с финансовата система на Европейския съюз, най-новата европейска агенция трябва да започне на 1 ноември 2020 г. Дотогава европейската прокуратура ще е с временно ръководство и администрация, за издръжката на които са и петте милиона евро.", "date": "2018.03.26", "title": "Създаването на Европейска прокуратура се подкрепя от още две държави от ЕС"}
{"url": "http://epicenter.bg/article/Donald-Tusk-pristigna-vav-Varna/150338/2/0", "text": "Председателят на Европейския съвет Доналд Туск кацна на летище „Варна“, съобщиха от правителствената информационна служба.   Той бе посрещнат от кмета на морската столица Иван Портних.   Невиждано досега полицейско присъствие е заляло целия град. Полицаи стоят на групи през два метра по всички основни булеварди из града.   Униформените твърдят, че не разполагат с информация по кой точно маршрут ще минат кортежите на високопоставените гости до резиденция \"Евксиноград. На много места има патрулиращи полицаи и екипи на НСО, както и представители на турските служби за сигурност. В града за голямото събитие пристигнаха и над 100 чуждестранни журналисти.   Срещата ЕС-Турция в резиденция \"Евксиноград\" започва в 19 часа.", "date": "2018.03.26", "title": "Доналд Туск пристигна във Варна"}
{"url": "http://epicenter.bg/article/Borisov-kam-Tusk--Za-Balgariya-e-vazhno-da-ima-dobri-otnosheniya-s-Turtsiya/150341/2/48", "text": "Премиерът Бойко Борисов и председателят на Европейския съвет Доналд Туск обсъдиха очакванията от лидерската среща ЕС – Турция, съобщиха от Правителствена информационна служба.   В разговор, който предшества работната вечеря днес, двамата подчертаха важността на срещата с президента на Турция Реджеп Тайп Ердоган. „Както неведнъж съм заявявал, за България е важно да има добри отношения със своя съсед. Добрите отношения са важни и за Европейския съюз заради овладяването на миграционния поток, който създаде много проблеми на Съюза през последните години“, посочи българският министър-председател.   Борисов подчерта, че България е заинтересована от нормализирането на диалога между Анкара и Брюксел и ще се опита да допринесе за постигане на разбирателство, което разрешава, а не създава проблеми.   Идеята ти за тази среща като възможност да бъде възстановен диалогът с Турция е чудесна и се цени високо от всички, с които съм обсъждал темата, каза на премиера Борисов председателят на Европейския съвет Доналд Туск. Той посочи, че са натрупани много въпроси, които трябва да бъдат обсъдени, и най-добрият начин за разрешаването им е диалогът.", "date": "2018.03.26", "title": "Борисов към Туск: За България е важно да има добри отношения с Турция (снимки)"}
{"url": "http://epicenter.bg/article/Za-vtori-pat-v-istoriyata-na-konkursa--Otnemat-koronata-na-Mis-Balgariya-Vselena-Nikoleta-Todorova/150296/10/99", "text": "След единственото отнемане на короната на миска - Мис България 2002 Теодора Бургазлиева, която не ни представи  на \"Мис Свят\" през далечната 2002 година, а ни представи нейната подгласничка Десислава Гулева поради участието на Бургазлиева в разголена фотосесия, сме свидетели на втори прецедент в историята на конкурсите \"Мис Свят\" и \"Мис Вселена\", още една победителка ще трябва да върне короната си.   Това е Николета Тодорова, която представи страната ни на конкурса за красота Мис Вселена в Лас Вегас миналия ноември, съобщава \"Монитор\".   Това бе решено на извънредно заседание на агенция „Бок Стар Моделс“ – официален представител на марките Мис Свят и Мис Вселена за България с лицензиант – Стра хил Гановски. Причина за това стана изказване от страна на Тодорова, според която редица форуми за красота тук и зад граница са корумпирани, като участнички в тях си купуват титлите със секс.   „Повечето конкурси у нас функционират на този принцип. И по света е така, дори с Мис Вселена, който се провежда ежегодно в Америка“, обясни Николета пред БТВ.   „Ще отнеса въпроса в съда“, категоричен бе Гановски, който определи твърдението на модела като „опит за пиар“. „Момичетата са следени нонстоп от организаторите на терен в Щатите. Смешно е твърдението, че при  такава непрекъсната охрана, при постоянните им ангажименти, някоя може да си изтъргува мястото“, допълва  той.   Самата Тодорова обяви, че няма претенции да задържи короната при себе си. Тя определи отнемането на титлата й като „безпричинно“.  ", "date": "2018.03.26", "title": "За втори път в историята на конкурса: Отнемат короната на Мис България Вселена Николета Тодорова"}
{"url": "http://epicenter.bg/article/Mariya--Ne-ochakvah-da-zabremeneya--no-byah-gotova--Beshe-neveroyatno-shtastie-i-golyama-blagodarnost-kam-Bog/150298/10/100", "text": "Певицата Мария Илиева влезе в тв студиото на рождената дата на сина си, за да разкаже как се чувства като майка.   , каза Мария Илиева в предаването \"120 минути\" по bTV., цитирана от Новини.бг Вчера се навършиха 2 месеца от раждането на нейния син Александър.  Тя нямала конкретно усещане какво ще бъде бебето, но приятелите й били сигурни, че ще бъде момче.  , каза певицата, попитана на кого е кръстено детето й.  Ето и първите мисли и усещания на майката, когато за първи път е видяла малкия Александър:  , каза още певицата.", "date": "2018.03.26", "title": "Мария: Не очаквах да забременея, но бях готова! Беше невероятно щастие и голяма благодарност към Бог"}
{"url": "http://epicenter.bg/article/Svetlana-Vasileva--Ne-e-vyarno--che-bashtata-na-Hristian-ne-me-haresva--No-oshte-ne-se-poznavame-lichno/150304/10/100", "text": "Светлана Василева разказа, че Христиан Гущеров и е предложил брак по време на фотосесия.   разказа Василева пред Венета Райкова. Тя показа годежния си пръстен и потвърди пред водещата, че цената му е от порядъка на 90-100 000 долара. За годежа имало събиране с най-близките хора - родителите на Светлана и племенницата ѝ, както и майката, и бабата на Христиан. От 5-6 дни вече Христиан бил официално разведен, така че вече нямало никаква пречка пред тях да се оженят. Василева не искаше да издава датата на сватбата, но след това разказа, че имали спор по темата с Гущеров и той искал да си кажат \"да\" на рождения му ден., 12 юли. сподели Светлана, но каза, че все още не е бременна. Тя обяви, че това може да се случи и преди сватбата. Бащата на Христиан също много искал да има внуче, въпреки че все още не се познавал лично с Василева заради натоварения си график. Тя отрече слуховете, че той не я харесва. сподели бившата брадърка. Василева допълни, че Гущеров е голям човек и не е зависим от никого.  ", "date": "2018.03.26", "title": "Светлана Василева: Не е вярно, че бащата на Христиан не ме харесва. Но още не се познаваме лично"}
{"url": "http://epicenter.bg/article/Paris-Hiltan-izgubi-godezhen-prasten-za--2-mln-/150309/10/100", "text": "Не минаха и два месеца от годежа на Парис Хилтън, и тя изгуби пръстена на стойност 2 млн. долара.   Инцидентът се случил в най-популярния нощен клуб в Маями, където милионерската дъщеря и половинката й Крис Зилка се забавлявали в компанията на приятели.   разказва Хилтън пред таблоида Page Six. Докато била във вихъра на танца, скъпоценното бижу се изхлузило от ръката на Парис и попаднало в купа за лед. За щастие Зилка проследил тази сцена.  , споделя след това Парис, цитирана от MissBloom. Двойката се сгоди около коледните празници по време на ски ваканция. Днес Парис и Крис планират да направят поне 3 сватби – една за Европа, една за Америка и една за целия свят.   Източник: дир.бг", "date": "2018.03.26", "title": "Парис Хилтън изгуби годежен пръстен за $2 млн."}
{"url": "http://epicenter.bg/article/-quot-Viagra-quot--stana-na-20-godini/150312/10/0", "text": "Преди 20 г. малко синьо хапче с името „Виагра“ предизвика промяна в културата на Америка, превръщайки отново секса във възможност за милиони възрастни мъже и превръщайки дотогава забранената тема за импотентността във всекидневна дискусия.   Докато революцията в сексуалното усъвършенстване доведе до изгрев в сексуалния живот на много двойки, до голяма степен все още оставя встрани жените, които все още се борят с дисфункция и загуба на либидото с течение на времето. Те все още трябва да се възползват едва ли не от магия, за да се върнат обратно към моженето, казват експерти.   Около 65 милиона рецепти са изпълнени в световен мащаб за хитовото лекарство на \"Пфайзер\", одобрено от Американската администрация по храните и лекарствата (АХЛ) на 27 март 1998 г. Това е първото хапче, което има за цел да помогне на мъжете да получат ерекция. Внезапно говоренето за удивителното лекарство, което може да направи отново твърд пениса на по-възрастен мъж, заля телевизията и списанията.   Бумът на \"Виагра\" също съвпадна с появата на интернет и експлозията на онлайн порнографията. Рекламите за \"Виагра\" бяха предназначени да поставят отново в светлината на прожекторите това, което беше известно като \"мъжка импотентност\" като \"еректилна дисфункция\" или ЕД, заболяване, което най-накрая може да бъде преодоляно.   Сенатор републиканец, военен ветеран и кандидат за президент Боб Дол стана първият говорител по телевизията за \"Виагра\", признавайки собствените си опасения за еректилната дисфункция пред масите.   \"Малко е неудобно да говорим за ЕД, но е толкова важно за милионите мъже и техните партньори\", каза той. Стратегията сработи.   Преди „Виагра“ мъжете искаха да разговарят за проблемите си с ерекцията, но разговорите бяха неудобни и трудни, припомни Елизабет Кавалер, специалист по урологията в болницата \"Ленокс Хил\" в Ню Йорк. \"Сега, сексуалността като цяло вече е тема\", добави тя.   \"Сексът се превърна в очаквана част от нашия живот, когато остареем, и съм сигурна, че „Виагра“ има голям принос за това\".   „Виагра“ оказа \"голямо въздействие\" - подобно на начина, по който антибиотиците променят начина, по който се лекуват инфекциите и как лекарствата за понижаване нивата на холестерола станаха повсеместни в борбата срещу сърдечните заболявания, каза Луис Кавуси, шеф на урологията в болничната мрежа Northwell Health, Ню Йорк.   \"Така че това е идеалното лекарство за рекламиране пред потребителите.   „Виагра“ първоначално се разработва като лекарство, предназначено за лечение на високо кръвно налягане и стенокардия. Но в началото на 90-те години на миналия век мъжете, участвали в ранните клинични изпитвания, открили, че основният ефект е подобряване на ерекцията им, като увеличава притока на кръв към пениса. Въпреки цялата си популярност, все още има неразбиране за „Виагра“ .   „Това не е афродизиак“, каза Кавуси. „Много мъже, които питат за него, казват: „Жена ми няма голям интерес към контактите““, добави той. „И аз казвам, че „Виагра“ няма да промени това положение“.   През 2000 г. комедийното шоу Saturday Night Live показаха измислиците на реклами, показващи сексуално доволни мъже, казващи: \"Благодаря, „Виагра\"“. В него една събираща погледа актриса се появи стенейки\"Благодаря, Виагра\"“, докато възбуден мъжки партньор я дръпна отзад или я сграбчи в бавен, страстен танц. Пародията е смешна, защото отразява реалността, за която говореха малко хора.   \"Ние сме много пуританско общество и мисля, че „Виагра“ подейства срещу това\", заяви Начум Катловиц, директор на урологията и плодовитостта в университетската болница Staten Island.   \"Но в по-голямата си част жените бяха оставени встрани от сексуалната революция.\"   В края на краищата „Пфайзър“ включи жените в маркетинга си за „Виагра“ през 2014 г. Рекламите показваха тъжни жени, включително поне една с чужд акцент, говорещи директно пред камерата, като казваха на мъжете, че сами ще си направят рецепта.   Провалът на женската „Виагра“ През 2015 г. АХЛ одобри хапче, наречено „Ади“, което беше представено в медиите като „женската „Виагра““ и беше рекламирано като първото хапче за повишаване на либидото за жени, които изпитват загуба на интерес към секса.   Хапчето беше спорно от самото начало. Един вид антидепресант, жените бяха предупредени да не го ,употребяват заедно с алкохол. То също така струваше стотици долари и криеше риска от големи странични ефекти като гадене, повръщане и мисли за самоубийство.   „Валеант фармасютикалс“ купи „Ади“ за 1 милиард долара през 2015 г., но го продаде обратно на разработчика „Спраут фармасютикалс“ със сериозна отстъпка миналата година. Основният проблем на възрастните жени, когато става дума за секс, е влагалищната сухота, която придружава менопаузата и може да направи секса болезнен. Решенията обикновено включват хормони или лазерно лечение, което съживява влагалището. Тяхната популярност започва да расте, но все пак струват стотици до хиляди долари, каза Кавалер.   \"Изоставаме поне с 20 години от мъжете\", каза тя.   За Катловиц „Виагра“ беше отличен пример за \"алчността на фармацевтичната индустрия\". „Виагра“ струваше около 15 долара на хапче, когато излезе за първи път, и се повиши до над 50 долара. Накрая миналата година стана общодостъпна, като цената на хапчето се понижи до по-малко от 1 долар.   \"Няма абсолютно никаква причина да таксувате хапче по 50 долара\", каза Катловиц. „Само че те можеха да го направят и го сториха“.", "date": "2018.03.26", "title": "\"Виагра\" стана на 20 години"}
{"url": "http://epicenter.bg/article/Melaniya-Tramp-iznenada-s-neobichayna-tsvetova-kombinatsiya--Snimki-/150313/10/84", "text": "Първата дама на САЩ връчи на 10 жени Международната награда \"Най-смели жени\", която се присъжда от Държавния департамент за прояви на смелост от жени по света.   На церемония в Държавния департамент   заяви, че наградените жени са проявили героизъм и са направили света по-добро място за живеене.  Тя се появи в доста   в костюм от двуредно сако и панталон с цвят сьомга, и риванолено жълта блуза. Мелания винаги се отличава с перфектно съчетаване на цветовете и комбиниране на частите на тоалета, но този път ансамбълът изглеждаше леко странно. Международната награда \"Най-смели жени\" се присъжда на жени за проявена смелост и лидерски качества в борбата им за мир, правосъдие, човешки права, равенство на половете и права на жените, често пъти с поемане на личен риск. Наградените тази година жени са от Афганистан, Гватемала, Хондурас, Ирак, Италия, Казахстан, Косово, Мавритания, Руанда и Тайланд.   Източник: Дир.бг", "date": "2018.03.26", "title": "Мелания Тръмп изненада с необичайна цветова комбинация (Снимки)"}
{"url": "http://epicenter.bg/article/Iva-Ekimova-i-Yuliyana-Doncheva-praznuvat-zaedno-Blagoveshtenie/150325/10/0", "text": "Денят, в който Дева Мария получава благата вест от ангел Архангел Гавраил, че ще роди непорочно заченат син и ще го нарече Исус, водещите на най-гледаното предаване по CodeFashionTV отпразнуваха Благовещение. За да потопят зрителя в богатството на българските християнски ценности, Ива и Юлияна представят художник и иконопис Илияна Бецинска : \" .\", споделя тя.    Илияна е от тези жени, които наричаме “герой на нашето време\" - майка, преподавател по изобразително изкуство, домакиня и творец, тя е отдадена на духовното, чрез рисуване. Тя провежда благотворителни изложби, като експозицията за църквата „Свети Седмочисленици“ и събитието под надслов„Живопис“ в музей „Земята и хората“. Нейни икони се намират в различни краища на света - Италия, Франция, Белгия, САЩ, Норвегия, Япония.   Заедно с един от най-светлите християнски празници, тема в студиото е и фолклорният празник Благовец, за който народните повели гласят, че кукувицата се чува за първи път и това е знак, че пролетта е настъпила.   В студиото посрещнаха и Магдалена Гигова. Писател, журналист, телевизионен и радио водещ, преподавател, пътешественик - това е Маги. Самата тя разкрива себе си пред камерите на „Дами Канят” и сподели с какво свързва деня на „Благовещение”. Колоритния й разказ преминава през всички краища на света и начина по който се отбелязва денят на християнското семейство.   От духовното пътуване към пътешествията по света, зрителите на „Дами Канят” се потопят в света на модата и красотата. Антон Узунов, Арт директор на SofiaFashionWeek, повдига завесата за изненадите  и най-интересните моменти, които предстоят по време на най-очаквания моден форум в България. Сцената на Sofia Fashion Week, винаги представя с гордост българските топ дизайнери. Дали българската мода достига вече качеството и визията на световните модни тенденции? – отговорът дава експерта в модните среди.   Силвия Недева посреща Адриана Стоянова с отговор на въпроса – какво е мястото на храната в съвременната медицина и какво е да си хранителен терапевт в Англия. Д-р Смилов разкрива как да  лекуваме парадонтозата, а астролога Кирил Горанов предупреждава за какви изненади да се готвят  представителите на зодия Овен.", "date": "2018.03.26", "title": "Ива Екимова и Юлияна Дончева празнуват заедно Благовещение"}
{"url": "http://epicenter.bg/article/Lyubovta-razhda-ne-hvashta--Brat-Pit-i-Dzhenifar-Anistan-se-tseluvat-na-paparashka-snimka/150328/10/100", "text": "Страхотна новина за феновете на Дженифър Анистън и Брад Пит. Двойката се е събрала и вече има доказателство за това. Според запознати двамата са започнали да се срещат тайно седмица след като тя се раздели с мъжа си Джъстин Теру.  Сватосал ги най-близкият приятел на Пит Джордж Клуни, пишат от MissBloom. Той организирал първата им тайна среща и ги събрал в дома на Джен. Двамата се отдали на сладки спомени по миналото и малко по малко старата любов отново пламнала. Двамата все още не са официализирали връзката си, но вече има и доказателство за нея. Списание Star публикува кадър, на който Анистън е прегърнала Пит и двамата си разменят страстна целувка. Все пак, от снимката не става 100% ясно дали това са именно двете холивудски звезди.   Източник: дир.бг", "date": "2018.03.26", "title": "Любовта ръжда не хваща: Брат Пит и Дженифър Анистън се целуват на папарашка снимка"}
{"url": "http://epicenter.bg/article/Bratyata-i-sestrite-na-prints-Charlz---chlenovete-na-kralskoto-semeystvo--za-koito-nikoy-ne-govori/150339/10/100", "text": " включва близките роднини на монарха на Обединеното кралство. Настоящето кралско семейство е от  . Животът на кралското семейство постоянно е обект на медиен интерес, но за някои от неговите членове се говори по-малко и те сякаш остават в сянката на по-известните си роднини.   Принцеса Ан е   и второ дете на кралица Елизабет II и принц Филип. Родена е на 15 август 1950 година. Конете и конните състезания са нейната страст. На 21-годишна възраст тя печели 3-дневно състезание по конна езда. В продължение на повече от 5 години се състезава за Великобритания. Ан се жени за омъжва за свой съотборник и капитан на националния отбор Марк Филипс през 1973 г. в Уестминстърското абатство. Двамата имат две деца - Питър, които се ражда през 1977г. и Зара - родена през 1981 г. В началото на 1974 г. беше извършен    Въпреки че Ан беше невредима, нейният личен бодигард, назначен от двореца, беше прострелян по време на инцидента. Принцесата и Филипс се развеждат през април 1992 г., а през декември същата година тя се сключва брак с Тимъти Лорънс, командир на Кралския флот.   Принц Андрю, херцог на Йорк е  и трето дете на Кралица Елизабет II и Принц Филип. През 1986 година се жени за Сара, херцогиня на Йорк (Сара Маргарет Фъргюсън), който продължава до 1996 г. От брака си принца има две деца Принцеса Беатрис и принцеса Юджийн. През годините името му често се появяваше в жълтите медии заради любовните му афери с различни манекенки и актриси. През 2016 г. той имаше и кратка връзка с актрисата .     Принц Едуард е  и четвърто дете на Кралица Елизабет II и Принц Филип. През 1999 година се жени за София, графиня на Уесекс (София Елън Рис-Джонс). От брака си принца има две деца Принцеса Луис и принц Джеймс.   Джеймс Мидълтън е малкият  , херцогиня на Кембридж. Медиите го описват като чаровен, позитивен и амбициозен. През 2014-та той основава фирмата Boomf, която предлага бонбони от бяла ружа, или т.нар. маршмелоус, които можете да украсите с ваша снимка от Instagram. Освен работата си за Boomf, той има и някои други хобита: отглежда пчели, ремонтира стари трактори и Lend Rover-и, отглежда кучета... и прекарва времето си с малкия си племенник и племенница: бъдещият престолонаследник принц Джордж и принцеса Шарлот. \"Искам да бъда най-добрият възможен вуйчо\", казва той в интервю. \"Готиният чичо, забавният вуйчо...\"   Принцесата на Йорк Юджийн, дъщерята на принц Андрю и херцогиня Сара, е олицетворение на красивата, но  . Тя е  . Принцесата работи като директор в галерията за съвременно изкуство Hauser & Wirth. Изкуството е толкова вкоренено в живота принцесата, колкото идеалите и традициите на монархията. Тя е по-голямата дъщеря на принц Андрю и херцогиня Сара. Завършва университ в Лондон с диплома по история и сега се занимава с  . Известна е с ексцентричния си избор на шапки, с които се появява на официални събития.   Източник: Дарик", "date": "2018.03.26", "title": "Братята и сестрите на принц Чарлз - членовете на кралското семейство, за които никой не говори"}
{"url": "http://epicenter.bg/article/Priyatelka-na-Megan--Tya-znaeshe--che-shte-se-omazhi-za-Hari-oshte-ot-malka-/150349/10/100", "text": "Много фенове на принц Хари и Меган Маркъл вярват, че срещата на внука на Елизабет II и американската актриса е съдба. Меган наистина бързо влезе в ролята на бъдещата съпруга на принца и изглежда сякаш тя се е готвила за нея цял живот. И може наистина съдбата да има пръст.   Изненадващо преди ден в мрежата се появи видео, в което малката Меган играе кралицата на Англия. Видеоклипът е заснет през 1990 г., на рождения ден на приятеля на Маркъл – Нинаки Приди.   „Играхме сцената, която се наричаше „Ваше Кралско Височество“, а главната роля бе на Меган. Всичко това е много забавно, като се има предвид какво се случва в нейния живот“, заяви Приди пред Daily Mail.   Наскоро се появи и училищна пиеса с Кейт Мидълтън, в която тя буквално пророкува сватбата си с Уилям.   Сватбата на принц Хари и Меган Маркъл ще се състои на 19 май в параклиса „Свети Георги“ в замъка Уиндзор. След сватбата Меган най-вероятно ще получи титлата на херцогиня на Съсекс. Източник: Блиц", "date": "2018.03.26", "title": "Приятелка на Меган: Тя знаеше, че ще се омъжи за Хари още от малка (Видео)"}
{"url": "http://epicenter.bg/article/Poreditsa-avarii-v-rumanskata-AETs--Cherna-voda-/150289/7/0", "text": "Поредица аварии в румънската АЕЦ “Черна вода“  За поредица от аварии в единствената румънска атомна централа \"Черна вода\" съобщават днес медии в Букурещ, цитирани от Dir.bg.  Държавната компания \"Нуклярелектрика\", която управлява АЕЦ \"Черна вода\", съобщи в неделя, че е спряла контролирано първи блок на централата, заради повреда в една от технологичните системи.  Специалисти анализират причината за повредата, а първи блок на АЕЦ \"Черна вода\" ще бъде пуснат веднага щом приключи отстраняването й. В прессъобщението се посочва, че спирането най-вероятно ще продължи 48 часа. Ремонтните дейности няма да имат негативен ефект върху персонала, населението и околната среда, като се осъществяват в съответствие със специфичните процедури на централата, уверяват от \"Нуклярелектрика\".  Сайтът \"Економика\" съобщава, че през вчерашния ден в \"Черна вода\" е имало втора авария в другия блок на централата - на помпа, която кондензира парата от турбината. Икономическият сайт посочва, че вчера следобед е работел само втори блок на централата и то на половината от капацитета си.  Атомната централа разполага с два блока от по 700 мегавата, но вчера следобед е произвеждала само 374 мегавата от наличните 1400 мегавата, отбелязва \"Економика\". Въпреки ситуацията, АЕЦ \"Черна вода\" продължи да изнася електроенергия, заради слабото потребление през вчерашния ден, посочва сайтът.  \"Нуклярелектрика\" намали капацитета на втори блок на \"Черна вода\", за да смени мотора на помпата за кондензиране, като реакторът остава свързан с националната енергийна система, посочват от компанията. Очаква се втори блок на централата да заработи на пълен капацитет след около 16 часа.  Компания \"Нуклярелектрика\" очаква тази година нетна печалба от 295,2 милиона леи, което е спад с три процента спрямо предходната година, при общи приходи от 2,14 милиарда леи, съгласно бюджета за приходи и разходи, одобрен от акционерите, отбелязва \"Ромъния либера\"", "date": "2018.03.26", "title": "Поредица аварии в румънската АЕЦ “Черна вода“"}
{"url": "http://epicenter.bg/article/Feysbuk-sa-sabirali-lichni-danni-na-potrebiteli--izpolzvashti--Android-/150295/7/0", "text": "  Социалната мрежа „Фейсбук” години наред е събирала телефонни номера, съобщения и други лични данни чрез устройства с операционна система „Андроид”, съобщава сайтът „Арс Текника”, цитирайки проучване на потребители.   От компанията заявиха, че информацията е складирана в обезопасени сървъри и е взимана само със знанието на потребители, които са се съгласили да предоставят достъп до нея.   Разкритията излизат ден след като компанията се извини в американски и британски вестници, че данни на 50 млн. нейни потребители са били използвани незаконно от компанията „Кеймбридж Аналитика” с цел изборни манипулации.   Въпреки това, социологически проучвания в Съединените щати и Германия сочат, че повечето потребители губят доверие, че данните им в социалната мрежа са защитени.   Източник: БиТиВи  ", "date": "2018.03.26", "title": "Фейсбук са събирали лични данни на потребители, използващи „Андроид”"}
{"url": "http://epicenter.bg/article/Gartsiya-iska-ES-da-uprazhni-natisk-varhu-Turtsiya-vav-Varna/150317/7/0", "text": "Атина призова ЕС да упражни политически и дипломатически натиск върху Турция, за да прекрати незаконната си дейност в Егейско и Средиземно море, пише Ekathimerini, цитирано от \"Фокус\".   Прессекретарят на гръцкото правителство Димитрис Цанакополус коментира срещата във Варна между председателите на Европейската комисия и на Европейския съвет Жан-Клод Юнкер и Доналд Туск с президента на Турция Реджеп Тайип Ердоган. Димитрис Цанакополус  заяви, че провокациите на Турция и нейната агресивна риторите подкопават регионалната стабилност. „Турция трябва да се завърне на пътя на закона и разума и мисля, че това ще бъде целта на Юнкер във Варна. Ние очакваме да видим и позицията на Ердоган“, допълни той. „За нас е важно ЕС да упражни политически и дипломатически натиск върху Турция, за да може тя да промени поведението си и повече да не причинява проблеми в региона“, допълни Цанакополус. „Важно е Европа да представи единна и решителна позиция“, заключи той.  ", "date": "2018.03.26", "title": "Гърция иска ЕС да упражни натиск върху Турция във Варна"}
{"url": "http://epicenter.bg/article/Kurts--Da-sprem-pregovorite-s-Erdogan--Turtsiya-nyama-myasto-v-Evropeyskiya-sayuz-/150322/7/0", "text": "В навечерието на срещата на върха ЕС-Турция тази вечер във Варна австрийският канцлер Себастиан Курц призова за спиране на всякакви преговори за присъединяването на Турция към евросъюза.   \"Условията за присъединяване не са изпълнени и поради тази причина предприсъединителните преговори трябва да бъдат прекратени с Турция\", каза Курц пред германското издание \"Ди Велт\".   Според него в тази връзка трябва да бъдат преразгледани \"финансовите параметри на предприсъединителната помощ, която бе предвидена на стойност от 4.45 млрд. евро за период от 2014 до 2020 г.\"   \"Турция остава значим стратегически партньор за ЕС, с когото трябва да има сътрудничество в рамките на програмата за съседите\", поясни австрийският канцлер. Той остро осъди и турската операция в Сирия, на която са жертва кюрдите.   !  ", "date": "2018.03.26", "title": "Курц: Да спрем преговорите с Ердоган! Турция няма място в Европейския съюз!"}
{"url": "http://epicenter.bg/article/Erdogan-predi-da-se-kachi-na-samoleta-za-Varna--Turtsiya-iska-prisaedinyavane-kam-ES-/150324/7/0", "text": "Президентът на Турция Реджеп Тайип Ердоган заяви, че по време на срещата на високо равнище във Варна ще поиска от ЕС да вдигне всички препятствия пред членството на страната му в Съюза, предава Reuters, цитирана от \"Фокус\".   \"Присъединяването на Турция към ЕС остава стратегическа цел за Анкара\", заяви президентът Реджеп Ердоган, преди да отпътува за България, предадоха световните агенции, цитирани от БНР.   На тазвечерната среща \"ЕС-Турция\" в резиденция Евксиноград край Варна Ердоган ще настоява да бъдат премахнати пречките пред членството на страната му в ЕС. Ще бъде обсъден и, както се изрази Ердоган, \"провалът на европейските лидери да удържат обещанията си относно сделката за сирийските бежанци\". Турският президент очаква от ЕС, \"безрезервна подкрепа за борбата на Турция с тероризма\".   За организирането на срещата във Варна Ердоган изказа благодарност на България, която нарече \"приятелска\". На истанбулското летище „Ататююрк“ турският президент беше придружаван от министъра на енергетиката Берат Албайрак, външния министър Мевлюд Чавушоглу и министърът на европейските въпроси и главен преговарящ Йомер Челик.", "date": "2018.03.26", "title": "Ердоган преди да се качи на самолета за Варна: Турция иска присъединяване към ЕС!"}
{"url": "http://epicenter.bg/article/Polsha--Litva--Latviya-i-Estoniya-privikaha-ruskite-poslanitsi/150326/7/0", "text": "  Руските посланици в Полша, Литва, Латвия и Естония бяха привикани във външните министерства на тези страни, предаде Ройтерс, позовавайки се на руски информационни агенции, цитирани от БиТиВи.   Причината към момента не е ясна.   Според прессекретарите на посолствата срещите ще се състоят днес в ранния следобед.   Миналата седмица правителството на Великобритания съобщи, че ще изгони руските дипломати от страната и, че ще обсъди със съюзниците си случаят със Сергей Скрипал и следващи действия срещу руската държава.   Според Лондон именно Москва е отговорна за отравянето на бившия шпионин и дъщеря му. Много европейски държави също намекнаха, че могат да последват примера на Великобритания.   Появиха се данни, че и България ще изгони руските дипломати в страната, но тази информация беше опровергана от Цветан Цветанов.  ", "date": "2018.03.26", "title": "Полша, Литва, Латвия и Естония привикаха руските посланици"}
{"url": "http://epicenter.bg/article/Ninova--Antim-I-e-edin-ot-nay-dostoynite-zashtitnitsi-na-svobodata-i-nezavisimostta-na-stranata-ni/150332/7/0", "text": "“Ще бъда блажен, ако с моята саможертва възкръсне България за нов свободен живот”. Думите са на Антим I - един от най-достойните защитници на свободата и независимостта на страната ни и строител на съвременната държавност.” Това заяви председателят на БСП Корнелия Нинова след като поднесе цветя на паметника на Антим I в София. По думите й рядко се среща такава извисеност в човек - образованост, духовност, но и кротост и последователност.   „Антим I е от хората, чертали историята ни, но винаги останали близки до народа с любов, вяра и грижа”, каза също Корнелия Нинова", "date": "2018.03.26", "title": "Нинова: Антим I е един от най-достойните защитници на свободата и независимостта на страната ни"}
{"url": "http://epicenter.bg/article/Erdogan-izrazi-spetsialna-blagodarnost-na-Boyko-Borisov-za-domakinstvoto-na-sreshtata-ES---Turtsiya/150335/7/0", "text": "Турският президент Реджеп Тайип Ердоган изрази специална благодарност на министър-председателя Бойко Борисов за домакинството на срещата на върха ЕС – Турция, която ще се състои тази вечер във Варна. Ердоган направи това изявление пред журналисти преди да отпътува за участие в срещата от летище \"Ататюрк\" в Истанбул. Той подчерта, че \"с премиера на съседна приятелска България Борисов ще обсъдим въпроси, които са от интерес на двата народа, както и от регионален интерес\". Ердоган заяви, че очаква решенията от срещата във Варна да активизират по-нататъшните връзки на Турция с ЕС, подчертавайки, че това ще бъде петата поредна с представителите на Брюксел. Европейското членство е стратегическа цел на Турция, подчерта Ердоган, цитиран от БТА. Той посочи, че връзките на Турция с Европа имат дълбоки корени. \"Но ние ще припомним на нашите събеседници, че вече нямаме търпение да понасяме двойния стандарт. Ще изразя пред европейските лидери очакването да се премахнат изкуствените пречки в преговорния процес за еврокандидатурата на Турция. Ние няма да допуснем среди, чиито злонамерени намерения добре познаваме, да отнемат правото, което Турция е заслужила да бъде приета за член на ЕС\", каза Ердоган. Турският президент заяви, че ще поиска от европейските представители да изпълнят дадените обещания. Мигрантското споразумение от 18 март 2016 г. и конкретните стъпки, които предстои да бъдат предприети, ще бъдат предмет на обсъждане. Турция е изпълнила това, което обеща по мигрантското споразумение и в това отношение е много по-напред от други европейски държави. Визовата либерализация за турските граждани също ще бъде предмет на срещата, съобщи Ердоган като заяви, че ЕС не е изпълнил дадените обещания. Той допълни, че ще поиска да бъдат направени конкретни стъпки по мигрантското споразумение и изплащането на обещаните 3 млрд. долара на турската страна. По думите на Ердоган актуализацията на митническото споразумение, отварянето на нови преговорни глави и сътрудничеството в борбата срещу терора ще бъдат темите, които той ще постави на срещата и ще поиска да бъдат предприети конкретни стъпки по тяхното разрешаване. Вниманието в Турция се насочи към Варна. Тази вечер в 21 ч. в резиденция Евксиноград край Варна ще започне срещата на върха ЕС – Турция. В нея ще участват висшите представители на Брюксел Жан-Клод Юнкер, Доналд Туск и Бойко Борисов от една страна, и турският президент Ердоган от друга. Предвижда се срещата да премине под формата на вечеря, която се планира да продължи два часа, но е възможно и да бъде удължена. Предвижда се след срещата да се състои пресконференция. Ердоган ще се придружава от външния министър Мевлют Чавушоглу, министъра по европейските въпроси и главен преговарящ Йомер Челик, министъра на енергетиката и природните ресурси Берат Албайрак, министъра на икономиката Нихат Зейбекчи и министъра на търговията Бюлент Тюфекчи. Група отговорни служители и представители на водещи медии придружават Ердоган. Засега повече от сигурно е, че турският държавен глава ще се върне още тази вечер, коментират медиите, които съобщават също, че във Варна се подготвят протести срещу Ердоган. Анализаторът от телевизионния канал НТВ Гюлденер Сонумут определи срещата във Варна като \"критичен ден за отношенията между Турция и ЕС\" . \"Срещата във Варна ще бъде трудна. Подходът, който демонстрира Евросъюзът, е само в посока на неговите интереси. Ще бъдат взети обаче решения, които ще са от полза за сигурността на региона\", заяви вицепремиерът Фикри Ъшък преди отпътуването на турската делегация. Говорителят на правителството Махир Юнел в участие на живо по телевизията каза следното: \"Много пъти вече заявихме пред ЕС, че нямаме никакво намерение да отстъпваме от дадената дума. Има дадени насрещни обещания, има някои въпроси, които ние сме повдигали неведнъж, както и процес, който следваме. Трябва да се изпълнят дадените обещания. ЕС трябва да види, че Турция се бори с терористичните групи в четири области. Турция изпълнява своите задължения по мигрантското споразумение. Проведоха се разговори във връзка с визовата либерализация, представихме и нашите искания. Въпреки че изпълнихме нашите задължения, ЕС създава отношение като че ли визовата либерализация и трите млрд. евро от митническото споразумение Турция си присвоява. Но това не е вярно. Тези средства се използват в рамките на планиран и бюджетно разчетен процес за издръжка на бежанците.\" Според турските източници се предвижда Ердоган да предостави на европейските си събеседници видеоматериали за грижите на турската страна за сирийските бежанци, както и да даде брифинг за операцията „Маслинова клонка” в Африн.  ", "date": "2018.03.26", "title": "Ердоган изрази специална благодарност на Бойко Борисов за домакинството на срещата ЕС – Турция"}
{"url": "http://epicenter.bg/article/Polsha-goni-ruski-diplomati/150336/7/0", "text": "  Полша гони руски дипломати, съобщава руското издание rusvesna.su, цитирани от БНР .   Изданието припомня, че руският посланик Сергей Андреев е извикан в Министерството на външните работи на Полша, където е бил информиран за решението.   Решението е взето. Полската страна ще даде информация, заяви посланикът след срещата си в Министерството.   По-рано беше съобщено, че руските посланици в Полша и балтийските страни са извикани на среща в съответните външни министерства.   В петък председателят на Съвета на ЕС Доналд Туск обяви, че в понеделник отделните страни от Общността ще обявят допълнителни мерки срещу Русия във връзка със случая с отравянето на бившия руски шпионин Сергей Скрипал, който беше атакуван на 4 март с нервно-паралитично вещество в Солсбъри.  ", "date": "2018.03.26", "title": "Полша гони руски дипломати"}
{"url": "http://epicenter.bg/article/London-shte-arestuva-samnitelni-ruski-kapitali/150337/7/0", "text": "Тереза Мей ще изнесе пред обществеността в скоро време новите мерки на Великобритания срещу Русия.  Това заяви днес британският министър на отбраната Гавин Уилямсън, цитиран от \"Интерфакс\". Той допълни, че като една от мерките след отравянето на бившия руски полковник от ГРУ Сергер Скрипал, Великобритания има намерение да арестува руски капитали със съмнителен произход, съобщи Dir.bg.  \"Имаме намерение да установим всяко придобиване на активи в нашата страна със средства с недоказан произход и да предприемем предписаните от закона мерки срещу това\", каза още министърът.  Той съобщи, че вече има издадени и първите заповеди за арест на съмнително придобити активи, но остави на премиера Мей да даде пълните разяснения по този въпрос.", "date": "2018.03.26", "title": "Лондон ще арестува съмнителни руски капитали"}
{"url": "http://epicenter.bg/article/SASht-i-14-strani-ot-ES-gonyat-ruski-diplomati/150345/7/0", "text": "  САЩ гонят общо 60 руски дипломати – 48 от дипломатическата мисия във Вашингтон и 12 от постоянното представителство в ООН, съобщи говорител на Белия дом. Освен това се закрива руското консулство в Сиатъл.   Председателят на Европейският съвет Доналд Туск съобщи във Варна, че 14 членки на ЕС също гонят дипломати в знак на солидарност с Великобритания по случая \"Скрипал\". Той допълни, че не се изключват допълнителни мерки в близките дни и седмици.   Германия и Франция обявиха, че гонят по четирима дипломати.   Полша също ще изгони четирима руски дипломати, а Естония ще обяви за персона нон грата руското военно аташе.   Дания обяви, че ще изгони двама руски дипломати, както и Холандия и Литва.   Трима руски дипломати ще бъдат изгонени от Чехия.   Украйна съобщи, че ще бъдат експулсирани 13 души от руската дипломатическа мисия в Киев.   Мерките са заради покушението срещу бившия руски шпионин Сергей Скрипал, извършено на 4 март във Великобритания. Лондон обвинява Русия за атаката и вече изгони 23 руски дипломати.   \"Днес президентът Доналд Тръмп нареди да бъдат експулсирани десетки руски разузнавачи от Съединените щати и закриването на руското консулство в Сиатъл поради близостта му до една от нашите подводни бази и ценатралата на самолетостроителната компания Боинг. САЩ предприема тази мярка съвместно с нашите съюзници и партньори от НАТО по целия свят в отговор на използването от Русия на химическо оръжие на територията на Обединеното кралство\", се посочва в официално изявление на прессекретаря на Белия дом Сара Сандърс.  ", "date": "2018.03.26", "title": "САЩ и 14 страни от ЕС гонят руски дипломати"}
{"url": "http://epicenter.bg/article/SASht-gonyat-60-ruski-diplomati-zaradi-sluchaya--39-Skripal-39--Sashtoto-shte-napravyat-i-14-strani-ot-ES/150347/7/0", "text": "САЩ гонят 60 руски дипломати и закриват руското консулство в Сиатъл заради случая с отравянето на бившия руски шпионин Сергей Скрипал.    Тръмп е дал съгласието си от САЩ да бъдат изгонени предполагаеми руски шпиони.    Според високопоставени членове на администрацията на Тръмп страната ще трябва да напуснат 48 познати на разузнаването руски дипломати от консулството в Сиатъл и 12 други в руската мисия в ООН.  Те имат седмица да напуснат САЩ, предадоха световните агенции.   В същото време председателят на Европейския съвет Доналд Туск обяви, че 14 страни членки на ЕС са взели решение също да изгонят руски дипломати във връзка със случая \"Скрипал\".   Туск не уточни за кои държави става въпрос и какъв ще е броят на изгонените дипломати.    Според РИА Новости дипломати ще изгонят общо 17 страни - САЩ, Франция, Полша, Чехия, Литва, Естония, Латвия, Дания, Украйна, Италия, Холандия, Германия, Канада, Финландия.  \r\n \r\n Според агенцията Франция и Полша ще изгонят по четирима дипломати, Латвия и Чехия ще изгонят по трима, Украйна ще изгони 13, Латвия - един дипломат и един служител на \"Аерофлот\", а Естония ще изгони от страната военно аташе.    Британският в. \"Гардън\" съобщи, че България също се готви да изгони руски дипломати. Българските власти обаче не потвърдиха тази информация.   От руското външно министерство готвят ответни мерки, съобщава източник на РИА Новости.   Великобритания вече изгони 23-ма руски дипломати заради случая с отравянето на бившия шпионин, за което Лондон обвини Русия. Москва отговори с реципрочни мерки.", "date": "2018.03.26", "title": "САЩ гонят 60 руски дипломати заради случая 'Скрипал'. Същото ще направят и 14 страни от ЕС"}
{"url": "http://epicenter.bg/article/Rusiya--Izgonvaneto-na-nashi-diplomati-nyama-da-ostane-bez-otgovor/150352/7/97", "text": "\"Решението на редица страни да изгонят от пределите си руски дипломати няма да остане без отговор, Москва ще реагира на тези неприятелски стъпки\".   Това се казва в разпространеното в понеделник изявление от Министерството на външните работи на Руската федерация, цитирано от TACC.   „Няма обективни и изчерпващи данни, съюзниците на Великобритания следват сляпо принципа на евроатлантическото единство в ущърб на здравия разум, нормите на цивилизационния междудържавен диалог и принципите на международното право. Само по себе си се разбира, че тези неприятелски стъпки на тази група страни няма да остане без следа и ще реагираме на тях“, става ясно от разпространения текст.   Припомняме, че по-рано днес стана ясно, че САЩ и още 14 страни от Европейския съюз ще изгонят руски дипломати заради скандала с бившия руски шпионин Сергей Скрипал и дъщеря му, отровени с нервно-паралитичен газ в британския град Солсбъри на 4 март.", "date": "2018.03.26", "title": "Русия: Изгонването на наши дипломати няма да остане без отговор"}
{"url": "http://epicenter.bg/article/Kremal--Putin-shte-reshi-kak-da-se-otgovori-na-izgonvaneto-na-ruski-diplomati/150360/7/0", "text": "Ние много съжаляваме във връзка с взетите решения. Като причина се посочва т.нар. случай Скрипал. Вече сме заявявали и повтаряме: Русия не е имала и няма нищо общо с този случай, заяви говорителят Дмитрий Песков Русия ще анализира ситуацията с решенията на САЩ, редица страни от Европейския съюз и други държави да изгонят руски дипломати заради отравянето на бившия руски шпионин Сергей Скрипал във Великобритания, след което нейното външно министерство ще представи на президента Владимир Путин предложения за ответни мерки. Това заяви говорителят на Кремъл Дмитрий Песков, цитиран от ТАСС и Ройтерс. \"Предстои да анализираме ситуацията, възникваща във връзка с обявените решения за изгонване на наши дипломати от редица страни. Основният анализ ще бъде направен в нашето дипломатическо ведомство. След това ще бъде докладвано на президента и ще му бъдат представени предложения за ответни мерки. Окончателното решение ще бъде взето от руския държавен глава\", заяви Песков. По думите на говорителя Русия съжалява за тези решения и ще отговори въз основа на принципа на реципрочността. \"Ние много съжаляваме във връзка с взетите решения. Като причина се посочва т.нар. случай Скрипал. Вече сме заявявали и отново повтаряме: Русия не е имала и няма нищо общо с този случай. Разбира се, както и преди, ще се ръководим от принципа на взаимността\", каза той. Песков засега не прогнозира дали решението на САЩ за изгонване на руски дипломати ще се отрази на перспективите за руско-американска среща на върха. Руското външно министерство заяви, че решението на редица страни да изгонят руски дипломати няма да остане без последици и Москва ще отговори на тези \"неприятелски\" действия. \"Провокативният жест на солидарност с Лондон от тези страни, които се огъват пред британските власти по т.нар. афера Скрипал и не си направиха труда да разберат обстоятелствата около случилото се, е продължение на конфронтационния курс на изостряне на ситуацията\", каза министерството. \"Съюзниците на Великобритания сляпо следват принципа на евроатлантическото единство във вреда на здравия разум, нормите на цивилизования международен диалог и принципите на международното право\", заяви той. Председателят на комисията по международни въпроси на долната камара на руския парламент Леонид Слуцкий определи решенията на редица страни от ЕС и на САЩ да изгонят руски дипломати в знак на солидарност с Великобритания заради отравянето на Скрипал като \"абсолютно безпрецедентен антируски заговор\". Според него това \"взривява цялата система на международното право\". Той изрази увереност, че \"ответните мерки на Русия ще бъдат повече от адекватни и ще последват в близко време\". Руският посланик във Вашингтон Анатолий Антонов каза, че САЩ и Русия носят особена отговорност за мира и сигурността в целия свят в качеството си на постоянни членове на Съвета за сигурност на ООН и най-силни ядрени държави. По думите му Русия ще отговори по подходящ начин на решението на САЩ за изгонване на 60 руски дипломати и че подобни действия не могат да останат безнаказани. \"Вашингтон не разбира от нищо друго освен от сила. Помните ли какво беше през 70-те години, когато нашите водеха битка на хокейното игрище с Канада? Даже не се ръкуваха с нас. И едва когато разбихме канадския национален отбор започнаха да ни уважават, да ни подават ръка\", каза той, предаде БТА.", "date": "2018.03.26", "title": "Кремъл: Путин ще реши как да се отговори на изгонването на руски дипломати"}
{"url": "http://epicenter.bg/article/132-sa-izgonenite-ruski-diplomati/150365/7/0", "text": "19 държави обявиха днес за екстрадирането на руски дипломати. Общият брой на екстрадираните е 132-ма души.   Най-много-60-са екстрадираните руски дипломати от САЩ. Вашингтон закри и едно от консулствата на Русия, това в Сиатъл. Великобритания е втора с 23-ма екстрадирани дипломати.  Украйна, която е във въоръжен конфликт в източната си част с подкрепяни от Москва сепаратисти, изгони 13 руски дипломати.   Четири държави екстрадираха по 4 руски дипломати. Франция, Германия, Полша и Канада.  Две държави са с по трима изгонени - Чехия и Литва. Четири държави са екстрадирали по двама-Италия, Холандия, Дания и Албания. Останалите гонят по един руски дипломат- Латвия, Естония, Финландия, Румъния, Хърватска и Швеция.   Още две държави от Европа се присъединиха към екстрадирането на руски дипломати, съобщи RT. Норвегия и Унгария обявиха ,че като израз на солидарност ще изгонят по един от акредитираните в тези страни руски дипломати.", "date": "2018.03.26", "title": "132 са изгонените руски дипломати"}
{"url": "http://epicenter.bg/article/Za-parvi-pat-v-Iztochna-Evropa--Rok-operata--quot-Iisus-Hristos-Superzvezda-quot--v-NDK/150351/6/0", "text": "Рок операта на всички времена „Иисус Христос – Суперзвезда” на Андрю Лойд Уебър и Тим Райс за първи път ще се играе в Източна Европа. Почти 50 години след премиерата на най-успешния мюзикъл в света, оригиналът най-сетне пристига у нас на 5, 6 и 7 април в зала 1 на НДК. С трите спектакъла приключва европейското турне, посветено на 70-годишнината на Андрю Лойд Уебър. В ролята на Спасителя ще видим самия Тед Нийли – човека, играл Иисус по-дълго, отколкото героят му е живял на Земята.   Нийли сподели, че очаква с нетърпение срещата с българската публика, защото за него това е свещен момент.   Източник: нова.тв", "date": "2018.03.26", "title": "За първи път в Източна Европа: Рок операта \"Иисус Христос-Суперзвезда\" в НДК"}
{"url": "http://epicenter.bg/article/Valeriya-Veleva--Ot-kogo-zavisi-uspeha-na-sreshtata-vav-Varna--/150294/11/0", "text": " пред съпартийците си в Трабзон, в която емоционално заяви: „ , изгледите за успех на срещата във Варна като че ли се изпаряват.   – и Брюксел, и  Анкара предупредиха, че в Евксиноград едва ли може да се очаква някакъв пробив в обтегнатите отношения между Съюза и империята. Недоверието между Турция и ЕС е толкова голямо, отдалечаването на изповядваните ценности е толкова значимо, че едва ли нормалните отношения могат да бъдат спасени, е мнението на повечето наблюдатели.  \" \", каза преди дни Аслъ Айдънташбаш, старши анализатор в Европейския съвет за външна политика и автор на доклада \"Одит на силата в отношенията между ЕС и Турция\".  Засега нивото на очакванията за положителни сигнали е толкова ниско, че  , самата възможност за провеждане на диалог. А рискът от скандал - тревожно опасен. Затова е важно - какво ще бъде нивото на диалога? . Европа не може да приеме масовите уволнения, арести и гонения на магистрати, военни, учени, журналисти, политици и представители на гражданското общество.   породено от желанието на Ердоган за контрол над потенциалните залежи от петрол и газ в Източното Средиземноморие,  Ще успеят ли да се пресекат тези сякаш взаимоизлючващи се интереси? Ако „да“- къде и ако „не“ - какво ни очаква?   Преди дни ЕК реши да бъде отпуснат втори транш от нови 3 млрд. евро по мигрантската сделка с Турция. Това съвсем не успокои Ердоган. Той заяви, че от обещаните общо 6 млрд. евро досега страната му е получила едва 850 милиона долара. Европа иска от него проекти, той пък настоява средствата да не минават през програми под контрола на ЕС, а да идват бързо кеш и да се управляват от турската администрация. Юнкер и Туск нямат правомощия да приемат това. . Точно по тази тема Ердоган се е подготвил да покаже на света именно от Варна как се издържат три милиона и половина бежанци в лагери, където вече са се родили и 200 000 бебета!   Сигурно е, че ще бъде постигната договорка Споразумението от 2016-а да се спазва, ЕС да изплати в обозримо бъдеще остатъка от първия транш и занапред да плаща на етапи трите милиарда евро от втория транш. Европейската сметна палата като външен одитор на ЕС ясно посочи в последния си доклад, че финансовата политика в подкрепа на Турция е била огромна грешка със сериозни последствия. В периода 2007 – 2020 г. са одобрени 9 млрд. евро, които не са обвързани в достатъчна степен с определени условия, твърди Европейската сметна палата. Въпреки това, Европа няма друг изход - ще плаща на Ердоган, за да държи бежанците далеч от границите ѝ.  Анкара представи преди месец позицията си относно изискванията на ЕС да бъде коригиран антитерористичният закон така, че да се приближи до европейските стандарти. В Брюксел все още няма изградена позиция, тъй като през април се очаква оценка за напредъка на сближаването на Турция с ЕС. Туск и Юнкер и по този въпрос няма да могат да дадат отговор на турския президент.   в Турция. А европейските премиери са единни в оценката си за нивото на „демокрация“ в южната ни съседка.   По този въпрос „Хюриет“ дава най-точния отговор: \"  тъй като Анкара първо трябва да убеди германския канцлер Ангела Меркел да започне такива преговори. Германия изпраща някои позитивни сигнали, но със сигурност очаква Анкара да предприеме определени стъпки за върховенството на закона.\"  защото това означава вдигане на ембаргото за преминаване на турските тирове през България за Европа, което ще е в ущърб на българските транспортни фирми.  Като теглим чертата, се вижда, че  Има опасност Туск и Юнкер да изпаднат в позицията на отбраняващи се. Ако много се огънат и приемат „диктата“ на Турция, ще получат сериозни упреци и това ще рефлектира върху нагласите на хората в някои страни-членки, на проевропейската им ориентация към ценностната система и демократични принципи.   ще се възприеме и зле от демократичните среди в самата Турция, които очакват от Брюксел „наказателни мерки“ спрямо режима на Ердоган.     Дипломацията ще се изразява в степента на надлъгването за цената на копромиса, постигането на максимална взаимна изгода – икономическа за Турция, стратегическа в сигурността – за Европа. Ердоган вече предупреди, че не иска европейците да му дават акъл и няма да приеме някой от \"окупаторите\" да го назидава. Още повече, че след две седмици е срещата му с Путин, а след това и с Иранския президент. Ердоган демонстрира, че е желан от Големите, а пък онези в ЕС, които се карат и не могат да вземат общо решение по важни за гражданите си въпроси - да не му се бъркат в световната политика. Както и да го погледнеш, това е демонстрация на имперско поведение!  Дори и с факта, че президентът на Турция пристига във Варна с два самолета и 30 автомобила! И то само за няколко часа престой - дори без нощувка.     Българският премиер се ползва с доверието и на двете страни, въпреки всички упреци, които получи, че е \"пощенски гълъб\" или \"разносвач на шербет\". Борисов трябва да играе в отбора на Туск и Юнкер, но той е единственият европейски лидер, който се обръща към Ердоган на малкото му име - Тайпи, който пък го нарича „моят приятел Бойко“.  да отстоява изискванията за демокрация, които ЕС предявява към режима на Ердоган, и в   Досега премиерът умело играеше между двата лагера и получаваше това, което искаше - сигурност. Затова и се съгласи да бъде организатор и домакин на този политически формат. Едва ли е очаквал обаче на какъв огън ще се пече!   Към всичко това трябва да прибавим и мераците на Ердоган за преразглеждане на Лозанския договор, както и военната операция „Маслинова клонка“ дълбоко в Сирия с амбиции да продължи и в Ирак. Така „душевни терзания“ на Ердоган придобиват зловещ смисъл в световен аспект. България заяви плаха дипломатична позиция по отношение на тези изказвания, най-вероятно продиктувана от старание да не нагнетява допълнително атмосферата преди срещата. Но и това ще тежи на българския премиер. Всяка дума и всеки негов жест днес и утре ще са под лупа. В това отношение много важна е двустранната среща Борисов -Ердоган, която предшества основния дебат. В този диалог на четири очи Борисов може да се опита да смекчи гневния тон на Ердоган, за да може последвалият разговор да бъде на еднакви висоти. Да може така да се говори, че поне да се чуват. Не се ли случи това, има ли тропане по масата, сочена ли ще бъде Европа като „развъдник на терористи срещу Анкара“, нощта в Евксиноград ще бъде тежка и непредсказуема, а задача на Борисов - непосилна за изпълнение.     От една страна – между Брюксел и Анкара, където балансът ще бъде висш пилотаж.  От друга между патриотичните настроения в България и „душевните\" аспирации на Ердоган, които чертаят завоевателни линии и точно преди срещата се обостриха отново.  На всичкото отгоре срещата във Варна се провежда на знакова за България дата, Деня на Тракия, когато отдаваме почит пред героите на Одринската епопея и скланяме глава пред трагедията на тракийските бежанци, наричана от мнозина историци геноцид. От Борисов искат да постави въпроса за обезщетението на тракийските бежанци точно на тази среща. И ако не го направи - атаката ще е огромна. \"Защото това е въпрос на \"национално достойнство, защото \"решаването на този казус не е анахронизъм, а е част от съвременния европейски прочит на историята\", хвърли му ръкавицата Румен Радев.     чиито травми и днес носят десетки хиляди българи и това ще има своя обществен ефект.  . Това също ще породи ефект.  Борисов трябва да отчита всичко това. Лозунгът \"историческата истина да не се преиначава, а горчивите факти да не се заминат под килима на геополитическите съображения\" вече е в действие. История срещу бъдеще.  Минали травми срещу също такива възможни в бъдеще.  Почит срещу сигурност. Какви ще са последиците от тази рискована игра, предстои да видим.    Кой колко ще отстъпи, кой какъв компромис ще направи, ще се реши в късните часове на този, както се вижда от сутринта, драматичен ден.  ", "date": "2018.03.26", "title": "Валерия Велева: От кого зависи успеха на срещата във Варна? "}
{"url": "http://epicenter.bg/article/Velizar-Enchev--Kade-sa-patriotite-da-ni-spasyavat-/150301/11/0", "text": "  В деня на Тракия и хилядите изклани и прогонени от турския аскер, в България триумфално пристига Реджеп Ердоган. Визитата е по покана на премиер, който е коалиционен партньор на патриотите Сидеров, Симеонов и Каракачанов. Същите тия правиха референдум срещу членството на Турция в ЕС и крещяха срещу Ердоган, който ни дължи 10 милиарда долара за имотите на тракийските бежанци.   Но днес от тях ни звук, ни стон. От ранни зори атакистът се покри, а телевизията му излъчва архивни кадри от 2013-а, на които геройски се дере срещу НАТО, султана и гербаджийските подлоги, подло продали ни на Турция.   За да не се изпусне пред Ердоганя, Симеонов се е скрил във вицепремиерския си кабинет, но СКАТ громи турските тирани с военни маршове.   Както винаги, когато е напечено, ВМРО-вецът дезертира от бойното поле, този път във Франция.   Защо точно днес се изнесе в Париж военният ни министър? За да не е пред паметника „Одринска епопея“, гдето трябва да коленичи за изкланите тракийски бежанци и чества 105 години от превземането на Одрин от българската армия…   Което хич не е дипломатично, докато във Варна босът му черпи с шербет Ердоган. Не е дипломатично да крещиш срещу душевните граници на Ердоган, щото един път се става министър, а пък патриотът и душата си дава. Не е дипломатично да осъдиш турската агресия в Сирия, щото премиерът ще ти дръпне вицепремиерското столче.   Не е лесно да си патриот на власт. Лесно е било на Левски, Ботев и Бенковски под турско – ни имоти имали, ни пари са спастрили. С оружие всеки може да се репчи на султана. Дипломация с шербет се прави, власт с темане се пази.  ", "date": "2018.03.26", "title": "Велизар Енчев: Ердоган пристига в България! Къде са патриотите да ни спасяват?"}
{"url": "http://epicenter.bg/article/Prof--Mihail-Konstantinov--Banksterite-tlaskat-sveta-kam-voyna--za-da-izgoryat-parite-na-horata/150306/11/0", "text": "  – Сега съществуващата система е създадена преди 41 години и вече е напълно пробита. Базата данни ЕГН всеки я разнася напред-назад, освен това се разбива лесно. Когато знаете рождената дата на един човек, то възможните ЕГН, които той може да има, са много малко. Теоретически те са 500, но на практика са по-малко - само няколко десетки. И както правилно се отбеляза, не е нужно човек да е хакер. Само с лист и молив, без всякакъв компютър, може да се сметнат възможните ЕГН.   – Да, защото има проста формула, която генерира десетата цифра въз основа на първите девет. Формулата отдавна е публикувана в интернет. Ако напишете ЕГН в нета, ще излезе всичко, което ви интересува. Допреди няколко години пълните ЕГН висяха на избирателните списъци. Сега в тях са само първите 6 цифри, но те почти сигурно идентифицират и пълното ЕГН. Това е тотално пробита система и не виждам защо толкова се занимаваме с нея.   – Кодът трябва да бъде много по-сложен, например 15-значен низ от цифри и букви. Не е нужно да има специални символи – проблемът е, че все пак хората трябва да го използват. Ако сложим някакъв страшно сложен код, тогава самият човек трудно ще го използва. Освен това не е нужно да се раздава този код за щяло и нещяло, както правим сега.   – Това е дивотия и трябва веднага да се прекрати. В редки случаи трябва да се прибягва до тази идентификация. Човек трябва да се идентифицира само с документ за самоличност, който съдържа снимка, име, дата на раждане, скрита биометрия и никакви други явни кодове. Ще трябва да се сбогуваме с ЕГН. Това ще се направи, но иска доста работа. Защото досегашната система трябва да бъде вписана в новата. Има много закони, правила и процедури, които трябва да бъдат съгласувани. Работата е дебела и трябва да започне веднага.   – Първите скандали с ЕГН възникнаха още по времето на соца. Тогава се оказа, че има хора с няколко ЕГН, а други бяха останали без. Циркулираха и грешни ЕГН, защото чиновници не знаеха как да ги изчисляват… В момента ЕГН са изчистени, но всички ги знаят. А и след демокрацията цялата база ЕГН се продаваше – който искаше и можеше, си я купи. Това безобразие трябва да свърши. Но не е нужно да откриваме топлата вода. Ако обаче се направи много сложен код, ще има други проблеми, така че трябва да се търси компромис. Сегашните ЕГН ще се „прелеят“ в новата система. Задачата не е проста и няма да се реши от днес за утре.   – Днес живеем в Матрицата. Аз лично не харесвам да живея така и се стремя да бягам от нея. Използвам стар и глупав телефон, който е пасивен, на 13 години е. Проблемът е, че чисто технически започва да сдава, а и скоро няма да има сим-карти за него. Ще ви кажа един виц: „Какъв телефон използва президентът Путин? Отговорът е – никакъв.“ Защото е смешно да използва телефон като Меркел, който го слушат всички – все едно е разрешил на всички разузнавания да му слушат разговорите. Ако искате нещо да се запази само между вас и адресатите, то трябва да бъде написано на ръка, в краен случай на пишеща машина в мазето под пет метра бетон. Така е най-сигурно. Истинските заповеди се пишат на ръка. Е, тук има класически пробив – трябва да купите секретарката, или да я прелъстите. Но за това си има контраразузнаване.   – Ми нищо не правим, просто трябва да знаем, че всичко, което говорим, се слуша и се праща. Сигурно всеки се чуди, защо бързо му свършва батерията. Трябва да е ясно, че умният телефон непрекъснато донася. Моята батерия кара една седмица.   – На своя господар, но господарят не сме ние. Това е чужда машина, която си има господар. И не само телефонът донася, донася и компютърът. Тези непрекъснати ъпдейти за какво са, нали все искат да се ъпдейтваме? Това се прави по няколко причини. Основната е, че системата на \"Майкрософт\" е пробита, защитите на \"Уиндоус\" отдавна са скапани и се опитват да се самопоправят. Не особено успешно обаче. В допълнение, чиповете на големите производители Intel, АRM и АMD са с пробита защита. Така, който използва устройство с такъв чип, предоставя информация на всеки, който не го мързи да го хакне. Няма страшно за масовия потребител, освен дето могат да му източат парите и да гласуват вместо него. Аз не банкирам онлайн и въпреки това ми откраднаха пари. Е, после ми ги възстановиха…   – Няма как – населението е масово видиотено. Вижте хората – всеки е грабнал устройство, забил си носа в него и върви, спъва се, пада… Аз лично си признавам, че съм полуидиот.   – Защото в самата зора на Фейсбук си направих профил, но след като разбрах, какво чудовище е, го махнах. Останалите социалки, както наричам социалните мрежи, са същият боклук. Но имаше мъдри хора, които изобщо не си направиха профили. По-малко мъдрите си направиха, но ги изтриха. Знаете ли колко известни хора в България и по света нямат профили – нито в туитър, нито във фейсбук, нито в инстаграм, нито където и да е?   – Да, няма нищо лошо в тях, и ако искате да ви бъркат в душата – участвайте. Човек все пак прави избор. Но ако сте на отговорен пост някъде, естествено, че не трябва да участвате в социалки и е добре да имате глупав телефон. Само когато ходите в планината, е добре да имате умен телефон. За да може, като се загубите, да ви намерят. Но ако искате да не ви знаят къде сте, ходете с глупав телефон, или без телефон. Как сме живели толкова време без телефони преди?   – Там нещата са спекулативни. Наистина, има две явления – едното е Брекзит, другото е Тръмп. И има опити те да бъдат обяснени с много софистицирани алгоритми с дълбока обработка на данни. Алгоритмите са създадени от свръхспециалисти, на които това им е работата. За мен обаче това е спекулация, защото ние няма как да знаем, без намесата на тези алгоритми, какъв би бил резултатът. Това, че някой се е намесвал, не значи, че е решил въпроса в една или друга посока. Може пък да е допринесъл за обратното. Интуицията ми говори, че това по-скоро няма значение. И съвсем лесно може да се покаже защо Тръмп трябваше да спечели. Всеки нормален човек го знае. Аз спечелих доста басове по този въпрос.   – Така е, но това става поради съвсем други причини – предстои тотално рухване на финансовата система. Ако по нормален начин се развият нещата без война и системата рухне, нали знаете какво ще се случи с т.нар. банкстери – това е комбинация между банкер и гангстер? Тези хора, които ще имат много сериозни неприятности, да не кажа фатални. Но ако има война, те ще кажат – абе, парите ви изгоряха, защото имаше война. Ще ви кажа едно число – световните дългове са хиляда трилиона.   – Това число е трудно човек да си го представи – единица с 15 нули отзад. Един трилион е 1000 милиарда, а хиляда трилиона са един милион милиарда. Ето това са дълговете на света, това е напечатаният финансов боклук – един милион милиарда! Е, боклукът не е на хартия, а в паметта на банковите компютри. И това не е моя оценка. В момента си признават само за 750 трилиона, а според мен са 1000 и повече. Това число надхвърля 15 пъти годишния брутен продукт на света. Т.е. цялата световна икономика в момента е напълно измислена – нито има ръст, нито каквото и да било. Има една висяща финансова система – и ако тя рухне ей така, без война, банкстерите ще пострадат тежко.   – Те мислят, че ако има война, ще се спасят. И точно към това бутат света – война, която да изгори парите. Но май не знаят, че малка война няма да има. Войната няма и да е средна, тя бързо ще отиде на макс. И единственото, което ще направят, е да завлекат всички останали в пропастта. Казвам го сериозно – няма друга причина да се прави това, което става. Всяка тяхна стъпка е това – да направим една война, но ако може да е далече и да е малка. Е, нито ще е далече, нито ще е малка. Да го знаят това.   – Позицията на премиера по случая „Скрипал“е балансирана и точна. Когато има обвинения в използване на забранени оръжия, трябва да сме много внимателни. Нека припомня – през 2003 г. Саддам Хюсеин беше обвинен в разработване на забранени оръжия, а след това се оказа, че всичко е лъжа. И резултатът е един милион загинали иракчани и създаване на Ислямска държава, която тепърва ще убива в Европа. Вижте за какво титанично престъпление става въпрос! В сравнение с него убийството на който и да е бивш шпионин, съжалявам, просто е едно нищо. Тази Ислямска държава я създадохме завинаги и в момента Европа е пълна с нахъсани ислямисти. Всеки ден там ще има атентати, те ще дойдат и в България. Много трябва да се внимава, но нещата са изпуснати.   – Англичаните да бъдат така добри и да намерят доказателства, досега аз не видях такива. Не видяхме и отровените хора. Но същите тези англичани участваха в лъжата от 2003-а година с измислените химически оръжия на Саддам. Ще го повторя – те участваха в убийството на един милион души, създаде се Ислямска държава и после казват – извинявайте. За такова нещо няма прошка и няма забрава. Историята никога няма да прости, защото това престъпление е съизмеримо с престъпленията на хитлеристите. С какво е по-малко?   – Истанбулският ферман го наричам аз, в него има идиотско антинаучно понятие, което вече се отхвърля масово от научната общност по света – измишльотината джендър. Няма такова нещо в природата, джендърът е творение на болни мозъци. И е обидно, че се занимаваме с тази дивотия.   - Е, последното насилване се оказа пълна измишльотина и фарс – 15 души от 751 депутати в европарламента. Това са точно 2%.   – Това е тест за всички правителства. Който я приеме, ще падне от власт моментално. И правилно ще падне. Не вярвам да я приемат, но все пак трябва да внимаваме.   – Основното е да защитим децата си от античовешката идеология. Като ще защитават жените и децата, което е правилно, защо са им джендъри? При това към джендърите и всички извратеняци, турили и мигрантите! Отворете член 53 от обяснителния доклад и го прочетете. Той е ужасяващ! Нивото на самата конвенция и на обяснителния доклад към нея е на полуграмотен първокурсник. Това е идиотски документ, който е обида за човешкия интелект. Начело с понятието джендър, което е нещо като дяволите през Средновековието. Това е обидно за нормалните хора. Българският народ го усети злото много добре и го осмя, сигурно вече сте чули, колко вицове за джендъри излязоха.  ", "date": "2018.03.26", "title": "Проф. Михаил Константинов: Банкерите тласкат света към война, за да изгорят парите на хората!"}
{"url": "http://epicenter.bg/article/Prof--Svetlana-Sharenkova--Agoniyata-na-statukvoto-razhda-bezumiya/150316/11/0", "text": "    ЕС прие безкритично позицията на напускащата Съюза Великобритания, че „Русия вероятно стои зад опита за убийство” на двойния агент Сергей Скрипал!?   Европа осъди руската държава и руския президент пак с абсурдния мотив, че „няма друго обяснение, освен че е Русия”, и без доказателства, от чиста политическа целесъобразност… В правото ЕС се върна над 2000 години назад! От Древния Рим съществува презумпцията за невиновност, а обвинителят трябва да докаже вината на обвинения. А от Тереза Мей чуваме само голословни декларации и пропагандни русофобски лозунги.   Използването на някое престъпление или инцидент е позната мръсна игра от близкото минало, която ние познаваме до болка. Така България дълги години беше сочена с пръст за атентата срещу папа Йоан Павел Втори. Доказателството тогава също беше, че така е „много вероятно” и „няма друго обяснение”. Разбира се, версията се срина, но много по-късно, когато пропагандният коз бе изконсумиран от задкулисните му идеолози, а „вината” ни бе наложена в публичното пространство.   Можем да очакваме, че и в бъдеще няма да видим конкретни доказателства срещу Русия, просто защото ако имаше такива, те щяха да бъдат предоставени от самото начало.   И въпреки липсата на мотив и на доказателства за „вината” на Москва Брюксел оттегли за консултации посланика си, а редица държави са подложени на политически и медиен натиск да гонят руски дипломати – мярка от крайния арсенал в международните отношения, което неминуемо води до нова Студена война.   Какво всъщност се случи? Със сигурност ястребите предприеха акция за сплашване на увеличения брой европейски лидери, зовящи за диалог с Москва. А целите са повече от прозрачни – това е поредният опит за провал на стратегически енергийни проекти между Европа и Русия като „Северен поток 2” и не на последно място осигуряване на вътрешен политически комфорт на изпадналото в изолация правителство на торите на Тереза Мей. Нещо, което важи и за редица европейски лидери, чиято легитимност е изчерпана, за които е ясно, че настоящият мандат е последен.   Сравнението с Владимир Путин и неговите 77% вот (и 95% гласове за социално-патриотичната линия в руската политика) е убийствено и единственият начин да удължат агонията на неолибералното статукво е да се обяви за пореден път външен враг.   Това безотговорно решение на фалиралите лидери на ЕС вреди преди всичко на самия Съюз – точно докато те дрънкаха оръжия и отзоваваха дипломати, Франция отново бе ударена от терористичен акт на ИДИЛ. За Европа и света Русия можеше и може да бъде партньор, но недалновидното ръководство на Съюза избра конфронтацията. Докога ЕС ще прави елементарни грешки, които болезнено се отразяват на общества като българското?!          ", "date": "2018.03.26", "title": "Проф. Светлана Шаренкова: Агонията на статуквото ражда безумия"}
{"url": "http://epicenter.bg/article/Anton-Gitsov--Pohvala-za-pravitelstvoto-po-sluchaya--Skripal-/150319/11/0", "text": "    След като „Гардиън”, „Таймс” и Си Ен Ен съобщиха в свои материали, че нашата страна, в солидарност с Великобритания също ще гони руски дипломати, премиерът Борисов, а след него и външното министерство опровергаха тази информация. Бойко Борисов поиска ясни доказателства, че Москва стои зад нападението с разработената в СССР отрова „Новичок”.   Тази позиция на премиера и правителството е наистина похвална. Защото на българското общество започна да му идва много държавата ни да бъде натискана от Брюксел и от отделни държави безпрекословно да изпълнява препоръки, а и то и нареждания. Спряхме навремето строежа на АЕЦ „Белене” и „Южен поток” заради чужди геополитически интереси и външнополитически крамоли, докато страна като страна от ЕС като Унгария вече строи руска атомна централа, а друга страна като Турция с охота прие погребаният Южен поток да бъде заменен с Турски поток. Наскоро ни натиснаха най-безцеремонно да ратифицираме Истанбулската конвенция, но този път, въпреки, че някои министри- послушници се обявиха в защита на ратификацията, колебаещият се отначало Борисов навреме се усети, че в негов личен интерес, в интерес на управляващата му партия и на обществото е да се вслуша в гласът народен. Започваме да имаме усет за дух на промяна.    Бойко Борисов има пълно основание да поставя въпроса за доказателствата. Защото от първия ден на отравянето на Скрипал и дъщеря му, освен изказаното предположение, за „голяма вероятност” руските служби да са отровили Скрипал с невротоксина „Новичок”, досега няма нито едно конкретно доказателство за това. А съмненията, неяснотите и противоречията изобилстват.   Да вземе например проблема как са отровени Скрипал и дъщеря му. Тук се поднасят най- различни версии. Нервно паралитичният агент е бил впръскан в дома му. Затова и детективът сержант Ник Бейли, който също беше обявен за заразен и попаднал в болница, е пострадал, защото по неясни причини е посетил дома му. Тази версия издиша, защото Скрипал и дъщеря му след като се излезли от дома му са прекарали часове след това навън, в ресторант, после в бар, а тези отрови действат незабавно, при вдишване според експерти, симптомите се появяват в рамките на 30 секунди до две минути. Втората версия е, че дръжката на колата му е била намазана с веществото. И тук неясноти, защото при допир с веществото, то ще проникне в кожата и ще започне също да действа незабавно. И как са се заразили дъщеря му и детективът Ник Бейли, и те ли са пипали дръжката на вратата откъм шофьора? Третата версия е, че отровата може да е пренесена в куфар от дъщерята на Скрипал, като „подарък” предаден и от познати. Трябва да са я отворили у дома му, пипали, но пък часове след това са били живи и здрави, без никакъв ефект от отравяне. Според четвърта версия, отровата им може да е била впръскана в храната (посетили са пицерия) или в напитки (почерпили са се след това в бар). И даже и пета версия, отровата им е впръскана в лицето, някъде на улицата. Като сериозна се сочи и шеста версия, че отровата е била вкарана някак си във вентилационната система на колата им. Почти всички тези версии разбира се не обясняват как е бил отровен и детективът Бейли.   Вторият голям проблем се отнася до самият невро паралитичен агент, който е използван. Британските власти побързаха да заявят, че военната изследователска лаборатория в Портън Даун е установила, че е използвано нервно паралитичното вещество „Новичок\", разработено в бившия СССР през 70-те и 80-те години. Но за да установят това, британските специалисти трябва задължително да имат т.нар. контролен стандарт, обясняват експертите, т.е. да разполагат и те с „Новичок”, което даде повод на руската страна да заяви, че не единствено Русия, както се твърди, но и Великобритания е способна да произвежда бойното отровно вещество. Както са способни между другото и САЩ, където живее отдавна Вил Мирзаянов, един от откривателите на „Новичок”.   Какво казват експертите- химици? Известният американски професор Дерек Лоу обяснява, че „Новичок” е част от фамилията органофосфатни химични агенти, между които най-силни са сарина и един друг агент- VX. При използването на химическите агенти от тази група няма грешка, ефекта е смъртоносен, а път „Новичок” е още по- смъртоносен. Според него , фактът, че Скрипал и дъщеря му са все още живи, говори за това, че тук става дума не за „Новичок”, за някакъв друг неизвестен невротоксин. Руските секретни служби, обяснява той, ако са искали да убият Скрипал, са щели да използват смъртоносен органофосфатен агент, но очевидно не са, защото Скрипал и дъщеря му са оживели.   Други експерти изтъкват, че „Новичок” се получава при смесването на две различни химически съставки, при които се получава течност, която следва да се използва в къс срок, поради нейната нетрайност. Според проф. Андреа Сила от факултета по неорганична химия при Лондонския University College, поради изключителната му токсичност, изработването по този начин на „Новичок” може да бъда извършено само от специалисти- експерти в контролирани лабораторни условия, а този, който би натрил дръжката на колата на Скрипал, би трябвало да бъде облечен в специално защитно облекло. С една дума изключително сложен, опасен и видим за околни наблюдатели вариант, при положение, че както обяснява проф. Алистер Хей от токсикологичният департамент на университета в Лийдс, има много по- ефективни начини да се убие някой, по сравнение с използването на „Новичок”.   Кристофър Мейер, бивш британски посланик в САЩ, който е работил преди това и в посолството в Русия отбелязва: „ Ще бъда крайно изненадан, ако някой в Кремъл да се заеме да организира такъв уличаващ организатора опит за убийство”.   Александър Василиев, бивш агент на КГБ, историк по въпросите на шпионажа и преживяващ в Лондон коментира така: „ От моя гледна точка, като бивш офицер от КГБ, убийството на някой във връзка със шпионаж, в много случай не е логично. Двойният агент (Скрипал) вече е нанесъл вредата и убийството му е безсмислено, защото води до непредсказуеми (външнополитически) последствия. Аз бих препоръчал да се изследват и други версии, например бизнес делата на Скрипал. През 1990-те години бизнесмени се убиваха един друг в Русия. После много от тях се изселиха към Европа и започнаха да се избиват там.   А ето какво написа наскоро известният коментатор на „Дейли мейл” Питър Хитченс:   „Изпитах неохота да повярвам без доказателства, че това е действие от страна на Русия. Продължавам да мисля, че някои твърде охотно направиха заключения без факти.   Колкото повече разсъждавам по въпроса, толкова повече си мисля следното. Ако Великобритания действително иска война с Русия, както индикира правителството, тогава Русия ще и отговори подобаващо. Но тя няма да бъде водена по законите на Женевската конвенция, а по законите на джунглата. И преди да се втурнем в тази посока, може ли някой да обясни смислено, защо искаме подобна война? Ние сме малка сила в покрайнините на Европа. Какъв национален интерес ще обслужи такава война? Каква полза ще извлечем от нея? И ще я спечелим ли?”   Ние не шпионираме и не вербуваме агенти в Париж, Берлин, Вашингтон, Рияд или Пекин. Не пръв поглед, ние нямаме никакви реални спорове и с Русия. Но това, което случаят Скрипал ни показва, е че дълго след приключването на Студената война, ние продължаваме да третираме Русия, като страна, в която трябва да развиваме активна шпионска дейност и да финансираме опоненти на руското правителство. Днес, след като комунизма, Съветския Съюз и Варшавския договор ги няма, не виждам смисъл, защо трябва да сме врагове с Русия? Нямаме обща граница, колониални съперничества, даже нямаме сериозни търговски отношения. От друга страна имаме прекрасни отношения с разни деспотични режими.”   Несъмнено е, че за британските разузнавателни служби, случващото се с двойният агент Скрипал е болезнено. Защото в бъдеще кой офицер от руските разузнавателни служби би се подал на подкуп и вербовка след този случай, а и като се има предвид случай с Литвиенко? Това беше директно потвърдено от външния министър Борис Джонсън, който заяви, че опитът за покушение над Скрипал е „знак от г-н Путин, че никой не може да избегне дългата страна на руското отмъщение”.   А що се отнася до случая със санкциите, нещата очевидно излизат до известна степен извън контрол. Изгонването на 23 дипломати от двете страни, инициирано от британска страна е безсмислено и вредно и за двете страни. Това са обучени дипломати, познаващи страната, установили контакти, и ако за руската страна няма да ще е до известна степен трудно ги замести с други, не по-лесно ще е това и за английската страна. А и от руска страна заявиха, че ако нещата продължават да се влошават, ще разкрият имената на 23-мата британски дипломати, което ще ги компрометира като агенти- разузнавачи в международен мащаб, намек, който беше посрещнат с тревога и възмущение от страна на британска страна, откъдето заявиха, че те не са обявили имената на руските дипломати, съгласно възприета практика да не се прибягва до такава мярка.   Външнополитическите отношения между Великобритания и Русия са традиционно обтегнати. В миналото също е имало експулсиране на руски дипломати, последвано от подобна ответна мярка от руска страна. Сегашната остра реакция на Тереза Мей до известна степен е обяснима, още повече, че в последно време нейните политически позиции са отслабнали и решителните и безкомпромисни санкции, които тя обяви срещу Русия, помагат за изграждането на облика и на силен лидер. Но в самата Великобритания тя няма подкрепа от Лейбъриската партия в лицето на нейния лидер Джереми Корбин, който постави въпроса за доказателствата. А доста европейски страни очевидно споделят мнението на британския коментатор Питър Хитчънс, че цялата тази шумотевица без доказателства, не е достатъчна, а и необходима за предприемане на санкции срещу Русия.   В този британско- руски външнополитически сблъсък, България няма интерес да се намесва. Има една стара българска поговорка: „Когато двама се бият, не се бутай между шамарите”.   Да се надяваме, че българският премиер и правителство ще продължат да следват линията, която избраха по случай „Скрипал”. Защото едва ли има друга страна, която да е пострадала повече икономически от санкциите срещу Русия, както България.      ", "date": "2018.03.26", "title": "Антон Гицов: Похвала за правителството по случая „Скрипал”"}
{"url": "http://epicenter.bg/article/Prof--Iskra-Baeva--Savremenniyat-antikomunizam-e-nasochen-kam-minaloto/150340/11/0", "text": "Съвременният антикомунизъм е насочен към миналото, заяви по БНР преподавателят по най-нова история в СУ \"Св. Климент Охридски\" проф. Искра Баева. Заедно с проф. Васил Проданов тя коментира историческите и политическите измерения на темата за антикомунизма в ефира на програма \"Хоризонт\". Повод за гостуването им бе излизането на сборника, наречен \"Антикомунизмът в постсоциалистическа България\".   В началото на разговора в студиото проф. Баева припомни как е възникнал антикомунизма и обясни дефиницията  на понятието. Проф. Васил Проданов, който е един от съставителите на сборника, посочи, че идеята за създаването на изданието, е породена от факта, че \"този феномен  - антикомунизмът, играе особено важна роля през последните 28 години, като в същото време обаче, ние сме страна, в която преди 10 ноември в най-малка степен можем да кажем че има антикомунисти за разлика от Централна Европа\".  Проданов обясни тезата си, като даде примери: ", "date": "2018.03.26", "title": "Проф. Искра Баева: Съвременният антикомунизъм е насочен към миналото"}
{"url": "http://epicenter.bg/article/Sadat-okonchatelno-opravda-Zlatomir-Ivanov-Baretata-kato-lider-na-prestapna-grupa-za-narkotitsi/150307/3/0", "text": "  Тричленен състав на Върховния касационен съд оправда изцяло Златомир Иванов-Златко Баретата по обвинението, че е ръководил престъпна група за наркотици. 49-годишният Иванов бе обявен за невинен и за противозаконно присвояване на чужда движима вещ, съобщиха от пресслужбата на ВКС, цитирани от dir.bg.   Баретата бе предаден на съд като ръководител на организирана престъпна група, която е действала от октомври 2011 г. на територията на Южното Черноморие, София и Казанлък. Заедно с него бяха обвинени и Ивайло Борисов-Ториното, Златко Гочев, Тихомир Стоянов, Добромир Добрев, Кристиян Лалев, Тодор Цветанов, Петър Цветанов, Стефан Грозданов и Галин Лазаров.   Соченият за дясна ръка на Баретата - Ториното, също е оправдан от съда.   Според върховния съд прокуратурата не е представила по убедителен начин доказателства за това, че Златомир Иванов и останалите подсъдими са били престъпна група. Дори опитите на съда да допълни тези съществени пропуски от страна на обвинението не са достатъчни за осъдителни присъди срещу част от обвинените.   Стефан Грозданов, Петър Цветанов и Тодор Цветанов влизат в затвора за срок между 3,5 и 5 години. Лалев, Добрев и Лазаров получават условни присъди, а Тихомир Стоянов е осъден на глоба в размер на 1000 лева.   В решението на ВКС се подчертава, че показанията на свидетел с № 28, към които се фокусира държавното обвинение в протеста, са обсъдени в цялост от въззивната инстанция, като с основание е отхвърлена възможността да се възприемат твърдения, които възпроизвеждат дочути по слух обстоятелства.   „Трайната съдебна практика напълно отхвърля възможността подобни обстоятелства да са в основата на изводи за виновността на един или друг подсъдим, като няма никаква причина подобен подход при оценката на такива дочути твърдения да бъде изоставен“, пишат върховните съдии.  ", "date": "2018.03.26", "title": "Съдът окончателно оправда Златомир Иванов-Баретата като лидер на престъпна група за наркотици"}
{"url": "http://epicenter.bg/article/---------/150308/3/0", "text": "Поредна успешна реализация срещу организирана престъпна група в София на ГДБОП и Прокуратура. Тя е действала на територията на кв. \"Люлин\".  До момента са задържани пет лица. Едното лице е с парична гаранция, защото е съдействало активно на прокуратурата.  Това бе обявено от административният ръководител на Специализираната прокуратура Иван Гешев по време на брифинг на прокуратурата и МВР. Претърсени са били 30 адреса. По досъдебното производство има данни за над 10 апартамента, които са били присвоени чрез измами.  Групата се е занимавала с имотни измами и търговия на земи. Директорът на ГДБОП главен комисар Ивайло Спиридонов обясни, за групата е имало оперативна информация отпреди 7 месеца.  „Първоначално сигналът е бил за незаконна лихварска дейност. Установило се е, че тя се е занимавала с разнородна дейност. Активно се занимават с имотни измами. Доста жилища са придобити чрез такива измами. Тази престъпна дейност е извършена чрез фалшификация на документи и прехвърляне през много лица. Към момента има достатъчно събрани доказателства за такива“. Работата по случая продължава и към момента. Ако се съберат данни за длъжностни лица, участвали в схемата, те ще бъдат привлечени като обвиняеми.   Измамниците са търсели жилища, които изглеждат необитаеми. Чрез свои познати са установявали дали лицето, живяло там е починало.  След това със съдействие на общински служители са установявали дали лицето е имало наследници. Следвало е намирането на бушони, които срещу някаква малка сума са вписвани като наследници. След това при нотариус се е правело прехвърляне.  Източник Канал 3", "date": "2018.03.26", "title": "ГДБОП удари в \"Люлин\"! Спипа престъпна група за имотни измами"}
{"url": "http://epicenter.bg/article/Yasna-e-prichinata-za-smartta-na-Vlado-Platsentata/150311/3/0", "text": "Владимир Стоянов- Владо Плацентата, който преби д-р Албена Гагова в болница „Шейново“, е искал да вземе плацентата на бебето си, за да не умре. Той смятал, че ще извлече стволовите клетки и така ще се излекува от болестите си. Това съобщават криминалисти, цитирани от „Телеграф“.   Владо Плацентата почина на 12 март, но това стана ясно седмица по-късно, тъй като властите го търсили по една от делата му. Родителите ги посрещнали със смъртния акт на мъжа. В него е описано, че той е издъхнал вследствие на епилептичен припадък. Владо Плацентата страдал не само от епилепсия, но и от бъбречна недостатъчност, пише в медицинската му документация, предоставена на МВР и прокуратурата миналата седмица.   Явно знаейки, че епилепсията е нелечима, той се увлякъл по теории за стволови клетки, които могат да лекуват страшни болести и започнал да прави опити. Още след побоя над д-р Гагова през юли миналата година стана ясно, че Стоянов е превел опити и с животни. Той дори сам се хвалеше, че учил генно и клетъчно инженерство, но прекъснал.   Негови състуденти коментираха тогава, че пред тях се хвалел, че има лаборатория в дома си в София, но по време на обиск такава не бе открита. За сметка на това полицаите се натъкнали ма пушка в двора му, с която плашел бежанци. След побоя над д-р Гагова Владо Плацентата бе арестуван и престоя близо два месеца в ареста. Най-странното, според криминалистите, е че той не е казал и дума за болестите си. Не е използвал нито една от тях, за да го пуснат по-рано. Единственото, на което държеше и повтаряше е, че не е виновен за боя.", "date": "2018.03.26", "title": "Ясна е причината за смъртта на Владо Плацентата"}
{"url": "http://epicenter.bg/article/Taksimetrov-shofyor-iznasili-15-godishno-momiche-v-Blagoevgrad/150314/3/0", "text": "  Районна прокуратура-Благоевград ще внесе днес в Районния съд искане за налагане на постоянна мярка задържане под стража на таксиметров шофьор, който в петък, на 23 март, е изнасилил 15-годишно момиче в Благоевград. Това съобщи административният ръководител на Районна прокуратура-Благоевград Борислав Ковачки, предаде БТА, цитирани от  novini.bg.   Сигналът за инцидента е бил подаден късно вечерта в петък в Първо РУ-Благоевград от самата пострадала.   Полицията е арестувала таксиметровия шофьор, който с прокурорско постановление е задържан за 72 часа в ареста.   \"Пострадалото момиче е била приятелка с дъщерята на шофьора, а покрай нея и със съпругата му. Преди една година шофьорът се е опитал да извърши блудствени действия с момичето. При инцидента в петък момичето се е съпротивлявало. Има следи от насилие върху китките й. Разследването по случая продължава\", допълнил е прокурор Ковачки.          ", "date": "2018.03.26", "title": "Таксиметров шофьор изнасили 15-годишно момиче в Благоевград"}
{"url": "http://epicenter.bg/article/Prokuraturata-vnese-obvinitelniya-akt-sreshtu-Feysbuk-izmamnika-Spas-Aleksandar/150343/3/0", "text": "Прокуратурата внесе обвинителен акт в софийския районен съд срещу Спас Василев, представял се в социалните мрежи като Александър Николов, за две измами със самолетни билети, съобщиха от пресцентъра на държавното обвинение, цитирани от Novini.bg.  Василев е заблудил мъж и жена, която била негова бивша учителка, че ще им осигури по-евтини самолетни билети. След като превели част от поисканата сума, лицата не успели да се свържат с Василев и да открият самолетните си резервации.  В края на миналата година Василев беше оставен за постоянно в ареста. Предстои делото срещу него да бъде насрочено за разглеждане.  От прокуратурата допълват, че срещу Василев се водят още две досъдебни производства, отново за извършени от него измами, пострадали от които са множество лица. По тези дела разследването продължава, като се събират доказателства, необходими за разкриване на обективната истина.", "date": "2018.03.26", "title": "Прокуратурата внесе обвинителния акт срещу Фейсбук измамника Спас-Александър"}
{"url": "http://epicenter.bg/article/Mazh-zagina-pri-tezhka-katastrofa-kray-Shumen-/150350/3/0", "text": "70-годишен мъж загина при тежък пътен инцидент. Катастрофата стана днес по обед на главния път между Шумен и Велики Преслав.   Загиналият мъж управлявал лек автомобил в посока Шумен, но изведнъж му прилошало, загубил контрол и се блъснал челно в движещия се в насрещното платно камион.   Шофьорът на ТИР-а, немски гражданин, е тестван за алкохол. Пробата е отрицателна.", "date": "2018.03.26", "title": "Мъж загина при тежка катастрофа край Шумен "}
{"url": "http://epicenter.bg/article/Siderov--Rakovodeniyat-ot-Premyanov-Sayuz-na-trakiyskite-druzhestva-e-iztsyalo-v-ratsete-na-BSP-/150354/2/48", "text": "Съюзът на тракийските дружества, който обединява бежанците от Източна и Западна Тракия от 2013 година, с председател Красимир Премянов, е изцяло в ръцете на БСП. В момента тези дружества са именно техен сателит”. Това заяви лидерът на „Атака“ и председател на ПГ на „Обединени патриоти” Волен Сидеров по повод декларацията на БСП, в която се иска Борисов да напомни на Ердоган за имотите на тракийските българи и да поиска извинение от Турция.   По време на предаването „Неделник“ на телевизия „Алфа“ водещите припомниха, със снимки и видеа, за протестите на партия „Атака“ през годините срещу Турция. Риторичният въпрос на Сидеров бе именно къде беше БСП през всички тези години, когато „Атака“ протестираше срещу посещенията на турски държавници.   „Представителите на БСП в тогавашното управление насочиха цялата жандрамерия и полиция, за да смачкат националистите, когато протестираха срещу Турция. Сега изведнъж лицемерката Корнелия Нинова излиза и се бори за тракийските имоти. Няма как да й повярваме”, отсече Сидеров.   БСП никога не са защитавали нито тракийски имоти, нито АЕЦ „Белене”. „През 2013 година, излъченият от БСП министър-председател, Пламен Орешарски беше този, който след посещението на американския сенатор Джон Маккейн каза, че спираме Южен поток. Външният министър, отново от БСП, Кристиан Вигинен пък узакони фашистката хунта в Украйна. Тази, която взе властта с кървав преврат. Всички тези факти са грехове на БСП, затова не приемам, че сега от партията, която краде темите на „Атака“, ще измъти нещо в чуждо гнездо. БСП разчитат на късата памет, но именно затова е партия Атака, която от ефира на Телевизия Алфа, непрекъснато припомня на хората истината”, завърши категорично Сидеров.", "date": "2018.03.26", "title": "Сидеров: Ръководеният от Премянов Съюз на тракийските дружества е изцяло в ръцете на БСП!"}
{"url": "http://epicenter.bg/article/BSP-Blagoevgrad--Dimitar-Gamishev--gerb--deputat--bsp/150355/2/0", "text": "\"Членовете на Изпълнителното бюро на Областния съвет на БСП в Благоевград са озадачени и притеснени от изнесената в последните дни информация в медиите, касаеща злоупотреби с данъци от страна на народния представител от ГЕРБ Димитър Гамишев.\"  Това се казва в позиция  на Областния съвет на БСП – Благоевград във връзка с изнесената информация в медиите за Димитър Гамишев.   \"Според публикациите в медиите, малко преди да бъде избран за общински координатор на ГЕРБ Гоце Делчев, Гамишев прехвърлил фирмата си „Гамишев – НКБ“ ЕООД на „Файнест Асошиътс“ ЕООД. Към момента „Гамишев – НКБ“ ЕООД фигурира в списъка на големите длъжници на НАП, които нямат имущество, върху което могат да се наложат обезпечителни мерки. Фирмата дължи на хазната 195 774 лв. и е добавена в позорния списък на НАП през август 2017\", се казва в позицията на червените. Тя продължава така: \"Големите дългове обаче са факт доста време преди това, още докато Димитър Гамишев е неин едноличен собственик. За нас е пълна загадка, как е осъществено вписването на продажбата на фирмата в Агенцията по вписванията, след като тя е сред големите длъжници в страната. Нещо повече - твърди се, че „Файнест Асошиътс“ ЕООД е фирма с 2 лева капитал, регистрирана в Ловеч, на ул. „Шипка“ 5А. Неин собственик и управител е Георги Михайлов Георгиев, който е управител на 93 фирми и собственик на 53 дружества. Данните в Търговския регистър показват още, че на същия адрес в Ловеч са регистрирани общо 23 фирми. Освен това, поне 10, ако не и повече от фирмите на въпросното лице Георги Георгиев, са длъжници на НАП с големи суми. Всички тези факти категорично говорят, че Гамишев е продал фирмата си на човек, без никакви материални възможности, с единствената цел да избегне плащането на данъци.\"   \"ИБ на ОблС на БСП - Благоевград настояваме за незабавна проверка от страна на компетентните органи, които да се самосезират и да установят какви са фактите по този случай. Вярно ли е това, което се тиражира от медиите и ако е вярно, как е допуснато един народен представител да ощетява държавната хазна със стотици хиляди левове?   Всичко това изглежда абсурдно и крайно притеснително, на фона на твърденията на министъра на финансите Владислав Горанов, който в края на миналата седмица призна, че битката на министерството със злоупотребите с ДДС е ежедневна.   Министър Горанов казва също: „Ние в министерството сме предприели доста законови промени, свързани с намаляване на възможността нелоялни и некоректни търговци да избягват плащането на ДДС, прехвърляйки собствеността на малоимотни граждани, премахвайки възможността на държавата да си събере приходите“.   В същото време, от НАП признаха, че над 16 милиарда лева е сумата на ревизионните актове, с които са открити злоупотреби с ДДС.   След тези две твърдения от края на миналата седмица и излезлите публикации относно депутата Димитър Гамишев, съвсем логично е да се запитаме: Не е ли това пълен абсурд? Къде са отговорните инстанции, които са допуснали един народен представител и то от управляващата партия да извърши подобно нещо?   ИБ на ОблС на БСП - Благоевград настоява, възможно най-бързо, случаят с Димитър Гамишев да бъде проверен и резултатите да бъдат публично оповестени. Обществото има право да знае кои са неговите „представители“ в парламента и с какво се занимават те. В случай, че фактите се докажат, настояваме компетентните органи да си свършат работата и злоупотребилият депутат да бъде наказан с цялата строгост на закона. Защото когато се твърди, че държавната хазна е ощетена с милиарди левове и се предприемат сериозни мерки това да се промени, първото което трябва да направят управляващите, е да погледнат в собствената си градина и да изкоренят плевелите от нея\", се казва още в позицията на БСП-Благоевград.    ", "date": "2018.03.26", "title": "БСП-Благоевград: Институциите да проверят вярно ли, че депутат от ГЕРБ източва хазната?"}
{"url": "http://epicenter.bg/article/Vanshno--Nyama-promyana-v-pozitsiyata-na-Balgariya--Sofiya-nyama-da-goni-ruski-diplomati-/150356/2/0", "text": "България не е вземала решение за експулсиране на руски дипломати заради случая „Скрипал“. Това съобщиха за Агенция „Фокус“ от МВнР. Още в събота се появи информация в британския печат, според която България ще изгони руски дипломати от страната ни, припомня „Фокус“. Тогава от Министерството на външните работи заявиха, че София няма такива планове за момента. По-рано днес председателят на Европейския съвет Доналд Туск обяви във Варна, че 14 страни от ЕС ще изгонят руски дипломати заради скандала с бившия руски шпионин Сергей Скрипал и дъщеря му, подложени на въздействието на нервно-паралитичен газ в британския град Солсбъри на 4 март. Според британските власти използваното вещество е разработено в Русия и Москва е замесена в инцидента. Руските власти категорично отрекоха и посочиха, че нито в Съветския съюз, нито в Русия е имало програми за разработване на такова вещество.", "date": "2018.03.26", "title": "Външно: Няма промяна в позицията на България! София няма да гони руски дипломати!"}
{"url": "http://epicenter.bg/article/Ofitsialnata-vecherya-na-liderite-na-ES-i-prezidenta-na-Turtsiya-zapochna-/150357/2/0", "text": "Официалната вечеря на лидерите на ЕС и президента на Турция започна, съобщи БТВ. Форумът на върха е в резиденция Евксиноград край Варна.     \"Гостите на предстоящата довечера лидерска среща ЕС – Турция вече са тук. Страната ни има интерес от разбирателството между Анкара и Брюксел. Вярвам, че ще допринесем за постигането му\", написа във фейсбук външният министър Екатерина Захариева.       Зад една маса седнаха представителите на ЕС - президентът на Европейската комисия Жан-Клод Юнкер и председателят на Европейския съвет Доналд Туск, от другата - делегацията на Турция, начело с президента Таийп Ердоган. Тук е и домакинът, премиерът на България Бойко Борисов.   Основната тема на срещата на върха ЕС - Турция са темите за 3-те милиарда евро, които ЕС обещава за бежанците на турска територия, състоянието на гражданските права в Турция.    ", "date": "2018.03.26", "title": "Официалната вечеря на лидерите на ЕС и президента на Турция започна! Захариева: Гостите са тук!"}
{"url": "http://epicenter.bg/article/Prof--Mihail-Konstantinov--Sreshtata-vav-Varna-e-probiv--no-lipsvat-nyakoi-uchastnitsi/150358/2/0", "text": "Срещата във Варна е пробив. Но липсват някои ключови участници - САЩ, Русия и кюрдите. Тази теза разви в предаването \"Още от деня\" по БНТ анализаторът проф. Михаил Константинов. Той и Орхан Исмаилов ( п редседател на Политическа партия „Народна партия свобода и достойнство)  коментираха срещата на четиримата лидери в резиденция Евксиновград. \"Срещата във Варна е пробив, но липсват някои участници - няма ги кюрдите, няма ги Съединените щати и Русия. Това са отсъстващите фактори на тази среща\", бе категоричен Михаил Константинов. Президентът Ердоган има проблем с вътрешната си публика, разделението град - село в Турция, смята проф. Константинов. Анализаторът посочи, че \"селото е с Ердоган\", но той трябва да спечели и градовете, за да изконсумира всичко това, което е направил. Външните му цели на тази среща е да вземе едни пари и ще ги вземе, допълни той. Докато не се реши проблемът в Сирия, няма как да се реши проблемът с мигрантите, каза той. Войната в Сирия трябва да бъде решена по някакъв начин, но не по този начин, по който става в момента. По думите му Турция никога няма да се изтегли от Кипър. Срещата е много важна както за България, така и за ЕС, защото отношенията на ЕС - Турция достигнаха точна на замръзване, смята Орхан Исмаилов.", "date": "2018.03.26", "title": "Проф. Михаил Константинов: Срещата във Варна е пробив. Но липсват САЩ, Русия и кюрдите"}
{"url": "http://epicenter.bg/article/Skandal--Deputat-ot-GERB-prodal-firma-s-200-bona-dalg-na--maloimoten--ot-Lovech/150359/2/0", "text": "БСП в Благоевград изразиха в нарочна декларация отношението си към изнесените данни, за злоупотреби с данъци от страна на народния представител от ГЕРБ Димитър Гамишев.    Според публикациите в медиите, малко преди да бъде избран за общински координатор на ГЕРБ Гоце Делчев, Гамишев прехвърлил фирмата си „Гамишев – НКБ“ ЕООД на „Файнест Асошиътс“ ЕООД. Към момента „Гамишев – НКБ“ ЕООД фигурира в списъка на големите длъжници на НАП, които нямат имущество, върху което могат да се наложат обезпечителни мерки. Фирмата дължи на хазната 195 774 лв. и е добавена в позорния списък на НАП през август 2017.  Големите дългове обаче са факт доста време преди това, още докато Димитър Гамишев е неин едноличен собственик. За нас е пълна загадка, как е осъществено вписването на продажбата на фирмата в Агенцията по вписванията, след като тя е сред големите длъжници в страната.   Нещо повече - твърди се, че „Файнест Асошиътс“ ЕООД е фирма с 2 лева капитал, регистрирана в Ловеч, на ул. „Шипка“ 5А. Неин собственик и управител е Георги Михайлов Георгиев, който е управител на 93 фирми и собственик на 53 дружества.  Данните в Търговския регистър показват още, че на същия адрес в Ловеч са регистрирани общо 23 фирми. Освен това, поне 10, ако не и повече от фирмите на въпросното лице Георги Георгиев, са длъжници на НАП с големи суми. Всички тези факти категорично говорят, че Гамишев е продал фирмата си на човек, без никакви материални възможности, с единствената цел да избегне плащането на данъци.   БСП - Благоевград настоява за незабавна проверка от страна на компетентните органи, които да се самосезират и да установят какви са фактите по този случай.  Вярно ли е това, което се тиражира от медиите и ако е вярно, как е допуснато един народен представител да ощетява държавната хазна със стотици хиляди левове?   Всичко това изглежда абсурдно и крайно притеснително, на фона на твърденията на министъра на финансите Владислав Горанов, който в края на миналата седмица призна, че битката на министерството със злоупотребите с ДДС е ежедневна.    Министър Горанов казва също: „Ние в министерството сме предприели доста законови промени, свързани с намаляване на възможността нелоялни и некоректни търговци да избягват плащането на ДДС, прехвърляйки собствеността на малоимотни граждани, премахвайки възможността на държавата да си събере приходите“.   В същото време, от НАП признаха, че над 16 милиарда лева е сумата на ревизионните актове, с които са открити злоупотреби с ДДС.   След тези две твърдения от края на миналата седмица и излезлите публикации относно депутата Димитър Гамишев, съвсем логично е да се запитаме: Не е ли това пълен абсурд?  Къде са отговорните инстанции, които са допуснали един народен представител и то от управляващата партия да извърши подобно нещо?   В случай, че фактите се докажат, настояваме компетентните органи да си свършат работата и злоупотребилият депутат да бъде наказан с цялата строгост на закона. Защото когато се твърди, че държавната хазна е ощетена с милиарди левове и се предприемат сериозни мерки това да се промени, първото което трябва да направят управляващите, е да погледнат в собствената си градина и да изкоренят плевелите от нея.", "date": "2018.03.26", "title": "Скандал! Депутат от ГЕРБ продал фирма с 200 бона дълг на „малоимотен“ от Ловеч"}
{"url": "http://epicenter.bg/article/Borisov--Postavih-vsichki-vaprosi--Za-trakiytsite---sashto-/150361/2/0", "text": "Поставих всички въпроси, които се искаха - и за тракийските бежанци - също. Това заяви премиерът Бойко Борисов в началото на пресконференцията след разговорите във Варна. Това го казвам за българските медии, обърна с усмивка към журналистите в специално построената шатра Борисов. Надявам се до юни месец да имаме повторна среща ЕС-Турция,  продължи  Бойко Борисов.   „ Още веднъж да благодаря на председателя Туск, Юнкер и Ердоган за конструктивната среща във Варна. Една среща, която беше заредена с голямо напрежение. Събитията в света се редят в различни посоки и то не позитивни. Благодарен съм и на тримата, че се опитахме да говорим около това, което ни обединява. Поставихме всички теми. Като се почне от тракийските бежанци, изселници и всичко това във вътрешен план, съм го поставил“,  каза още премиерът  заяви Борисов. Той изрази надежда до юни да има повторна такава среща и да чистят темите, които от много десетилетия не са решавани и не са поставяни.    Всички участници в срещата ЕС - Турция: Борисов, Доналд Туск, Жан-Клод Юнкер и Таийп Ердоган, застанаха заедно пред медиите.  След тези няколко встъпителни думи Борисов даде думата на председателя на Европейския съвет Доналд Туск.   В края на пресконференцията Борисов взе думата отново. Той благодари на колегите си от Европейския съвет, че единодушно са подкрепили срещата във Варна. Целият свят разбра къде е Варна, каза Борисов. Най-важното, което България си беше поставила за цел - да гарантира външната си граница, която е граница и на Шенген и Европейския съюз, е изпълнена, подчерта Борисов. И сподели, че освен темите за тракийците, на които са държали от опозицията, е поставил и въпроса за арестуваните гръцки военни - помолил го неговият гръцки колега Алексис Ципрас. Сега ще го информирам, добави Борисов. Дори и труден, наличието на диалог е добре. Това, че се усмихнаха и си заговориха за миналото на човешки език, е добре. Мирът е най-ценното нещо. Турция е на нашата граница, след нея са Сирия и Ирак. Те са много по-близко (до войната), отколкото са в Брюксел, подчерта Бойко Борисов. И разказа, че Туск и Ердоган си спомнили как някога са играли футбол и си били дуспи.  ", "date": "2018.03.26", "title": "Борисов: Поставих всички въпроси. За тракийците - също! (НА ЖИВО)"}
{"url": "http://epicenter.bg/article/Donald-Tusk-/150362/2/0", "text": "Искам да благодаря на Бойко Борисов за срещата, която организира. Това каза председателят на Съвета на Европейския съвет Доналд Туск след края на срещата ЕС-Турция във Варна.   \"Днес разгледахме много важни въпроси. Европейският съюз и Турция остават в много близки отношения по темата за бежанците. Ние ще продължим ангажимента си да подкрепяме усилията на Турция за  справяне  с бежанската вълна. Те направиха много по този въпрос\", каза още Туск.   \"Искаме да окуражим Турция да работи със Съвета на Европа. Разбираме, че Турция пострада много от опита за преврат, но искаме да се спазват правата на човека. Има напрежение в Егейско море и Кипър, както и задържане на някои граждани на ЕС. Ще работим за подобряването на тези отношения\", категоричен беше той.   \"Днес говорихме и за борбата с тероризма. Изразихме притеснения и за някои действия на Турция в Африн. Разчитаме, че Турция ще управлява добре своите действия и ще допусне оказването на хуманитарна помощ. Имаме различия по някои теми, но като цяло оставаме в много близки отношения. Аз лично си ангажирам да продължим да работим с Турция\", завърши Туск.", "date": "2018.03.26", "title": "Доналд Туск: Благодаря на Бойко Борисов за срещата, която организира"}
{"url": "http://epicenter.bg/article/Erdogan--/150363/2/0", "text": "\"Искам да ви поздравя с най-сърдечни чувства, за мен е удоволствие да съм във Варна. Благодаря на моя приятел Борисов, който ме покани тук\". Така започна изказването си турският президент Реджеп Ердоган на пресконференция след срещата ЕС-Турция във Варна. Той благодари на българския премиер за гостоприемството.   \"Действително надяваме се периодът на лоши отношения между ЕС и Турция да е в миналото. Туск и Юнкер споменаха, че трябва да работим повече, отколкото в миналото. Нашата кандидатура в ЕС започна през 1963 година и искаме час по-скоро да пристъпим към решителна стъпка. Обсъдихме стъпките, които трябва да направим, за да се придвижим\", каза той.   Реджеп Ердоган заяви, че Турция изпълнява своите ангажименти в борбата с тероризма и бежанците - вече те са над 4 млн. в страната му. \"Ние сме получили 1 милиард и 800 хиляди евро, очакваме и вторият транш, обещан ни от ЕС, за бежанците. За сирийците у нас ще бъдем много улеснени, ако получим този фонд. Ще улесним техния живот и нашата работа\", заяви още Ердоган.   \"Имаме друг въпрос, на който очакване отговор, и това е реабилитирането на визовия режим за нашите граждани. ЕС към настоящия момент трябва да направи час по-скоро своята стъпка. Нашите граждани не трябва да губят вяра в ЕС. Смятаме, че тези технически въпроси не трябва да бъдат обект на политиката. Това, което създава затруднение, са двустранните спогодби като тази за сухопътния транспорт\", каза турският президент.   \"Турция се бори в границите си с много терористични организации. Операциите, които провеждаме, допринасят и за сигурността на Европа. Очакваме подкрепа за тези операции, а не неоснователни критики. Турция уважава хуманитарните права. Нашата операция за борбата с тероризма ще продължи\", акцентира Ердоган.   Той заяви, че ще бъде грешка Турция да се изолира от този процес на партньорство. \"Ние сме страна, която има трайни отношения с Европа, имаме много точки , по които имаме общи интереси. Докато ЕС продължава да подхожда по несправедлив начин, няма да се намери решение на Кипърския въпрос. Ние се отправяме с призив за справедливост към ЕС относно механизма за изследване на природните богатства в Кипър. Очакваме ЕС да проучи това, което представихме като информация.   Турция подкрепя каналите на диалога да бъдат отворени, всички днес направихме стъпка в тази посока, но трябва да предприемем и конкретни мерки\", каза турският лидер.      ", "date": "2018.03.26", "title": "Ердоган: Елате заедно да работим в Сирия! Елате заедно да създадем стабилна Европа"}
{"url": "http://epicenter.bg/article/Zhan-Klod-Yunker--/150364/2/48", "text": "\"Ние споделяме общи неща. Турският народ е един велик народ, често много смел, към когото изпитвам голямо уважение и възхищение. Ние искаме Турция да бъде истински стратегически партньор на ЕС.\"    Това заяви на пресконференцията след срещата на върха ЕС - Турция председателят на Европейската комисия Жан-Клод Юнкер. Той сподели, че идва за втори път във Варна, но сега вали дъжд, а предишния път е било слънчево.   Трябва да задълбочим това, което ни обединява и да разрешим това, което ни разделя. Имаме общи интереси с нашите турски приятели, шефът на Европейската комисия. Споделяме общи интереси в сигурността и в енергийното снабдяване, подчерта Юнкер.   \"Тероризмът е общо изпитание. Единствено обединени ще успеем да се справим с това ужасно бедствие - тероризмът. Бихме искали намесата в Сирия да става съобразно международното право. Това е нашето изискване\", посочи Юнкер. Той отбеляза, че бежанците към Европа са намалели и отбеляза, че това е заслуга на Турция. Според него Турция е показала солидарност в това.   Юнкер обаче не пропусна темата за спазването на гражданските права в Турция - задържането под стража на журналисти в Турция, както и на гръцки граничари. Тези въпроси трябва да се обсъждат също, подчерта Юнкер. Според шефа на Еврокомисията срещата е била ползотворна. Имали сме много срещи и изводът винаги е бил, че ЕС и Турция трябва да вървят заедно напред ръка за ръка, каза в заключение Жан-Клод Юнкер.   В края на пресконференцията Жан-Клод Юнкер отново взе думата и пожела проблемът с гръцките границари, задържани в Турция, да се разреши до православния Великден. По въпроса за борбата с тероризма ние сме на страната на Турция, но борбата трябва да се извършва при спазване на законите, подчерта Юнкер.", "date": "2018.03.26", "title": "Жан-Клод Юнкер: Искаме Турция да бъде истински стратегически партньор на ЕС"}
