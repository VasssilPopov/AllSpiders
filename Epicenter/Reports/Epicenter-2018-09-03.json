{"url": "http://epicenter.bg/article/Zasedanieto-na-vlastta-zavarshi--Tsvetanov--Da--komunikatsiyata-ne-e-na-nay-dobro-nivo--no-shte-ya-opravim/162740/2/0", "text": "Това се разбра от думите на лидера на ПГ на ГЕРБ Цветан Цветанов след продължилото повече от три часа заседание на управляващата коалиция при премиера Бойко Борисов.   В петък премиерът поиска оставката на трима министри, заради ужасната катастрофа при Своге - на вътрешните работи Валентин Радев, на транспорта Ивайло Московски и на строителството Николай Нанков. , поясни вицепремиерът и лидер на ВМРО Красимир Каракачанов.   В понеделник ще има отново коалиционен съвет и тогава ще разсъждаваме отново по оставките, казаха Каракачанов и Цветанов.  обясни Цветанов. По отношение на оставките на тримата министри, Цветанов заяви: \"Това, което се случи с тези оставки, не означава, че е стартирана процедурата по точка 6 в коалиционното споразумение“. Цветанов уточни още: „Към настоящия момент има подадени оставки, няма решение и няма стартирана процедура съгласно правилника за организацията и дейността на Народното събрание.“ Председателят на ПГ на ГЕРБ заяви, че този разговор ще бъде продължен в понеделник, когато ще говорят персонално за всяка от оставките, които ще бъдат подадени.    Коалиционното споразумение се изпълнява, каза още Цветан Цветанов.   От своя страна  Може патриотите да имаме стари разправии, но не сме глупаците, които ще върнат ДПС във властта, каза вицепремиерът.  „Ние сме много емоционални, но вие какво искате – тройната коалиция, в която един ви говори за чипа, друг ви говори за някаква заедност, трети за някаква джендърска култура. По-добре е, когато ние дори публично поставяме проблемите“, продължи Каракачанов.   \"  Държавните дела са сложни и не могат да се решават за 15 минути. Неслучайно символично се появих със синя каска. Тя беше знак за умиротворението, което е необходимо на държавата в името на държавността и в името на България. Девизът на коалиция „Обединени патриоти“ е „България над всичко“. Въпреки това ние продължаваме да бъдем различни и ще бъдем такива, защото сме различни хора. Ние имаме една голяма цел. Радвам се, че това, което всеки един от нас подаде, че диалогът трябва да е по-чест, по-интензивен и по-конструктивен тази вечер се осъществи за пореден път. Лично аз миналия път от тази трибуна пожелах на колегите от БСП да почиват и да се пекат спокойно на плажа. Оказа се, че са прекалили със слънчевите бани. Ескалираха още през август месец“, каза още Красимир Каракачанов.   \"Почва да ми писва\", бе първият коментар на вицепремиера Валери Симеонов. \"Нямам намерения да отговарям на тенденциозни въпроси. Буквално съсипвате ежедневието на българите с внушенията, че всички са гадове и трябва да бъдат изметени\", отсече той вместо да отговори на зададените журналистически въпроси. Заседанието на властта започна в 18 ч и завърши малко преди 22 ч. На \"Дондуков\" 1 при премиера Бойко Борисов се събраха лидерите на Атака, НФСБ и ВМРО Волен Сидеров, Валери Симеонов и Красимир Каракачанов, както и председателят на ПГ на ГЕРБ Цветан Цветанов и финансовият министър Владислав Горанов.   Комуникацията не е на най-добро ниво, но ще я оправим. Не трябва да я водим през медиите, каза след продължилите над три часа раговори Цветанов.  ", "date": "2018.09.03", "title": "След заседанието на властта Цветанов обяви: Оставки има, стартирана процедура по оставките - не!"}
{"url": "http://epicenter.bg/article/Karakachanov--Ne-mozhe-pri-vseki-sluchay--kogato-chast-ot-obshtestvoto-poiska-krav--da-zhertvash-ministri/162683/2/0", "text": "  \"Не би следвало при всеки случай, когато част от обществото поиска кръв да жертваш министри без да изчакаш разследването\", заяви пред журналисти вицепремиерът и лидер на ВМРО Красимир Каракачанов, цитиран от \"Фокус\".   Каракачанов коментира оставките на трима министри, поискани от премиера Бойко Борисов и очакваното решение на НФСБ по въпроса. Валери Симеонов, лидерът на партията, с която ВМРО е партньор в Обединени патриоти, даде да се разбере, че не одобрява подхода на министър-председателя. Не трябвало да се жертват хора под натиска на медиите и на \"паважа\". Според Каракачанов в това отношение вицепремиерът Валери Симеонов е прав. Попитан дали има трусове в коалицията, вицепремиерът заяви: „Не бих казал трусове. Както може би вече сте свикнали, темите вместо да се изясняват по между ни се изясняват през медиите. Аз не споделям подобен подход. Ако имаш нещо да казваш на коалиционните си партньори, нормално е да го кажеш в подходящия формат, а не чрез медиите.“   Няма основание за оставките на някои от министрите, но ако премиерът държи на кадровите промени, от ВМРО сме длъжни да ги уважим, каза още Красимир Каракачанов. На въпрос дали депутатите от ВМРО ще подкрепят или отхвърлят оставките на тримата министри Нанков, Радев и Московски, вицепремиерът отговори: „Съгласен съм, както е мое право аз да посочвам хората, които излизат от ВМРО за министри и заместник-министри, така е нормално премиерът, като лидер на най-голямата партия в коалицията, да посочва министрите или да решава кога да ги отзове“. Както и вчера, Каракачанов защити министъра на строителството Николай Нанков и посочи, че според него той е изключително енергичен и компетентен.   Не вярвам тази вечер на коалиционния съвет всичко да бъде решено окончателно, каза още пред журналистите вицепремиерът Красимир Каракачанов. Довечера, след като премиерът Борисов се върне от визитата си в Черна гора, се очаква сбирка на управляващата коалиция ГЕРБ - Обединени патриоти. До тогава трябва да се изясни и отношението на НФСБ - остава ли във властта или не. Според Каракачанов довечера повече ще се обсъждат причините, наложили оставките на министрите Нанков, Радев и Московски. „Може би ще се обсъждат и определени предложения, но не смятам, че точно тази вечер всичко ще бъде решено окончателно. В рамките на един нормален диалог, ще намерим правилното решение“, продължи Каракачанов. На въпрос дали в малката коалиция ще се държат както сочи името им - „Обединени патриоти“, Каракачанов заяви, че отговаря за своето поведение и поясни, че то ще бъде за запазване на коалицията и да се търси баланс и даиалог, а не да се организират престрелки през медиите.    ", "date": "2018.09.03", "title": "Каракачанов: Не може при всеки случай, когато част от обществото поиска кръв, да жертваш министри"}
{"url": "http://epicenter.bg/article/Rumen-Radev-shte-napravi-obrashtenie-kam-naroda-zanachaloto-na-noviya-politicheski-sezon/162685/2/0", "text": "Днес от 17.05 часа държавният глава Румен Радев ще направи обръщение към народа по повод началото на новия политически сезон. Това съобщиха от прессекретариата на държавния глава. По същото време се окачва и срещата между партиите в управляващата коалиция - ГЕРБ и Обединени патриоти, заради труса в управлението.   В четвъртък вечерта президентът Радев изрази отношението си по повод ужасната катастрофа край Своге, при която загинаха 17 души, а 27 бяха ранени. \"Трагедията край Своге осветли порочната система в обществените поръчки и строителството\", заяви тогава държавния глава. На следващия ден премиерът Бойко Борисов поиска оставките на трима министри от кабинета заради трагедията - на вътрешния министър Валентин Радев, на министъра на транспорта Ивайло Московски и на министъра на регионалното развитие и строителството - Николай Нанков. Това предизвика трус в управляващата коалиция ГЕРБ - Обединени патриоти. Вицепремиерът Валери Симеонов, който е лидер на една от партиите в ОП - НФСБ, категорично заяви, че не приема постъпката на министър-председателя. Партията излезе и с остра декларация срещу Борисов, оценявайки управлението му като еднолично.  ", "date": "2018.09.03", "title": "Румен Радев ще направи обръщение към народа за началото на новия политически сезон"}
{"url": "http://epicenter.bg/article/Deklaratsiya-na-NFSB--Usloviyata--koito-postavya-Simeonov--za-da-ostane-vav-vlastta/162699/2/0", "text": "НФСБ поставя четири условия, за да остане във властта. Те бяха огласени от лидера ѝ Валери Симеонов, вицепремиер в правителството, на специална пресконференция.  Симеонов обяви, че НФСБ настоява за нови коалиционни отношения, както в голямата коалиция ГЕРБ - Обединени патриоти, така и в малката, в която са НФСБ, Атака и ВМРО. Гневът на Симеонов бе предизвикан от поисканите от премиера Бойко Борисов оставки на трима министри в кабинета - на вътрешните работи, на транспорта и на строителството Валентин Радев, Ивайло Московски и Николай Нанков. Според Симеонов доказани специалисти се жертват заради уличен натиск.  Парламентарната група на ОП в Народното събрание се е превърнала в механичен сбор от депутатите на три партии, практически без действащо ръководство.", "date": "2018.09.03", "title": "Декларация на НФСБ! Четири условия поставя Валери Симеонов, за да остане във властта"}
{"url": "http://epicenter.bg/article/Vetko-Arabadzhiev-bil-agent-na-DS/162712/2/0", "text": "В края на 2013 година Комисията по досиетата на кредитните длъжници разсекретява агентите, кредитни милионери на банка \"Хеброс\"-Пловдив. Точно там попада името на Вълчо Кузмов Арабаджиев като агент Стефан към ОУ на МВР-Пловдив, отдел Държавна сигурност. Фирма, в която той е бил съдружник, е един от големите длъжници на фалиралата банка, съобщава Novini.bg.   След 1989 година хотелиерът се прекръства от Вълчо на Ветко.   През уикенда стана ясно, че Ветко Арабаджиев и съпругата му Маринела са обявени за общодържавно издирване. Издадена е европейска заповед за арест и червена бюлетина за издирване от Интерпол.   При акцията на прокуратурата в петък в хотелите на Ветко Арабаджиев \"Маринела\" в София и \"Марица\" в Пловдив са открити и иззети над 10 млн. лв. Излизат пари от куфари, кутии, сейфове, касетки в банки, разказа зам.-главният прокурор Иван Гешев и допълни, че такова нещо не бил виждал в кариерата си. Наложило се дори спешно съдействие от БНБ през нощта за осигуряване на броячни машини.   Роден е  на 9 януари 1956 година в Асеновград.   Туристическият му бизнес стартира с фирмата \"Виктория - 89\".  Арабаджиеви започват да развиват първите си хотели през 1996 г. Началото е хотел “Марица” в Пловдив. Днес управляват хотелите “Маринела” в София, “Пампорово” в едноименния курорт, летните хотели в комплекс “Елените”, “Виктория палас”, “Чайка бийч”, “Метропол” и “Аркадия” в Слънчев бряг и комплекс “Хасиенда бийч” в Созопол.  В два от тези хотели - столичният \"Маринела\" и пловдивският \"Марица\", започна акцията на разследващите за укриване на данъци и пране на пари.    Двамата имат 4 деца - най-малкият Вълчо, който бе задържан при акцията и освободен срещу 20 000 лв., отговаря за ресторант Bulgar в хотел \"Маринела\", големият син Владимир се занимава със захарните заводи, двете дъщери също са ангажирани в туристическия бизнес.  . Решението ѝ бе публикувано през септември. Арабаджиев бе осветлен като член на управителен орган и съдружник във фирма \"Шугар енд Моласес\" ООД и    С решението си от 10 септември 2014 г. Комисията по досиетата съобщи, че разполага с данни,    Арабаджиев се сочи като първия български бизнесмен, който  известен е със страстта си към луксозни коли.  През 2016-а около фамилията се заговори усилено заради текст за лошото стопанисване на един от емблематичните комплекси по Черноморието - Елените. Тогава разказ за злополучна почивка в комплекса бе публикуван в блога \"Мама Нинджа\" и събра стотици хиляди преглеждания.  Още по-голям скандал избухна година по-рано, когато новите стопани на Японския хотел (Кемпински) в София   Тогава хотелът бе прекръстен на съпругата на Ветко Арабаджиев - Маринела, и до ден-днешен носи нейното име.", "date": "2018.09.03", "title": "Ветко Арабаджиев бил агент на ДС и след 1989-а, кредитен милионер към банка \"Хеброс\"."}
{"url": "http://epicenter.bg/article/Kopie-na-chudotvornata-ikona-Bogoroditsa-Skoroposlushnitsa-shte-gostuva-v-Kyustendil/162715/2/0", "text": "Чудотворно копие на Светогорската Богородична икона \"Скоропослушница\" от гр. Ананиев, Украйна, ще пристигне в катедралния храм \"Свето Успение Богородично\" в Кюстендил на 4 септември, съобщават от кюстендилския храм, предаде Novini.bg.   Тържественото посрещане на чудотворната икона ще бъде в 14.00 часа.   Иконата е зографисана в Света гора на Атон през 1893 година в манастир Свети Пантелеймон и е осветена в Дохиарската обител, където още през 10 век се е прочул оригинала на чудотворната икона \"Скоропослушница\". До 1915 година иконата е била на Атон в светата обител, а през 1915 г. братята от манастира \"Св. Пантелеймон\" подарили иконата на новопостроения храм \"Св. Александър Невски\" в гр. Ананиев, Украйна.   Иконата била донесена в деня на тържественото му освещаване на 12 септември същата година.", "date": "2018.09.03", "title": "Копие на чудотворната икона Богородица Скоропослушница ще гостува в Кюстендил"}
{"url": "http://epicenter.bg/article/Prezidentat-shte-udostoi-poslanika-na-Avstriya-u-nas-s-orden--quot-Stara-planina-quot----parva-stepen/162716/2/0", "text": "Президентът Румен Радев ще награди утре посланика на Австрия у нас Роланд Хаузер с орден \"Стара планина\" първа степен, съобщиха от прессекретариата на държавния глава.  Церемонията ще се състои от 11.00 часа на \"Дондуков\" 2.  Високото държавно отличие се връчва за изключително големите заслуги на дипломата за укрепването и развитието на двустранните отношения между България и Австрия.", "date": "2018.09.03", "title": "Президентът ще удостои посланика на Австрия у нас с орден \"Стара планина\" - първа степен"}
{"url": "http://epicenter.bg/article/Karakachanov--Voennata-akademiya-tryabva-da-vazpitava-lideri/162717/2/0", "text": "Военната академия и военните училища трябва да възпитават лидери, които могат да отстояват мнението на Българската армия пред българското общество. Това каза министърът на отбраната Красимир Каракачанов днес, 3 септември, на откриването на учебната година във Военната академия „Г. С. Раковски“, информират от пресцентъра на военното ведомство.  „На Българската армия са необходими лидери. Те трябва да имат достатъчно самочувствие да си казват професионалното мнение, когато политиците бъркат, вземайки решения, касаещи армията и държавата“, подчерта той. По думите на министъра на отбраната – след като обществото изисква от военнослужещите да защитават живота и сигурността му, границите и независимостта на България, обществото трябва да се вслушва в професионалния глас на българския военен.  „Българският офицер и българският командир трябва да е лидер не само сред своите подчинени и в редовете на армията, но и в българското общество. Именно академията и военните училища са местата, където самочувствието на българските офицери трябва да бъде възстановено. Защото Българската армия няма от какво да се срамува в своята история“ – подчерта министърът на отбраната.   В своята лекция пред слушатели и преподаватели той се спря на значението на победата на кан Тервел над сарацините през 718 г. в битката пред Константинопол, отзвука ѝ през вековете в Европа, както и съвременните изводи, които могат да бъдат направени.  В своята лекция пред слушателите и преподавателите на Военната академия началникът на отбраната генерал Андрей Боцев се спря на проведения Преглед на изпълнението на Плана за развитие на Въоръжените сили до 2020 г., който имаше за цел да определи необходимостта от реорганизиране на военните формирования през втория етап на действие на плана, ресурсното осигуряване, изпълнението на инвестиционните проекти за модернизация и темповете на освобождаване от излишни имоти, имущества, въоръжения, техника и боеприпаси. „Анализът на изпълнението на План 2020 показа, че Въоръжените сили ще продължат и в бъдеще да се развиват и поддържат способности в областите: подготовка, стратегическо развръщане, бойна ефективност, поддръжка, командване и управление, защита и мобилност и информационно осигуряване“, заяви генерал Боцев.  Той изтъкна, че осъществяването на част от разгледаните в компонентите на способностите перспективи, както и развитието на Въоръжените сили, са свързани и със законодателни промени, които могат да бъдат реализирани след извършване на Стратегически преглед на отбраната. Според изготвената пътна карта се предвижда през 2018 г. да започне процесът по неговото провеждане като част от планирания Стратегически преглед на сигурността и отбраната.  „Резултатите от него ще бъдат основа за разработване на Програма за развитие на отбранителните способности на Въоръжените сили на Република България с хоризонт до 2032 г. и ще определят основните насоки и параметри за развитие на Въоръжените сили до посочената година“, заключи генерал Боцев.  „Военната академия е предприела редица инициативи за развитие на постигнатото. Крачка в тази посока е разкриването на нови актуални специалности. Такава магистърска програма е „киберсигурност“.  Стартира и разработването на програми за обучение в образователно-квалификационната степен „бакалавър“, с което да станем още по-конкурентноспособни в сферата на висшето образование. Наред с напредъка на академичната сфера ръководството на академията е предприело и мерки за подобряване на учебно-материалната база и инфраструктурата на академията“, каза в словото си началникът на Военната академия генерал-майор Груди Ангелов.  В първия учебен ден министърът на отбраната Красимир Каракачанов връчи пагоните на офицери и преподаватели в академията, които бяха повишени в звание. От началника на най-старото висше военно учебно заведение генерал-майор Груди Ангелов той получи икона на свети Тривелий – кан Тервел Български.  Учебната година в академията започна с тържествен водосвет, отслужен от Негово Високо Преосвещенство Белоградчишки епископ Поликарп, викарий на Софийския митрополит и българския патриарх Неофит.", "date": "2018.09.03", "title": "Каракачанов: Военната академия трябва да възпитава лидери"}
{"url": "http://epicenter.bg/article/Prokuror-Geshev--Semeystvo-Arabadzhievi-ukrili-desetki-milioni-oshte-prez-2008-godina/162671/3/0", "text": "Зам. - главният прокурор Иван Гешев коментира в ефира на Нова телевизия акцията в имоти на семейство Арабаджиеви. В сутрешния блок „Здравей, България“ той съобщи, че едно от намерените неща в счетоводителките на семейството е екселска таблица от 2008 година. В табличен вид са описани невнесените данъци само от захарния завод в Пловдив. Според таблицата сумата за въпросната година е десетки милиона лева. Гешев обясни, че не Прокуратурата е поискала вчера гледането на мярката за неотклонение на Вълчо Арабаджиев да се води при закрита врата, а защитата му. „Кой държи 10 млн. лв. кеш?! За нас категорично това са изпрани пари, те са теглени от малки банки. Съдът дори също вчера е приел, че въпросните пари са изпрани, но определи гаранция за Вълчо Арабаджиев от 20 000 лв. Това за нас е необосновано“, заяви зам. - главният прокурор Иван Гешев.    ", "date": "2018.09.03", "title": "Прокурор Гешев: Семейство Арабаджиеви укрили десетки милиони още през 2008 г."}
{"url": "http://epicenter.bg/article/Investitsiite-padnaha-pod-krizisnite-niva-ot-2009-g-/162682/4/0", "text": "  Поводът за настоящата статия са няколко факта, които наскоро получиха медийно внимание. Първо, от Българската стопанска камара представиха свое изследване, чрез което алармират за сериозния спад на преките чуждестранни инвестиции (ПЧИ) през периода след 2007 г. От друга страна, данните от търговията с емисии на въглероден диоксид показаха, че борсовата цена надхвърли 20 евро на тон. Връзката между двете събития е видима по отношение на дейността на електроцентралите, които работят на въглища и най-вече за тези от комплекса “Марица Изток”.   Спадът на чуждестранните инвестиции   Тенденцията за спад на преките чуждестранни инвестиции стартира със Световната финансова криза. Липсата на реални спестявания, намаляването на доверието сред инвеститорите и предпочитанията към висококачествени (нискорискови) активи допринесоха за намаляване на притока на капитали към развиващите се икономики. Това се отрази не само на България, но и на преките конкуренти от региона – Сърбия, Румъния, Турция, Хърватия и т.н.   В България обаче ефектите могат да се разглеждат като по-сериозни поради наличието на големи потоци преди това. Например, през 2007 г. потокът от ПЧИ надхвърля 9 млрд. евро, като относителният му дял в брутния вътрешен продукт (БВП) достига 27,9%. През същата година почти всички инвестиции в страната са с източник чуждестранни спестявания. През 2008 г. ПЧИ се понижават до 6,7 млрд. евро (18,1% от БВП), но нарастването на финансирането от местни спестявания води до рекорден размер на общите инвестиции в страната, измерени чрез брутното капиталообразуване, които достигат 26,9 млрд. лв. (37% от БВП). В резултат от това икономиката се разширява в реално изражение с 6%.   Макар че някои анализатори твърдят, че количеството на инвестициите от този период до голяма степен е за сметка на качеството им (т.е. съществена част от тях са в непродуктивни активи), всъщност създаденият тогава капитал представлява основата за нарастването на икономиката и в момента. Неефективните инвестиции от този период са най-вече в недостроени или непродадени ваканционни имоти, чиито относителен дял спрямо общия поток на ПЧИ не е голям. Останалите инвестиции в недвижими имоти са свързани с индустриални или селскостопански цели, поради което те продължават да генерират стойност.   Принос за спада на общите инвестиции в страната може да се търси и в нарасналото търсене на финансиране чрез европейските фондове, което обаче не е достатъчно, за да компенсира намалелите потоци от ПЧИ. Освен това т.нар. “усвояване” води до изкривяване на стимулите сред предприемачите – те се опитват да получат субсидии вместо да подобряват продуктите си. За целта се ангажират сериозни ресурси за подготовка на проектите, но в някои случаи начинът на провеждане процедурите не е достатъчно прозрачен и резултатите не са обективни, като възнаграждават определен кръг от фирми за сметка на останалите.   Честите промени в нормативната уредба, възможността да се измислят допълнителни изисквания от страна и на местните власти, които представляват административна тежест за бизнеса, бавната и неефективна работа на правозащитните и правоприлагащите органи и на останалата част от държавната администрация създават неблагоприятна среда за бизнес. Въпреки преимуществата є във връзка със стабилността на местната парична единица и относително ниското данъчно облагане тя не създава достатъчно добри условия и сигурност сред предприемачите, че ще успеят да се възползват от плодовете на своите инвестиции – добавената стойност и печалбата.   Това е важна част от факторите, които допринасят за отслабване на инвестиционната активност в страната. През 2017 г. инвестициите в номинално изражение са 20,6 млрд. лв., което е по-малко дори от размера им през кризисната 2009 г. (20,85 млрд. лв.). Така през периода 2010-2017 г. инвестициите представляват едва 21,2% от БВП. През същия период общите инвестиции спадат в реално изражение със среден темп 2,3% на година, което допринася за забавяне на реалния растеж на БВП до 2,1% на година в реално изражение. Не трябва да се забравя обаче, че приносът на инвестициите не е само за текущия БВП за съответната година, когато са направени, но най-вече те се отразяват върху потенциала на икономиката да генерира стойност в по-дългосрочен период.   Цените на квотите за емисии въглероден диоксид   На 24 август цената при Европейската схема за търговия с квоти за емисии на въглероден диоксид (CO2) надхвърли 20 евро на тон. За сравнение средната цена през август 2017 г. е 5,6 евро за тон, докато наличните данни за август 2018 г. до момента определят средна цена от 18,5 евро за тон. Следователно за период от една година цената на емисиите въглероден диоксид се е повишила над 3 пъти. Това е особено важно за топлоелектроцентралите, които използват въглищата като ресурс, тъй като директно увеличава производствените им разходи. Тези ТЕЦ са най-разпространени в Централна и Източна Европа – Полша и Унгария, както и в България.   Причината за повишаването на цената са поставените цели за понижаване на емисиите в рамките на Европейския съюз, които предвиждат те да се намалят с 40% до 2030 г. Тези цели са определени като мерки за противодействие срещу глобалното затопляне и климатичните изменения. Те се основават на допусканията, че човешката дейност и произтичащите от нея емисии на парникови газове и най-вече на въглероден диоксид са основните причинители на тези процеси.   Границата от 20 евро на тон е важна, тъй като тя се счита за критичната точка, при която ефективността на въглищните централи се изравнява с тази на някои възобновяеми източници на енергия. Това означава, че по-нататъшното поскъпване на емисиите може да изтласка от пазара въглищните ТЕЦ заради високите производствени разходи за сметка на конкурентни централи.   Защо са важни ТЕЦ на въглища за България?   Те са значими както за българската енергийна система, така и за икономиката на страната. Наскоро министърът на енергетиката заяви, че електроцентралите “Марица Изток” 1 и 3 са основна базова мощност за електроенергетиката, особено през зимния период. Предимствата на въглищните ТЕЦ спрямо атомната са, че те са по-бързо “подвижни” и с по-нисък размер на първоначалната инвестиция. “Подвижността” представлява способността на централата да произвежда при различен коефициент на използване на горивото, която е приблизително същата като при ТЕЦ на природен газ – от 4% до 100%. При върхови натоварвания от ТЕЦ за осигуряване на стабилността на системата се използва най-вече КонтурГлобал Марица Изток 3 (КГМИ3). Времето за реакция на централата е около 30 секунди, докато такава скорост не може да бъде постигната от други неядрени компоненти на електроенергетиката.   Друго важно предимство на въглищните ТЕЦ е, че те използват изцяло местен ресурс. Тоест те правят местната енергийна система по-слабо зависима от внос на суровини. Използваните лигнитни въглища се добиват от “Мини Марица Изток” и се доставят по силата на дългосрочни договори. По този начин се гарантира продължаването на дейността и поддържането на работните места в мините, които през 2017 г. са над 7 200. На КГМИ3 са доставени над 8 хил. тона лигнитни въглища през 2017 г., което означава, че на централата се пада съществен дял от оборота на мините.   Наложилото се сред обществото становище е, че договорите с “американските” централи представляват нерегламентирана държавна помощ за тях и е необходимо да бъдат прекратени. При това съдбата на тези предприятия не е ясна, но най-вероятният изход е те да бъдат национализирани. Това предложение страда от съществени недостатъци от гледна точка на евентуалните разходи, които биха възникнали за държавата. От една страна, неустойките при прекратяването на договорите могат да достигнат стотици милиони евро, а освен това ще бъдат необходими средства за придобиването на централите. Също така, за да се спазват екологичните изисквания, които стават все по-строги, ще се наложи извършването на допълнителни инвестиции, изискващи финансиране.   Сравнението между “американските” централи и “Марица Изток” 2, която използва същия ресурс, но е държавна собственост, показва, че последната работи на загуба, която постоянно се увеличава, докато първите реализират печалба. Например, през 2017 г. нетното произведено количество електроенергия от КГМИ3 е 4 158 GWh, а прекият принос на към общата добавената стойност в страната е приблизително 0,28%, а при отчитане на непреките и индуцираните ефекти той достига 0.43%. Приносът към общите инвестиции е 0,08%. Преминаването им от частна към държавна собственост би означавало с голяма вероятност влошаване на показателите, за което ще допринесат и нарастващите цени на въглеродните емисии, които представляват производствен разход.   Скорошният скок на цените на квотите за емисии на въглероден диоксид поставя сериозно предизвикателство пред въглищните ТЕЦ. Благодарение на чуждестранните инвестиции в съвременни технологии обаче проблемите могат да бъдат адресирани. Въпреки тежкото финансово състояние на “Марица Изток” 2 въглищните ТЕЦ ще продължат да изпълняват функциите си на базова мощност, с което да допринасят за устойчивостта на електроенергийната система на страната. Те са пример за това, че чуждестранните инвестиции са необходими за икономиката, но повишаването им е въпрос на целенасочена политика за подобряване на състоянието на бизнес средата.   Материалът е публикуван в  .  ", "date": "2018.09.03", "title": "Инвестициите паднаха под кризисните нива от 2009 г."}
{"url": "http://epicenter.bg/article/Volen-Siderov--S-i-bez-NFSB-shte-varvim-napred---kogato-si-stisnal-rakata-si-s-nyakoy-tryabva-da-si-kore/162677/11/0", "text": "    - Добро утро.     - Не, не съм притеснен. Успях да го кажа вчера и пред вашата репортерка, че с и без НФСБ ще вървим напред. Ние сме се споразумели – аз поне така ги разбирам нещата – мъжки. Когато се стиснал ръка с някой, да бъдеш коректен и да се държиш мъжки, не като ощипана мома.     - Ако реши да излиза от властта, разбира се, че можем.Естествено, че можем. Можем и без други министри, без други вицепремиери. Важното е да се изпълнява това, което сме се споразумели – това е програма за управление на България.     -  : Нашият извод е, че се води еднолична кадрова политика в нарушение на коалиционното споразумение, не в полза на държавността, тъй като по този начин се създава несигурност и страх у останалите членове на правителството, особено на тези, които са членове на ГЕРБ. Не трябва да се извършват управленски действия под тротоарен натиск, не трябва да се извършват под телевизионен натиск, не трябва да се извършват под опозиционен натиск.     - Не е вярно. Напротив, той, като лидер на НФСБ нарушава споразумението, защото ние там сме сложили текст, дори премиерът да реши да хвърли оставка да го съгласува с нас. Какво остава за НФСБ – партията вътре или на НФСБ, вицепремиер, който се събира на тайна среща да решава дали да остава във властта, и след което излиза и твърди нещо невярно, че правителството е управлявало еднолично. Ами преди броени дни беше назначен по предложение на Валери Симеонов Кирил Войнов – шеф на метеорологията, да не изброявам другите назначения по предложения на Симеонов. Те са всяка сряда с Каракачанов на Министерски съвет, неговият кабинет е на един етаж с премиера. Аз категорично не приемам, че се управлява еднолично. Ще настоявам ръководството на ГЕРБ и Цветанов, и ръководството цялото на ГЕРБ да се произнесе по тези твърдения, другите министри също, вицепремиерите също – Томислав Дончев, Захариева да кажат еднолично ли са управлявани те, с палка с ръката ли ги управлява премиерът или всяко министерство си върши своята програма? Смятам, че тези твърдения на НФСБ са неверни, провокативни и изпълняват роля или на изнудване, или на предотвратяване на някаква, не знам, на някаква лоша новина за самия вицепремиер.     - Аз чувам, че за постове настоява. Ако това е начин да си извоюва пост, министерски пост, аз съм против.     - Или на овакантените, или на някой друг. Ние знаем много добре неговата титанична битка с министър Ангелкова, за която между впрочем, съвсем скоро излезе постановление на прокуратурата, че няма данни за престъпление. Той беше внесъл сигнал срещу нея. И аз питам какво става в такива случаи, кой носи отговорност? Ето, видяхме министър Нанков, Радев, Московски понесоха отговорност, подадоха оставки, въпреки че пряко не са виновни, да. Но така се поема отговорност. Как ще поеме отговорност вицепремиерът Симеонов за това, че набеждава един от министрите в престъпление, а компетентният орган казва: „Няма престъпление“?     - Аз в момента не правя този призив, защото не съм рушител. Пак го казвам и го затвърждавам. Аз искам нещата да вървят. С някой може да съм се карал, бил, с Борисов може да съм бил във всякакви отношения, стиснали сме ръка – искам мъжки да се разбираме. Не да се крием по хотели, да правим тайни сбирки, да си изключваме телефоните, и след това да излизаме да четем декларации на втория ден, да чакаме третия ден. Ами то стана турски сериал. Даже те там нещата се решават по-бързо, отколкото сериалът „НФСБ“.     - Става въпрос, да, и бразилски, те малко бавно се развиват действията, но все пак става ясно. Тук сега трябва да стоим и да тръпнем в очакване какво ще реши НФСБ – каквото иска да реши, но за мен е недопустимо да си в правителството, да си вицепремиер, и да излезеш и да кажеш, че това правителство се управлява еднолично, че руши държавността, защото това са също думи на вицепремиера – ами тогава какво правиш в това правителство? Излизай, ставай опозиция, ако искаш започни партизанска война и го сваляй. Не може да си в него и да казваш, че то е лошо.     - И това е възможно, защото аз си спомням 2008 година когато той беше председател на Общинския съвет от партия „Атака“, не съществуваше такъв субект НФСБ, и внезапно дойде в София и искаше да направя една бърза, много спешна пресконференция, за да каже, че си подава оставка. Защо? Защото беше разбрал, че са решили да му я искат поради ред причини. Не знам дали изпреварва някакви събития с това, което прави в момента, не знам дали извива ръце, за да получи нещо – той трябва да отговори, и хората, които са около и над него.      - Не, не се смята. Аз не мога да разбра тези твърдения – чух и на г-н Каракачанов – моят коалиционен колега, че комуникацията куцала или боксувала. Аз не мога да разбера, вие сте всяка сряда в 10.00 часа в Министерски съвет, какво ви куца? Аз, който не съм Министерски съвет, имам чудесна комуникация. Чухме се два пъти в последните 3 дни с премиера, и аз го търсих, и той. Когато искаме да споделим нещо, имаме комуникация. За оставките…     - Не, не. Това са мои логически конструкции. Те или ще се потвърдят или не в бъдещето.     - Разбира се, че може да се намери за какво. Аз пак ще посоча – само примерът с Ангелкова – набеждаваш един от министрите, излиза официално постановление, че няма нищо, сега преди малко беше и кметът Рези – срещу него също е пуснал сигнал. Ами като излезе, че няма, или може би е излязло вече, че няма данни, какво правим? Не можеш да удряш черни печати на хората и да се измъкваш…     - Трябва да се понася отговорност. Така че всеки един, и представителите на патриотите във властта, трябва да могат да понесат отговорност.     - Ако има основание, ако има достатъчно аргументи за това, защо не?     - Никой не е лицензиран за постоянно министерстване. В момента не виждам такива причини, остри причини в случая с тримата министри. Имахме много тежка трагедия. Цялото общество говори. Имаше обществен натиск и обществено очакване да подадат оставки. И аз не мога да разбера тези нападки: „Но те що подават оставки без да…“ – ами това е волеизявление. Какво да се консултира Радев или Нанков да дойде да пита: „Да си подам ли оставката?“. Вече обсъждането на новите лица ще бъде обсъдено с нас. Така че коалиционната коректно ще се спази. Аз имам уверението на премиера, че тази вечер в понеделник той се връща от Черна гора, защото трябва да се видим на коалиционен съвет.     - Ще търсим и ще ги обсъждаме. Не казвам, че днес ще се решат, но те ще консултират. Така че няма никаква нарушена комуникация, има Радини вълнения от страна на НФСБ и държане като ощипана мома.     - От страна именно на лидера на НФСБ.     - Не, това не е конфронтация, това е принципно посочване. Не можеш да се държиш така, когато си влязъл в една коалиция и си поел отговорности, не можеш да се държиш по този начин.     - Не мога да поставям оценки, защото това е един вид някакво манипулиране. Не, не е това въпросът. Въпросът е в принципното спазване на коректност. Не може да си играеш с коалиционността така, както ние сме се споразумели. Тя беше поначало сложно и тежко да направим тази коалиция. Беше въпрос на компромиси.     - Аз съм изявявал впечатленията си публично много пъти. Казвал съм за работата на Симеонов, че направи грешки специално с туризма, и опитва се да прави и други грешки.     - Моите забележки са с цел коригиране, не с цел рушене.     - Коригиране на хората, които са там.     - Не, до момента, не.     - Не ставало дума.     - Ако довечера, утре в тези съвети, които започваме отново, стане дума, веднага ще бъде известно на медиите.     - Такава амбиция не съм заявявал. Още в началото казах, че моята роля е по-добре като човек в парламента и като идеолог, като някой, който знае за какво е в политиката.     - Министърът винаги е политическа фигура. Той, дори да е експерт в някаква област, той застане ли на този пост, става политическа фигура и носи политическа отговорност, както и в случая виждаме. Така че, който и да бъде посочен…     - Добре е да няма такъв пример. Аз имам уверенията на премиера, последният разговор беше такъв, че той ще огледа внимателно, каза, че няма да бърза, ще предлага хора, няма да стане понеделник, вторник, тази седмица, дай да бързаме, да изберем новите министри, не. Каза, че иска да ги огледа, иска да не стават грешки, да не стават разминавания и например начело на МВР, понеже споменавате това министерство, да застане човек от системата, който го познават хората, уважават го.     - Казвам само принципа, трябва да е човек от системата. А другите хора там ги приемат като външни и не се получава стиковката.     - Със сигурност ще се допита, когато става дума за… Когато някой подава оставка, няма как да пита – това е негово волеизявление. Пак го казвам. Той не може да го спре.     - Когато става дума за неговата квота, той има правото да постави такъв въпрос, да, без ние да имаме претенции. Както пък при министрите, които ние сме предложили – това са Нено Димов, това са Караниколов, вицепремиерите Каракачанов и Симеонов, други министри нямаме, ние там можем да кажем: „Този министър предлагаме да бъде обсъдено дали да не бъде сменен“, ако има основание. Така че в случая нямаше повод за драма. Аз си спомням един кабинет, в който 10 министри бяха сменени по средата на мандата, нищо особено не се случи. Това не е тема. Темата е какво се върши, от наесен какво започваме да променяме, как включително и тези трагедии ще се отразят на работата на кабинета, на законодателната ни дейност.     - Което е проспано, което е извършено в нарушение – санкции. Там наистина не трябва да има пощада.     - Аз това го написах в смисъл, че трябваше да се замислим, имах предвид помена за починалите, да не се пропусне този ден, и в крайна сметка да не изпълваме с негативизъм хората, защото всеки ден те гледат лоши, лоши, лоши неща.     - Веднага санкция. Аз смятам, че тези сега случки, тези трагедии ще доведат до рязко коригиране на поведението и включително и с обществените поръчки. Аз лично заявих, че ще искам договорите с „Трейс“ да ги разгледам, и въобще как се дават обществени поръчки на фирми за пътищата.    ", "date": "2018.09.03", "title": "Волен Сидеров към Валери Симеонов: Излизай, ставай опозиция, ако искаш започни партизанска война!"}
{"url": "http://epicenter.bg/article/Noviyat-film-na-Teri-Giliam-s-premiera-na-CineLibri-v-zala-1-na-NDK/162735/6/0", "text": "„ “, един от най-дългоочакваните проекти на култовия режисьор Тери Гилиъм, ще бъде представен за първи път в България в рамките на CineLibri 2018.   . Преди прожекцията ще бъде обявен победителят в конкурсната програма на фестивала, който ще получи награда за най-добра екранизация.   Зрителите ще имат шанс да си закупят намалени билети само две седмици, след което ще стартира продажбата на всички останали места и ценови категории в зала 1 на НДК.   „ “ (2018) държи в напрежение всички ценители на киното и литературата вече близо две десетилетия. След серия от невероятни перипетии около заснемането на филма,  превърнал се в ода за лудата творческа страст, той ще бъде излъчен и у нас - броени седмици след премиерата му на фестивали като Кан, Мелбърн и Карлови Вари.   Циничен рекламист на име Тоби заминава за Испания. По време на снимки среща циганка, която му дава копие на някакъв странен филм. Тоби се отправя на път, но един възрастен испански обущар, който си въобразява, че е Дон Кихот, го обърква с оръженосеца Санчо Панса. За режисьора на реклами илюзията и реалността стават неразличими. По пътя от днешен Лондон към Ла Манча от 17 век, в хода на едно комично и все по-сюрреалистично приключение, Тоби е принуден да се изправи срещу трагичните последици от един филм, който е направил на младини.   „Човекът, който уби Дон Кихот“ е създаден по мотиви от „Дон Кихот“ на Мигел де Сервантес, една от най-значимите творби в историята на световната литература. Сценаристи на филма са Тери Гилиъм и Тони Грисони.  Образите на Дон Кихот и Санчо Панса са поверени на Джонатан Прайс и Адам Драйвър, в останалите роли ще видим Стелан Скарсгард, Олга Куриленко, Серхи Лопес, Джорди Мола, Роси де Палма и др.   Вече е ясен , което включва петима професионалисти с безспорно международно признание.   Председател е   от АГИТПРОП, изтъкнат продуцент, носител на „Златна мечка” 2018 за копродукцията с българско участие „Не ме докосвай”. За да отсеят най-талантливата литературна адаптация на годината, у нас пристигат големият френски романист и киносценарист   и популярният холандски писател, продуцент и актьор  , постигнал световен пробив с романа „Вечерята“. Актьорската гилдия също е представена в журито - в лицето на британската звезда  . Към отбора на арбитрите се присъединява и  , известен продуцент, сценарист, режисьор и актьор.   Четвъртото издание на единствения по рода си кино-литературен фестивал CineLibri ще се проведе от 10 до 24 октомври и ще предложи над 300 прожекции, 45 актуални кинопродукции, много специални гости, събития и емоции. Тематичен фокус тази година е красотата на любовта във всичките й форми и превъплъщения. Търсете мотото „Любов между редовете”!   :      Събитието се осъществява с любезната подкрепа на Виваком, Джеймисън, УниКредит Булбанк, Катаржина, Нескафе, М Кар София, България Еър и множество партньорски институции, които са обявени тук    ***  се посвещава на продуцентската професия през 1999 г., когато създава нашумялата компания АГИТПРОП. В портфолиото й влизат заглавия като „Георги и пеперудите”, „Проблемът с комарите и други истории” и „Коридор No.8”, които печелят редица международни награди,  а също и  иректор на Балкански документален център и официален представител на Европейската документална мрежа (EDN) в България. Холандският писател, телевизионен продуцент и актьор  постига големия си световен пробив с романа „Вечерята“, за който е отличен с Наградата на читателите за 2009-а година. Произведенията му са преведени на 33 езика и се разпространяват в 37 държави. У нас са издадени и бестселърите „Вила с басейн”, „Уважаеми господин М.”, „Одеса Стар”.   През 2011 г.  заедно с брат си Стефан Фоенкинос, адаптира романа „Деликатност” за киното, като главната роля е поверена на Одри Тоту. Други негови екранизирани романи са Спомените  (2011)  (2013)  Загадката Анри Пик  (2016).  ", "date": "2018.09.03", "title": "Новият филм на Тери Гилиъм с премиера на CineLibri в зала 1 на НДК"}
{"url": "http://epicenter.bg/article/Emanyuel-Makron-v-TV-intervyu--Vladimir-Putin-mechtae-da--demontira-ES-/162670/7/0", "text": "Президентът на Франция Еманюел Макрон, разсъждавайки по време на интервю за шведския телевизионен канал „SVT“ за европейските ценности и различията между Франция и Русия заяви, че дискусиите с Москва са нужни и че уважава руския президент Владимир Путин, който, обаче, „мечтае за разпада на ЕС“, предава РИА Новости. „Аз уважавам Владимир Путин и съм един от тези, които считат, че трябва да създадем нов подход към безопасността с Русия и имаме нужда от дискусия с нея. Но мечтата на Путин е да демонтира ЕС“, заяви френският президент по време на интервю в неделя за предаването за анализи „Agenda“ на шведската телевизия. Един от поводите за тези думи стана избирателната кампания в Швеция, която се провежда във връзка с парламентарните избори насрочени за 9 септември. Един от лидерите на антиимигрантската, също наречена в Швеция популистка социалконсервативна партия, „Демократи на Швеция“ Йими Окесон беше запитан кого предпочита – президента на Франция Еманюел Макрон или президента на Русия Владимир Путин. Окесон отказа да отговори на въпроса, заявявайки че не желае да прави избор. Макрон заяви, че Франция уважава правата на човека и че Швеция се „явява като една от страните със значителна демокрация“ и членка на ЕС. „Имам контакти с Путин постоянно и го уважавам, но Русия не представлява образец от гледна точка на правата на човека. Мисля, че Русия не може да бъде образец за шведите“, поясни френският президент.      ", "date": "2018.09.03", "title": "Еманюел Макрон в ТВ интервю: Владимир Путин мечтае да „демонтира ЕС“"}
{"url": "http://epicenter.bg/article/Hayko-Maas-komentira-sanktsiite-na-SASht--Nie-ne-mozhem-da-sedim-kato-zayche-pred-boa/162701/7/0", "text": "Германският външен министър Хайко Маас призова Европейския съюз да се откаже от принципа на единодушно решение, за да не бъде „като зайче пред боа“ заради санкциите, които САЩ въвеждат. Коментирайки отношенията между ЕС и САЩ, той разкритикува американския президент Доналд Тръмп заради изказванията му, че ЕС е враг на САЩ.   „В случая с икономическите санкции или митата ние не можем да седим като зайче пред боа“, заяви външният министър в интервю за „Билд“, предаде БГНЕС. Маас увери, че няма разединение в европейските редици. Той напомни за сплотената реакция на ЕС срещу въведените от Вашингтон нови мита и излизането на САЩ от иранската ядрена сделка. Според германския външен министър трябва да се промени начина, по който се взимат важните външнополитически решения в Евросъюза, защото действащите правила, основаващи се на единодушието, съдействат за нарастване на напрежението вътре в самия ЕС.   По-рано Маас критикува американската външна политика, заявявайки, че търговската война между Китай и САЩ заплашва Германия, а стремежът на американците да повлияят на европейския енергиен пазар с помощта на санкции срещу Русия е неприемливо.   През юли президентът Доналд Тръмп заяви, че ЕС са сред противниците на САЩ.   Според него „ЕС е също толкова лош като Китай, само малко по-малко“.   Отношенията между САЩ и ЕС се изостриха заради излизането на Вашингтон от ядрената сделка с Иран, а също така след въвеждането на мита върху стоманата и алуминия, внасяни от европейските държави. В отговор Брюксел наложи 25% мита на редица американски стоки.  ", "date": "2018.09.03", "title": "Хайко Маас коментира санкциите на САЩ: Ние не можем да седим като зайче пред боа"}
{"url": "http://epicenter.bg/article/Megan-Markal-stana--quot-Momiche-na-godinata-quot--na-Tatler/162689/10/100", "text": "Меган, съпругата на британския принц Хари, стана \"Момиче на годината\" на сп. \"Татлър\" и ще изгрее на корицата на октомврийското му издание. \r\n \r\n Подобна чест са печелили манекенката Кара Делевин, бившата приятелка на принц Хари Кресида Бонас, лейди Амелия Уиндзор, пише \"Дейли мейл\".   Херцогинята на Съсекс, както е титлата на Меган, е   , написа Дейвид Дженкинс от списанието.   Новото попълнение в британското кралско семейство допадна на списание \"Татлър\". Само преди месец то я включи в списъка на най-добре облечените знаменитости заедно със съпругата на принц Уилям Катрин и сина им принц Джордж. Много от тоалетите, които демонстрира Меган, се продават за минути, след като бъде снимана с тях, защото жените искат да имитират шикозния ѝ стил.   Източник: Дир.бг", "date": "2018.09.03", "title": "Меган Маркъл стана \"Момиче на годината\" на Tatler"}
{"url": "http://epicenter.bg/article/Bivsh-godenik-na-Areta-Franklin-izyavi-pretentsii-za-dyal-ot-nasledstvoto-y/162692/10/99", "text": "когото тя е наричала \" , изяви претенции за дял от наследството й, настоявайки, че  му дава такова право, макар и да е била с прекъсвания, съобщи в. \"Сънди експрес\", цитиран от Дарик. Претенцията на пенсионирания   раздели роднините на Арета Франклин и по нея ще се произнесе съдия. Уилкърсън и Арета Франклин се запознават през 80-те години на миналия век на среща с нейни фенове в Детройт. Те се сближават, но след това се разделят и отново се събират. Арета Франклин нарича връзката им \" . Двамата отменят годежа си през 2011 г. Арета Франклин, която се е омъжвала два пъти, казва в интервю: \"Радвам се, че той прави разлика между жената и певицата, защото не всички мъже могат\". По - късно те се сдобряват и  , макар и бурно, до смъртта й. Двамата по-възрастни синове на певицата - Кларънс и Едуард, които се на 63 и 61 години, . По-малките обаче - Тед и Кикалф, които са на 54 и 46 години, са \"напълно против\". \"Неговото искане напълно раздели четиримата й сина\", каза близък на семейството. Тед и Кикалф \"мислят, че той само е преследвал парите й и е гледал на нея като на билет за безплатен обяд и неограничен личен пенсионен фонд\".", "date": "2018.09.03", "title": "Бивш годеник на Арета Франклин изяви претенции за дял от наследството й"}
{"url": "http://epicenter.bg/article/Lenta-ot-1969g--s-momenti-ot-lichniya-zhivot-na-Elizabet-II-e-schitana-za-quot-zabranena-quot--nyakolko-desetiletiya/162693/10/99", "text": "В края на 60-те години на миналия век   става все по-малко популярно и изглежда консервативно в очите на по-голяма част от обществото. Докато навън се провеждат протести за равенство между половете и по-добри условия за живот, в кралското семейство се хранят на бели покривки с изискани блюда и водят сдържани разговори за времето. Рокендролът и свободната любов са новата мания на младите, които смятат кралското семейство за ненужна и скъпа отживелица. Тогава в кралския двор вземат смело решение – да позволят на обществото да надникне зад вратите на техните покои. Целта е да се покаже, че членовете на кралското семейство са обикновени хора и да се възвърне доверието в короната.   Така през  година излиза първият  за Елизабет Втора и семейството й. \"Кралското семейство\" показва животът на кралицата по време на работа и в свободните й часове с нейното семейство. Той е сниман в продължение на 18 месеца, като на телевизионния екип е даден пълен достъп до живота на кралските особи. Нещо безпрецедентно до този момент.   , а после и по канала ITV. Документалната лента става сензация и е въртяна на повторения множество пъти по телевизиите през същата година. Над ¾ от британците (над 37 милиона души) гледат филма и за пръв път надничат в частния и потаен живот на кралските особи. Въпреки това в края на 1969 г. кралското семейство заповядва филма да бъде свален от телевизионния ефир и повече да не бъде излъчван публично. Забраната остава в сила до 2011-та година, когато е било разрешено само 90 секунди от филма да бъдат излъчвани по време на изложби посветени на диамантения юбилей на кралицата. Смята се, че от кралския двор са били уплашени, че лентата принизява кралските особи до напълно обикновени хора и унищожава мистиката на короната. Консерваторите в кралския двор смятали, че е недопустимо хората да виждат херцога на Единбург да пече наденички на барбекю, а кралицата да пазарува в кварталния магазин и  да прави сандвичи.   Източник: Дарик  ", "date": "2018.09.03", "title": "Лента от 1969г. с моменти от личния живот на Елизабет II е считана за\"забранена\" няколко десетилетия"}
{"url": "http://epicenter.bg/article/deyvid/162702/10/100", "text": "\r\n Страстта в семейство Бекъм не си е отишла. Дейвид и Виктория опровергаха слуховете за развод. \r\n \r\n \r\n \r\n През юни те ги определиха като \"смехотворни\", а сега най-добре знаят как да покажат, че действително са такива. В събота те бяха на луксозната яхта на сър Елтън Джон в Южна Франция. \r\n   \r\n Двамата бяха заснети от папараци по време на интимен момент, когато откраднаха малко време да останат насаме. Дейвид и Виктория изглеждат спокойни заедно, а децата им се забавляваха от другата страна на яхтата. \r\n   \r\n Междувременно Виктория и Бруклин поздравиха Ромео Бекъм по случай 16-ия му рожден ден с общи снимки. Гордата майка написа, че не може да повярва, че бебчето им е вече на 16 г. \r\n   \r\n Източник: дир.бг \r\n \r\n \r\n \r\n \r\n", "date": "2018.09.03", "title": "Дейвид и Виктория Бекъм се разгорещиха на яхтата на Елтън Джон"}
{"url": "http://epicenter.bg/article/Dzhuliana-Gani-obyavi-godezh-s-noviya-si-priyatel/162731/10/100", "text": "Новото гадже на еротичния модел Джулиана Гани - Илиан Найденов, не бави развитието на връзката им и вече й предложи брак. Той направи предложението, изписвайки с химикалка върху ръката си:  . Надписът е на английски език, като грешките в текста са поправени със задраскване. Джулиана е отговорила, пишейки на своята ръка:   Двамата изглеждат невероятно щастливи заедно, сякаш съпругът на Гани - Станимир, никога не е съществувал. Илиан е иззел напълно функциите му, поне за пред хората. В Инстаграм той рекламира био продуктите на Джулиана и двамата постоянно позират разголени, тя - показвайки огромните си изкуствени гърди, а той - големи мускули.   В края на юли Джулиана Гани обяви, че се развежда със Станимир след една година брак. Веднага показа и новия си приятел Илиян Найденов, който е фитнес инструктор.   Източник: дир.бг", "date": "2018.09.03", "title": "Джулиана Гани обяви годеж с новия си приятел (Снимки)"}
{"url": "http://epicenter.bg/article/Pol-Makkartni-se-sreshtnal-s-Boga-po-vreme-na-svoite-videniya/162733/10/99", "text": "Бившият член на Бийтълс Пол Маккартни довери пред британски вестник, че се бил срещнал с Бога по време на едно от своите психеделични видения, предава Асошиейтед прес, цитирана от Новини.бг Седемдесет и шест годишният сър Пол призна пред \"Сънди Таймс\", че това преживяване предизвикало у него \"смирение\".  \"Беше невероятно! Една огромна стена, толкова висока, че не можех да видя върха й. А аз бях в основата й. Не мога да кажа, че беше само от дрогата и халюцинaцията. Мисля че видях нещо Свише!\"  Музиката на \"Бийтълс\" беше силно повлияна от психеделичните дроги през последните години на бандата. Сър Пол е убеден също, че близките, които е изгубил, включително и покойната му съпруга Линда, го \"наблюдават от небето\".  Маккартни в момента прави промоцията на новия албум и на турнето си. Той е един от най-популярните концертиращи музиканти, припомня агенцията.", "date": "2018.09.03", "title": "Пол Маккартни се срещнал с Бога по време на своите видения"}
{"url": "http://epicenter.bg/article/Si-Tszinpin-obeshta-60-miliarda-dolara-na-Afrika/162703/7/0", "text": "Китайският президент Си Цзинпин обеща 60 милиарда долара инвестиции и финансиране в помощ на развитието на Африка, съобщи Ройтерс, цитирана от БТА. Той каза това при откриването на Китайско-африканска среща на върха в Пекин.  Помощта ще бъде предоставена под формата на държавна помощ, инвестиции и финансиране от финансови институции и компании, посочи Си в речта си, излъчвана пряко по държавната телевизия.  Освен това Китай ще увеличи вноса си от Африка, по-специално несуровинни продукти и ще улеснява издаването на облигации от африкански финансови институции в Китай, допълни държавният глава.  Около 1 милиард юана (146 милиона долара) материална помощ ще отпусне Пекин за развитието на селското стопанство на африканския континент, изтъкна СИ, цитиран от ТАСС. Освен това ще бъдат изпратени 500 висококвалифицирани специалисти по селско стопанство, за да помогнат за развитието на земеделския сектор, уточни той.  ", "date": "2018.09.03", "title": "Си Цзинпин обеща 60 милиарда долара на Африка"}
{"url": "http://epicenter.bg/article/Poroshenko--Vselenskata-patriarshiya-dade-samostoyatelnost-na-Ukrainskata-tsarkva/162704/7/0", "text": "Украинският президент Петро Порошенко заяви, че вселенският патриарх Вартоломей е решил да предостави самостоятелност на Украинската православна църква без да се взема под внимание мнението на Москва.   Вселенската патриаршия разреши създаването на автокефална Украинска православна църква. Това ще стане без да се взима под внимание позицията на Москва. В същото време от Вселенската патриаршия уточняват, че всички държави имат право да създават поместни църкви. Това се казва в профила на президента Петро Порошенко в Туитър.   В края на миналата седмица Патриархът на Москва и цяла Русия Кирил разговаря с вселенския патриарх Вартоломей в Истанбул, опитвайки се да предотвратя отделянето на украинската църква от руската. Срещата се състоя в тронната зала на Цариградската патриаршия и продължи четири часа. По време на разговора патриарх Вартоломей информира своя гост, че проблемът е обсъждан от дълго време, и „че решението остава в сила”. Духовният водач на Вселенската патриаршия заяви, че след 31 август „няма да има връщане”, което гарантира независимостта на Украинската православна църква (УПЦ) от Москва.   \"Въпросът за автокефалността на УПЦ е решен и ние продължаваме напред\", казал вселенският патриарх пред патриарх Кирил. ", "date": "2018.09.03", "title": "Порошенко: Вселенската патриаршия даде самостоятелност на Украинската църква"}
{"url": "http://epicenter.bg/article/Stachka-ostavi-Gartsiya-bez-morski-transport/162706/7/0", "text": "Гърция без морски транспорт. Работниците във фериботите обявиха 24-часова стачка, която ще засегне островите в Егейско и Йонийско море, съобщи bTV.   Протестът е с искане за увеличение на заплатите с 5%, след осем години замразяване на възнагражденията в сектора. Пристанищната полиция не очаква много туристи да бъдат засегнати от стачката, тъй като фериботните компании са ги информирали още миналата седмица за възможен протест и не са продавали билети за днес.", "date": "2018.09.03", "title": "Стачка остави Гърция без морски транспорт"}
{"url": "http://epicenter.bg/article/makron/162725/7/0", "text": "Френският президент Еманюел Макрон присъства на откриването на новата учебна година във френския град Лавал. \r\n \r\n Учебната година във Франция започна за близо 12 милиона  ученици. Президентът Еманюел Макрон взе участие в откриването в колежа \"Жюл Ренар\" в западнофренския град Лавал. Той бе придружен от министъра на образование Жан-Мишел Бланке. Макрон влезе в час и седна на първия чин. След това разговаря с учениците и от позицията на учител.   Той отговори на ученически въпроси, като посочи, че учител е една много хубава професия, а за президентското място сподели, че това не е точно професия, защото е ограничена в рамките на един мандат. На друг въпрос защо е решил да стане президент, Макрон отговори:     \r\n \r\n \r\n \r\n", "date": "2018.09.03", "title": "Макрон на откриването на учебната година: Президент не е професия"}
{"url": "http://epicenter.bg/article/Siderov--Valeri-Simeonov-rushi-darzhavnostta/162673/2/0", "text": ".   \"Със и без НФСБ ние продължаваме - правителството. Така сме се разбрали, аз така разбирам мъжката дума\", заяви председателят на ПГ \"Обединени патриоти\" Волен Сидеров в сутрешния блок на БТВ.   \" \", разкри той.   \"Министрите поеха отговорност, без да са виновни, а Симеонов няма ли да поеме отговорност за обвиненията срещу министъра на туризма Николина Ангелкова.  , допълни Сидеров.   „  „Не може да си играеш със стабилността, имахме огромни трудности да направим тази коалиция, припомни още лидерът на „Атака\".   Сидеров отбеляза още, че самият    , коментира председателят на ПГ \"Обединени патриоти\".   \"  Не може да си играеш с коалицията така\", завърши Волен Сидеров.   . До края на тази седмица вероятно няма да станат ясни имената на новите министри, прогнозира още той и отбеляза, че премиерът не бърза с това решение.   Сидеров обяви, че в разговор с премиера, двамата са се обединили около мнението, че    Припомняме, че в гневна декларация от вчера НФСБ подчертава: „На кой нормален човек не му е ясно, че с въпросните уволнения министър-председателят цели бързо погасяване на общественото недоволство и опазване на личния рейтинг”. От партията са изредили и дълъг списък, в който посочват всички уволнения, които според тях са „поредица от оставки под външен натиск”.   „Искаме да припомним на коалиционните ни партньори, че девизът на партията ни, приет и за девиз на коалицията, е БЪЛГАРИЯ НАД ВСИЧКО, а не РЕЙТИНГЪТ НАД ВСИЧКО”, завършва позицията на НФСБ, която вицепремиерът валерш Сименов е качил на стената си във фейсбук.", "date": "2018.09.03", "title": "Турски сериал във властта. Сидеров скочи на Симеонов: Той руши държавността! Изнудва за постове!"}
{"url": "http://epicenter.bg/article/Valentin-Radev--Ostavkite-ni-sa-dokazatelstvo-za-politicheskata-otgovornost-na-GERB/162674/2/0", "text": "Оставките ни са доказателство за политическата отгоорност на ГЕРБ, заяви в предаването \"Здравей, България\" по Нова телевизия вътрешният министър в оставка Валентин Радев.   Той коментира в сутрешния блок готвените промени в кабинета заради жестоката автобусна катастрофа на пътя Своге – София, при която загинаха 17 души, а 21 души бяха ранени, както и акцията срещу семейство Арабаджиеви. Заради ужасния инцидент в петък премиерът Бойко Борисов поиска три оставки - на Радев, министъра на строителството Николай Нанков и на транспорта Ивайло Московски.   Радев бе попитан за коментар относно настаняването на гостите по време на евродепредседателството ни в хотел „Маринела“ на сем. Арабаджиеви. Радев обясни, че това е било едно от малкото места, където е можело да се настанят такъв брой хора. По думите му е имало отправени оферти и към други хотели, но някои не са се съгласили. „Обществено напрежение има заради катастрофата, въпреки работата ни. Оставките ни са доказателство за политическата отговорност на ГЕРБ. Направихме много, но въпреки това стана трагедията. Просто се случи. И кой премиер няма да вземе такива мерки, кой министър няма да си подаде оставката?“, попита Радев. На въпрос дали Красимир Ципов ще се справи с поста министър на вътрешните работи, Валентин Радев отговори, че не може да коментира. „Това е работа на премиера“, добави той. Във връзка със случая Харманли и катастрофата между бащата на президента и инвалид, министърът в оставка заяви, че е възмутително това, което се е случило с униформените там.    ", "date": "2018.09.03", "title": "Валентин Радев: Оставките ни са доказателство за политическата отговорност на ГЕРБ"}
{"url": "http://epicenter.bg/article/Boryana-Dimitrova--Trite-ministerski-ostavki-ne-sa-dostatachni/162675/2/0", "text": "Тези оставки не са достатъчни – поемането на политически оставки е важно, но не може да се спре само дотук. Това заяви социологът от \"Алха Рисърч\" Боряна Димитрова в сутрешния блок на БНТ. Агенцията е автор на изследване за това как се приемат от обществото поисканите от премиера Бойко Борисов оставки на трима министри заради трагедията край Своге.   Това са оставки, които в определен момент няма как да не се случат, каза още в сутрешния блок Боряна Димитрова. \"Никой не очакваше да се случи такава трагедия, но когато се случи трагедия от такъв мащаб, трябва да има поемане на политическа отговорност. Тези оставки не са достатъчни – поемането на политически оставки е важно, но не може да се спре само дотук. Очевидно е, че тримата министри няма как да имат пряка вина за инцидента. След катастрофата много се коментираше за сцеплението на асфалта на пътя край Своге, но този случай осветли качеството на сцеплението между институциите. Оказа, че има криза на сцеплението между институциите и трябваше да има поемане на политическа отговорност\", заяви Димитрова. Само механизмът на министерските доставки е недостатъчен. Проблемът вече засяга много звена по системата и по хоризонтала, и по вертикала, добави тя. Димитрова оповести и данните от експресно проучване на \"Алфа рисърч\", които сочат, че 61.10% от запитаните одобряват трите министерски оставки, а несъгласни с тях са 29.80% от участвалите в проучването. 1 9.20% от запитаните казват, че подадените оставки намаляват доверието им в правителството, а 11.70% - че го увеличават.   Политологът Татяна Буруджиева коментира, че есента е времето за промени в кабинета. Изключително трагичният случай край Своге просто ускорява едни процеси, които така или иначе ще се случат. Тепърва ще се обсъжда дали ще се остане само с тези оставки. Мисля, че към края на септември ще видим една изчистена формула за промени в кабинета. Въпреки исканията на опозицията обаче, няма нищо, което да предвещава предсрочни избори, подчерта Буруджиева.   Опитът на НФСБ да покаже, че е равностоен партньор, показва че има криза в комуникацията в коалицията. Коалиционната формула е много сложна, ние нямаме достатъчна политическа култура, за да сме толерантни към партньорите си, посочи политологът. Мнението на хората за трите министерски оставки носи ясен политически сигнал – че по цялата система е необходим ред. Хората искат конкретните проблеми да бъдат решени, а не да бъдат заметени с няколко министерски оставки. Нуждаем се от подредба не само на коалицията и на правителството, но и от подредба на държавата, допълни Боряна Димитрова.    ", "date": "2018.09.03", "title": "Боряна Димитрова: Трите министерски оставки не са достатъчни"}
{"url": "http://epicenter.bg/article/Nikolay-Nankov--Kontrolat-varhu-moi-podopechni-strukturi-e-tryabvalo-da-bade-po-dobar/162676/2/0", "text": " Това посочи регионалният министър в оставка Николай  Нанков,  пред  bTV.  Той напусна поста, заедно с министрите на вътрешните работи и на транспорта след тежката катастрофа в Своге.   По думите му не е имало натиск за оставки и за него това е правилното решение да се поеме отговорност.   По думите му за оставка на правителството не може да се говори, защото има конкретни ангажименти и правомощия в провеждането на политики на три ведомства и подчинените им структури. В организационен план има какво да се подобри. Убеден съм, че кабинетът и правителството изпълнява по изключително категоричен начин управленската си програма и приоритетите си, посочи Нанков.     Министърът добави, че  Запознах се с проектите, има спецификация, процедури за одобрение и контролиране. В строителството има няколко основни неща – проектиране, възлагане, етап на изпълнение и приемане на обекта и въвеждането в експлоатация. По пътя край Своге е имало движение две години по-рано преди акт 16”, посочи той.   Няма практика при приемането на пътя да се взима т.нар. „ядка” – част от пътното платно, за анализ. „Има документи от акредитирана лаборатория. Институтът за пътища и мостове дава предписания и рецепти и лабораторни анализи за всички пътища”, уточни той.     Гаранцията за отстраняването на дефектите по пътя е до декември месец тази година. Нанков добави, че за строителство на подобен тип обекти са вече увеличени гаранционните срокове. За магистрала например от пет, срокът става седем години.   „Не мога да твърдя, че има корупция в строителството. Обществената поръчка е по реда на Европейската банка за възстановяване и развитие. Неустойки не са плащани, не са искани. Искат се, ако има причини за удължаване на строителството”, посочи той.  ", "date": "2018.09.03", "title": "Николай Нанков: Контролът върху мои подопечни структури е трябвало да бъде по-добър"}
{"url": "http://epicenter.bg/article/Vasil-Vasilev-pita--Kakvo-shte-stane--ako-utre-pravitelstvoto-padne--/162678/2/0", "text": "Какво ще стане, ако утре правителството падне? Не малко хора очакват това да стане в един момент, но надали някой е готов за това, което ще настъпи после. Има ли кой и може ли той, тя или те да изведат страната от омагьосания кръг, в който се върти вече трето десетилетие? Има ли надежди за нова философия на управлението, която да го доближи до интересите на хората?    Тази вечер от 20.00 часа ще видим още оценки за войната срещу БАН и какво се крие зад опитите за разцепване на Академията.  Щеше ли да има критики към Антон Дончев, ако беше в Управителния съвет не на Трейс, а, да речем, на Кауфланд или на Сосиете Женерал ?  Ще видите покъртителен репортаж за ограбения живот на едно семейство, чийто 105 овци са избити пред очите им. Нали безпричинното и незаконното убийство на гръбначно животно, се наказва от Наказателния кодекс със затвор до три години.  Ще видите и една артистична представа за това как изглежда свободата на 21 век, погледната от Дамаск.   готов да принесе себе си в жертва, за да бъдат изобличени и наказани крадците.", "date": "2018.09.03", "title": "Васил Василев пита: Какво ще стане, ако утре правителството падне? "}
{"url": "http://epicenter.bg/article/Vodata-privlicha-nay-mnogo-turistite-v-Mineralni-bani/162680/2/0", "text": "Националният курорт Минерални бани привлича туристите най-вече с балнео лечението. Това сподели кмета на общината Мюмюн Искендер.   Водата, която е в общинския център в Минерални бани, е доказана с лечебни свойства. Тя е хипертермална, с уникален химичен състав. Идва от 14 извора с дебит 1500 литра/минута и се характеризира като калциева, флуорна и сулфатно-натриева, което я нарежда до най-известните лечебни извори в страната и в Европа.  Минералната вода лекува заболявания на опорно-двигателния апарат. Два са балнео курортите в Европа, които лекуват успешно болестта на Бюргер – Хасковските Минерални бани и Карлови вари в Чехия. Лечебните процедури с уникалната минерална вода тук, помагат да се облекчи и подобри състоянието на болните и дори да се изправят на крака.  Имаме и модерен балнеоложки център със 120 легла, с много добри кадри, които лекуват различните болести. Минерални бани станаха по-известни, а посещаемостта от цяла България е на достатъчно добро ниво, добави още кметът Искендер.", "date": "2018.09.03", "title": "Водата привлича най-много туристите в Минерални бани"}
{"url": "http://epicenter.bg/article/Panayot-Reyzi--Sluchvashtoto-se-v-darzhavata-e-dobro--no-ima-kakvo-da-se-zhelae/162681/2/0", "text": "Случващото се в държавата е добро, но има какво още да се желае, посочи кметът на община Созопол Панайот Рейзи в предаването „Тази сутрин”. Той посочи, че има амбициите да изкара още един мандат и има какво да се направи в Созопол.   По повод наредбата за шума и реда той коментира, че момента тази част е отменена и се доработва. „В момента редът е до 23:30. Ред и контрол има, но аз като кмет не мога да налагам санкции”, посочи той.   Пропуснатите имоти за деклариране той обясни с това, че се е развеждал с жена си и мислел, че няма нужда да ги обявява. „Една част отиде при нея, една при мен. В публичния регистър се вижда, че сделките са вписани, мина цяла година и просто се пропуска”, каза той.   Зрители на bTV от Созопол ни сигнализираха за опасен мостик в старата част на града. Той е изграден по проект \"Старинен Созопол\", финансиран основно от Норвегия. В момента обаче се руши и е опасен.   \"Идеята беше да си правят снимки хората, но се оказа, че е опасен и наистина е опасен, а за акостиране на лодки също, никога не е имало мост от тази страна на Черноморието, на града, защото по принцип морето е бурно, пристанището е от западната част и не случайно от хилядолетия\", посочи Виргиния.   Проектът е на Фондация \"Созопол\", а партньор е общината. Кирил Арнаутски, председател на Фондацията, посочи, че не стои въпросът дали е законен или не, а дали е въведен в експлоатация.   Чертежите са съгласувани с техническата служба, а изпълнението с Министерство на културата и националния институт за паметници на културата. Строителството приключва преди 7 години с достъпна среда за хора с увреждания.   От общината коментираха, че не са собственици на съоръжението и не могат да го ремонтират.   Панайот Рейзи посочи, че съоръжението няма да бъде премахнато, а в момента вървят процедури по узаконяването му. Той добави, че се надява следващото лято вече да може да се посещава.  ", "date": "2018.09.03", "title": "Панайот Рейзи: Случващото се в държавата е добро, но има какво да се желае"}
{"url": "http://epicenter.bg/article/Prof--Marinov--Upravlenieto-na-kabinata--Borisov-3--otiva-kam-svoya-zakonomeren-final/162684/2/0", "text": "Управлението на кабината „Борисов 3“ отива към своя закономерен финал според политолога проф. Александър Маринов. Пред радио „Фокус“ той коментира, че философията и манталитетът на управлението са сбъркани и това не е проблем само на този кабинет. Според него тенденцията се задълбочава през последните години, а пример за такава последица е катастрофата край Своге.   Оставките на тримата министри са неизбежно политическо решение, което цели намаляване на високото равнище на остро обществено недоволство за работата на правителството. Барометърът сочи буря. И аз смятам, че този политически сезон ще бъде белязан от предсрочни избори, защото освен че се натрупват проблеми, обществото става много негативно настроено.   Политиците разбират управляващите, че ако продължават да седят с това управление натрупват много големи негативи, за които ще плащат после. Така че те вече обмислят, според мен, как точно да се измъкнат от ситуацията и да предизвикат по възможно най-благовиден предлог предсрочни избори. Хубаво нещо е властта, но в един момент трябва да се плаща за това удоволствие, а цената понякога е много висока“, каза проф. Александър Маринов.   Той коментира и програмата на правителството. Той уточни, че след като е изминала повече от година откакто е приета тя – няма никакъв публичен отчет, анализ на правителството или на отделните министерства в техните сектори, както и какво от тези записани политики е свършено.  ", "date": "2018.09.03", "title": "Проф. Маринов: Управлението на кабината „Борисов 3“ отива към своя закономерен финал"}
{"url": "http://epicenter.bg/article/Simeon-II--Sardechno-blagodarya-za-podkrepata-sled-reshenieto-na-sada-za--quot-Vrana-quot-/162687/2/0", "text": "В емоционално изявление, публикувано на сайта му kingsimeon.bg, Симеон II благодари на всички, които са го подкрепили по повод решението на съда за двореца \"Врана\".   На 23 август Софийският градски съд реши, че държавата в лицето на Министерството на регионалното развитие и благоустройството е собственик на двореца \"Врана\" и на целия прилежащ към него парк - както този, който се владее в момента от царските наследници, така и терена, стопанисван от Столичната община.   Симеон припомня, че 55 години е живял и без тези имоти, но се пита заслужава ли да го лишат от неговия дом и доколко е защитено правото на собственост на всеки български гражданин.   \"Последните няколко дни получих стотици обаждания и мейли от страната и чужбина. Прочетох много статии, интервюта и позиции в социалните мрежи на хора, възмутени от откровените лъжи, които се тиражират за нас. Това искрено трогна мен и Царицата! Много от тях бяха от сънародници, които не познавам лично\", пише по този повод бившият монарх.     ", "date": "2018.09.03", "title": "Симеон II в емоционално писмо: Заслужавам ли да ме лишат от моя дом и заставят да напусна Родината?"}
{"url": "http://epicenter.bg/article/Valeri-Simeonov-/162688/2/0", "text": "НФСБ остава във властта, иска промяна на политическото споразумение. Партията ще гласува против оставките на Нанков, Радев и Московски.   Това заяви лидерът на НФСБ и вицепремиер Валери Симеонов на специална пресконференция, очаквана от вчера. Той прочете в централата на партията на \"Раковски\" 134 декларацията на Националния политически комитет на партията, основните моменти в която съвпадаха с декларацията, приета и огласена в неделя.   Симеонов даде да се разбере, че ако няма промяна в коалиционните отношения, ръководството на НФСБ ще постави на дневен ред оставането си във властта.   Когато твоите законопроекти не присъстват, какъв е смисълът от твоето оставане във властта, риторично попита Симеонов. И обърна внимание, че законопроектът за шума, на който той държи и който е одобрен от Министерския съвет, не минал през парламента. Цветан Цветанов, лидерът на ПГ на ГЕРБ, започнал да разсъждава дали да не се изчака малко. Ето това ни кара да сме нащрек, обобщи Симеонов.   Валери Симеонов отговори на серия въпроси дали би приел министерско кресло при евентуалните промени в правителството. \"Не мога да съм сигурен, че оставките (на тримата министри) ще бъдат приети. Имаше и други оставки, които бяха поискани и не бяха приети\", посочи Симеонов.   Моите амбиции не са да \"си напъхам цялата централа в Министерския съвет\". Това не е редно, каза още Валери Симеонов. И посочи, че имат шестима зам.-министри, като само един от тях е член на НФСБ. Но пак не бил партийна фигура, а човек, идващ от бизнеса. Симеонов напомни, че отдавна е против министъра на туризма Николина Ангелкова. Не му било детска мечта да оглави това министерство, но било редно този министерски пост да е на НФСБ.   Има диалог - има коалиция, няма диалог - няма коалиция. Искаме да се промени диалога в голямата коалиция и в нашата коалиция - Обединени патриоти, каза лидерът на НФСБ. И заяви, че примерният срок, който дават на партньорите си във властта е краят на септември. „Искаме да се промени диалогът в голямата коалиция и да се извършат промени в нашата, в „Обединени патриоти“. Ще очакваме от ПГ на „Обединени патриоти“ да реши въпроса с ръководството на групата в докрая на септември“, заяви Симеонов.   Запитан дали искат оставката на Волен Сидеров като председател на ПГ на Обединени патриоти, Симеонов сряза журналистите: \"Да сте чули такова нещо?!\" След него обаче зам.-председателят на НФСБ Борис Ячев обясни, че на депутатите от НФСБ по-им харесва групата да бъде ръководена колективно. Законодателните инициативи на патриотите не били предвижвани.   Необходимо е промяна на модела на управление на парламентарната група, каза Борис Ячев. Настояваме за колективен модел на управление на ПГ на „Обединени патриоти“, каза Ячев. И посочи: „Факт е, че в рамките на близо година и няколко месеца работата в парламентарната група не върви добре. Инициативи законодателни и наши, и на колегите от ВМРО се забавят във времето, защото не могат да бъдат обсъдени, не може да бъде взето решение за подкрепа.“   След два дни заседания в неделя следобед ръководството на НФСБ излезе с остра декларация, в която протестира срещу \"едноличния стил на управление на премиера Бойко Борисов\". От НФСБ обявиха и, че няма да подкрепят трите оставки на министри, поискани от премиера Борисов заради трагичния инцидент край Своге - на вътрешния министър Валентин Радев, на министъра на транспорта Ивайло Московски и на министъра на строителството Николай Нанков.   В началото на пресконференцията Симеонов каза, че изразява отношение към \"поредицата оставки\" в правителството.   В края на пресконференцията Валери Симеонов каза, че не е много сигурен дали ще има диалог в коалицията, особено в малката. И се усъмни, че въобще ще има среща ГЕРБ - Обединени патриоти, насрочена за 18 ч днес.   Като вицепремиер той най-бил доволен от работата си по демографската политика. Благодарение на него била променена наредбата за трудовата мобилност и трудовата миграция. Така стана възможно нещо, което 30 години не беше възможно - българи извън пределите на България, да имат достъп до пазара на труда у нас, посочи той.   В края на пресконференцията Валери Симеонов обобщи още веднъж какво цели НФСБ, като изтъкна: \"Дисциплиниран коалиционен партньор съм, не говоря нищо, което не ми е разрешено от останалите.\" \"Не уволнявам. Нито заплашвам, нито се моля. Мисля, че е едно нормално политическо поведение, каквото трябва да има\", бе категоричен Симеонов. И с широка усмивка пожела на представителите на медиите: \"Цветя и рози по пътя ви прашен!\"    ", "date": "2018.09.03", "title": "Валери Симеонов: НФСБ остава във властта, но коалиционното управление е под въпрос! (ДОПЪЛНЕНА)"}
{"url": "http://epicenter.bg/article/Borisov-v-Cherna-gora--Poslednoto--za-koeto-shte-se-seshta-ES--sa-Zapadnite-Balkani--Video-/162694/2/0", "text": "\"До края на годината има реалния шанс Черна гора да влезе в ЕС. По време на Австрийското европредседателство трябва да положим усилия за приемането на Черна гора, която е подкрепена от всички български институции\". Това заяви премиерът Бойко Борисов след срещата на четири очи с колегата си от Черна гора Душко Маркович.   Премиерът Борисов пристигна снощи в Подгорица, а днес започна официалното му посещение. По-късно днес той трябва да се срещне с президента Мило Джуканович и председателя на Скупщината Иван Брайович.   \"Всяка една от държавите в Европейския съюз си има своите вътрешни проблеми и ние сме тези, които всеки ден, на всички нива, трябва да напомняме за себе си и да си приключим процеса. Много трябва да сме бързи, защото познавайки как работи ЕС, сега всички държави са се насочили към изборите за Европейски парламент. Дето се вика, последното за което ще се сещат в ЕС, е темата за Западните Балкани за това трябва да напомняме за себе си\", заяви премиерът. И допълни: \"Така се бяхме разбрали с Курц, председателствата ни тази година да са насочени към темата за Западните Балкани\".   \"Ние успяхме да направим доста неща през периода на европредседателството. Доста напред се работи по проекти, беше трудно, но успяхме да направим доста. От нас си зависи, колкото сме по- упорити и непрекъснато оказваме натиск, трябва да се вложат усилия, защото действително има интерес. Голямата част от финансирането на тези проекти ще е от световните банки, от европейските банки\", каза още Борисов.   \"Убеден съм, че Азия и Европа през Балканите ще е успешен проект. Много се надяваме колегите от Сърбия и Косово да продължат мирния процес, без да се бъркаме в тяхната работа, разчитаме изключително много на тях.   Проявихме много воля, желание и сила, да убедя колегите от Европейския съюз. Не случайно в София дойдоха всички лидери на Европа и на Западните Балкани. Да може на един съвет да се съберат всички и да кажат какво искат. Колегите оцениха, че много рисковано, но и с много воля имаме прогрес по този процес\", категоричен беше Борисов.   \"Мен повече ме интересува преноса на ток между Черна гора и Италия. Ние имаме два реактора. Предложих на колегата да направим едно смесено дружество за пренос на ел. енергия, още нямаме резултати, за да го обявяваме пред вас като новина, но мисля, че това ще е успешен проект. Надявам се, през следващите 3-4 месеца да направим икономически форум, да подготвим една подобна структура, която да бъде финансирана. Черна гора и Италия правят нещо уникално. Ние имаме енергия, можем да направим нещо подобно. Доста теми разгледахме, но за да не звучи бомбастично - това ще е един балкански проект с участие на всички държави, които имат интерес, стига сме говорили само за мигранти, да пренасяме туристи, да пренасяме бизнес и енергия, подчерта Бойко Борисов.   \"Всяка една държава в ЕС, на външната граница трябва да положи усилия за справяне с мигрантската криза\", коментира той темата за мигрантите. \"България го е направила, в рамките на споразумението с Турция и с политическа воля\", подчерта премиерът.   По-късно министър-председателят Бойко Борисов бе награден с най-висшето държавно отличие на Черна гора от президента на страната Мило Джуканович. Орденът се връчва на българския премиер в знак на благодарност за последователните му усилия и подкрепата на страната ни за европейската перспектива на Черна гора. Това съобщиха от правителствената информационна служба.   В своята реч премиерът Борисов благодари за наградата и заяви, че това е оценка за България по време на европредседателството. Българският министър-председател припомни, че през тези 6 месеца страната ни положи огромни усилия за европейското приобщаване на страните от Западните Балкани.   „Всички дойдоха в София, направихме много срещи, след това инициативата „16+1“ и Берлинския процес в Лондон. Ще продължаваме активно да си сътрудничим в рамките на НАТО и съм убеден, че ще продължим да работим заедно и в ЕС“, заяви още премиерът Борисов.   „Приятелството и подкрепата, която Бойко Борисов оказа, е много по-дълга от тези 12 години независимост на Черна гора. Бойко Борисов, като министър-председател, сложи един своеобразен отпечатък в двустранните отношения“, заяви по време на награждаването президентът Джуканович.   „Президентът на Черна гора Мило Джуканович ми връчи орден „Черна гора“. Това е една оценка как се е справила България с председателството на ЕС. Темата за Западните Балкани продължава да бъде приоритет. Убеден съм, че заедно ще продължим да работим добре“, написа премиерът в профила си във Фейсбук.", "date": "2018.09.03", "title": "Президентът на Черна гора Мило Джуканович награди премиера Бойко Борисов с орден"}
{"url": "http://epicenter.bg/article/Ideyata-za-lyatnoto-vreme-se-razhda-na-maytap/162698/2/0", "text": "Всичко тръгва от една шега. През   година известният със спестовността си   предлага да се въведе смяна на времето, за да се пести восък за свещи. Само ако е знаел колко вълнения ще предизвика с това!   Тъй като французите трудно ставали рано сутрин, през 1784 година американският политик Бенджамин Франклин пише сатирично есе за това колко много свещи и пари можели да се икономисат, ако се въведе смяна на времето, която да кара хората да стават по-рано. За целта Франклин предлага да се въведе данък върху щорите, да се намали производството на свещи и населението да бъде събуждано сутрин с топовни гърмежи. 78-годишният Франклин, който е един от Бащите-основатели на САЩ, по онова време живеел в Париж. В своето сатирично есе за „Журнал дьо Пари“ известният с пестеливостта си Франклин пише за икономиите на осветление в домакинствата, които биха могли да се реализират благодарение на една промяна на часовото време. Самият той обичал да играе шах до зори, така че много рядко ставал от леглото преди обяд. Под заглавие „Икономически проект за намаляване на разходите за осветление“ той описва как един път случайно се събудил в 6 часа сутринта, само защото щорите не били спуснати. За свое голямо учудване открил, че \"слънцето грее още от съвсем ранни зори\". Като истински учен  , че ако бъде променено часовото време, парижките домакинства могат да икономисват милиони килограми восък за свещи и газ за лампи. Парижаните обаче посрещнали с присмех съветите на Франклин и неговите предложения потънали в забрава. Повече от сто години по-късно двама учени, независимо един от друг, предлагат сезонна промяна на часовото време. През 1895 година новозеландският изследовател на насекомите и астроном  , а през 1907 и британският откривател Уилям Уилет пишат по този въпрос. В произведението си \"За пилеенето на дневната светлина\" Уилет предлага през лятото стрелките на часовниците да бъдат премествани с 80 минути напред, за да се пестят разходи за осветление. Стрелките на часовниците трябвало да бъдат местени в четири последователни неделни дни през април с по 20 минути напред. И по същия начин да бъдат връщани назад през септември. Въодушевен от идеята всъщност бил само  , но лятното часово време така и не се наложило във Великобритания. Чак когато Германия и Австро-Унгария въвеждат лятно часово време през 1916 година по време на Първата световна война, техните противници на фронта Великобритания и Франция, както и някои други европейски държави ги последват. През 1919 година, след загубата на войната, Германия отменя лятното часово време. Протестиращите селяни във Франция успяват да наложат исканията си и така лятното часово време е отменено и там през 1922 година, но е въведено отново само година по-късно - през 1923. Единствена Великобритания държи твърдо на лятното часово време.   Берлин си спомня за лятното часово време и го въвежда през 1940 година. Промяната влиза в сила и в окупираните територии. След края на войната много държави се разделят с лятното време. Ежегодното местене на стрелките на часовниците е отменено след основаването на двете германски държави през 1949 година. Ситуацията в родината на Бенджамин Франклин е много по-сложна. Още по времето на Първата световна война САЩ въвеждат лятното часово време. До 1966 година обаче няма единен федерален закон и отделните щати въвеждат или отменят лятното часово време на местно равнище, което води до огромен хаос. В годините на европейското икономическо чудо никой не говори за пестене на енергия. Едва след петролната криза от 1973 година европейците си спомнят за лятното часово време. То бива въведено през  . След известно време нейният пример е последван и от други държави на Европейската общност. ФРГ обаче се колебае, защото не иска да задълбочава разделението и чрез различни времеви зони. През 1979 год. ГДР поднася изненада и обявява въвеждането на лятно часово време от следващата година. От 1980 година то влиза в сила и в двете германски държави. Много съседни държави следват техния пример. Разпоредбите за лятното време са уеднаквени през 1996 година и оттогава са в сила за всички страни-членки на ЕС, с изключение на отвъдокеанските им владения. След изненадващо ясния вот от общоевропейското онлайн-допитване ЕК иска да отмени ежегодните смени на часовото време. Ако беше жив, Бенджамин Франклин навярно би бил безкрайно щастлив да знае колко вълнения е предизвикал с едно безобидно сатирично есе.    ", "date": "2018.09.03", "title": "Идеята за лятното време се ражда на майтап"}
{"url": "http://epicenter.bg/article/V-Mineralni-bani-ne-razreshavat-investitsii-v-imoti-pod-1-5-dka/162700/2/0", "text": "Общинският съвет в Минерални бани прие решение да не се разрешават бъдещи инвестиции върху имоти, с площ под 1 500 кв.м.   Решението визира бъдещи инвестиции в националния курорт, с които се предвижда изграждане на „малки семейни хотели”, „къщи за гости” и „места за настаняване” за обществено обслужване.   Според решението имотите трябва да бъдат икономично осъществими и да дават възможност за целесъобразно устройство и на съответните квартали.", "date": "2018.09.03", "title": "В Минерални бани не разрешават инвестиции в имоти под 1,5 дка"}
{"url": "http://epicenter.bg/article/Prof--Ivaylo-Dichev--Ne-se-zadava-padane-na-kabineta--Parlamentarni-izbori-nay-rano-s-evroizborite/162708/2/0", "text": "НФСБ засега остава в управлението. Тази новина коментира в предаването \"12+3\" по програма \"Хоризонт\" на БНР културологът проф. Ивайло Дичев.  \"Мисля, че кабинетът ще оцелее още известно време. Не се задава падане на това правителство. Вероятно някъде догодина ще има избори, може би заедно с европейските\", прогнозира проф. Дичев.  Относно смените в кабинета той отбеляза, че \"гражданите очакват точно това – оставки. Защо националистите трябва да разиграват театър - той заменя реалните политики. Самите обединени патриоти са доста разединени. Вероятно там има и битка преди европейските избори. Не виждам някакво КПД на патриотите, само говорене. Има само неща, които изобщо не са важни. Може би Валери Симеонов разбира, че започват да губят подкрепа и затова е неговият изблик. Боричкат се за власт – всяка политическа коалиция е нещо такова. По-важното е да се провеждат реформите, които са предвидили и да се изпълнява програмата. Ако това не става, кой е виновен?  Всичко това ми се вижда малко театрално. Приписват се на особения характер на Валери Симеонов. Преди това тази роля играеше Сидеров. Политическият театър, който заменя реалните действия\", отбеляза проф. Дичев.  Той смята, че възможната алтернатива вътре в парламента са ДПС и \"Воля\".  \"Чисто идеологически ГЕРБ и ДПС са много по-близки, отколкото ГЕРБ и Атака, примерно. Тази коалиция беше противоестествена. Очаква се скоро да се сключи сделката за самолетите – за милиарди. Предполагам, че поне ВМРО докрай ще държат на коалицията. Сидеров също ще държи докрай, тъй като за него това е последно участие в парламента, според мен. Боричканията оклоняват от сериозните проблеми в нашето общество. Нещата, с които се занимават Обединените патриоти, са повърхностни\", смята проф. Ивайло Дичев.", "date": "2018.09.03", "title": "Проф. Ивайло Дичев: Не се задава падане на кабинета! Парламентарни избори най-рано с евроизборите"}
{"url": "http://epicenter.bg/article/Kampaniyata--Stara-hartiya-za-nova-kniga--zapochva-v-Burgas/162709/2/0", "text": "С Бургас стартира тазгодишното издание на националната инициатива „Стара хартия за нова книга“. За втора поредна година градът е домакин на каузата, която учи децата да се грижат за природата и ги мотивира да четат. Под надслов „Почисти и прочети“ събитието ще се състои на 8 септември между 10,00 и 14,00 ч. в Приморския парк, пред Пантеона.   Кампанията е организирана от „ЕКОПАК България“ АД и Книжен център „Гринуич“ и се провежда с подкрепата на Община Бургас и Регионалната библиотека „П. К. Яворов“.   Регламентът на „Стара хартия за нова книга“ гласи, че всяко дете, което доведе възрастен придружител с поне 5 кг стара хартия за рециклиране, ще получи нова детска книга по избор, както и подаръци от партньорите на празника. А тези, които предадат допълнителни 5 кг хартия, ще бъдат възнаградени с втора книжка на екотематика – новото специално издание на „ЕКОПАК България“ АД „Грийн тийн“. Това значи, че независимо от количеството предадена хартия децата могат да получат максимален брой две книги.   Както всяка година кампанията има литературна тематика, вдъхновена от популярно детско заглавие. В настоящото издание малчуганите ще имат възможност да влязат в „дрешника“ на приказния свят на Нарния, където ги очакват нови предизвикателства и награди. Книгите от поредицата „Хрониките на Нарния“ на Клайв С. Луис са осигурени за празника от издателство „Труд“, основен партньор на инициативата. А дори повече награди малките екоактивист могат да спечелят в специална викторина, която ще провери колко знаят за опазването на природата и разделното събиране на отпадъците.   Всички участници в събитието ще се насладят на спектакъла „Цирк“ от „Театъра на приказките – София“. Постановката е носител на награда, връчвана от посланика на Холандия в България, и е представяна пред международно жури на престижни фестивали за куклено изкуство в Италия, Швейцария, Холандия, Португалия, Франция, Испания и др.   За настроението на присъстващите ще се погрижат още детски и тийнейджърски групи и танцови състави, сред които клуб по спортни танци „Бургас 75“, „The next crew“ от брейк клуб „Бляк стайл“, детска фолклорна формация „Тракийче“ към Народно читалище „Любен Каравлов“, талантите от Народно читалище „Пробуда“, вокална група „Слънчеви капки“, музикален клуб „Чародейци“ и модерен балет „Фрея“ към Народно читалище „Фар“, Вокална група „Сезони“, детска фолклорна формация „Шарени гайтани“, детска фолклорна танцова формация „Радост“, театрална школа „Детско царство“ и танцова школа „Калиопе Денс“ от Центъра за подкрепа на личностното развитие – Бургас.   През 2017 г. кампанията се проведе за първи път в Община Бургас. Тогава общо 1100 деца от Бургас предадоха 6 тона стара хартия за рециклиране и така спасиха от изсичане 78 дървета. В замяна малките екоактивисти получиха повече от 1500 нови книги.   След Бургас националната екоинициатива „Стара хартия за нова книга“ ще посети още Хасково на 9 септември, София на 16 септември, Русе на 23 септември, Плевен на 24 септември и Пловдив на 29 септември.   Средствата от събраната стара хартия в Бургас и в другите пет града ще бъдат използвани за публикуване на специалното издание на кампанията „Грийн тийн“, предварително осигурено от „ЕКОПАК България“ АД. Нека заедно спасим природата и насърчим децата си да четат! Организатори на инициативата „Стара хартия за нова книга“ са „ЕКОПАК България“ АД и Книжен център „Гринуич“.   Партньори на кампанията „Стара хартия за нова книга“ са издателствата „Ентусиаст“ и „Труд“. Каузата е подкрепена от издателствата „ЕГМОНТ“, „Книгомания“, „Хермес“, „Бард“, Фют“, „Сиела“, „Софтпрес“, „ПАН“, „Златното пате“, „Албо груп“.   Медийни партньори са Bulgaria ON AIR, clubz.bg, Майко мила!, azcheta.com, az-deteto.bg, dnes.bg, purvite7.bg, noviteroditeli.bg.      ", "date": "2018.09.03", "title": "Кампанията „Стара хартия за нова книга“ започва в Бургас"}
{"url": "http://epicenter.bg/article/Mitnichari-zadarzhaha-edin-ton-nelegalen-alkohol-vav-Varnensko/162710/2/0", "text": "Митнически служители откриха и задържаха 1000 литра нелегален етилов алкохол при проверка в частен имот в района на Варна, съобщиха от агенция \"Митници\".  Проверката е извършена в рамките на засиления контрол срещу нерегламентираното съхранение и търговия с акцизни стоки в района на Черноморието.  В двор зад къща са намерени бидони, съдържащи безцветна течност с мирис на етилов алкохол. След измерване е установено, че общото количество на откритата течност е 1000 литра с алкохолно съдържание 48 градуса. В рамките на проверката за алкохола не са представени документи, удостоверяващи плащане на акциз.  Взети са проби, за да се определи какъв е продуктът.  От агенцията съобщиха още, че през юли и август при засилените проверки по Черноморието са задържани около 13 000 литра нелегален етилов алкохол.  ", "date": "2018.09.03", "title": "Митничари задържаха един тон нелегален алкохол във Варненско"}
{"url": "http://epicenter.bg/article/Boyko-Borisov-e-na-poseshtenie-v-Cherna-Gora/162667/2/0", "text": "Министър-председателят Бойко Борисов е на официално посещение в Черна гора, съобщиха от правителствената информационна служба. В Подгорица премиерът Борисов провежда срещи с министър-председателя на Черна гора Душко Маркович, с президента Мило Джуканович и с председателя на Скупщината Иван Брайович.   По време на разговорите се обсъждат напредъкът по европейската перспектива на страните от Западните Балкани и регионалното и двустранно сътрудничество. Министър-председателят Бойко Борисов ще бъде награден с орден „Черна гора“ с лента от президента на западнобалканската държава.    ", "date": "2018.09.03", "title": "Бойко Борисов е на посещение в Черна Гора"}
{"url": "http://epicenter.bg/article/NFSB-shte-obyavi-dali-shte-ostane-vav-vlastta/162668/2/0", "text": "Националният фронт за спасение на България (НФСБ) ще обяви дали ще остане във властта. Националният изпълнителен комитет (НИК) на партията ще изрази окончателната си позиция за коалиционните взаимоотношения с декларация на брифинг в централата на партията в София от 12.00 часа. Решението на НФСБ ще бъде обявено след двудневно съвещание на изпълнителния комитет, което се проведе в Бургас през уикенда. Причина за него бяха поисканите от премиера Бойко Борисов оставки на министрите Николай Нанков, Валентин Радев и Ивайло Московски заради трагичния инцидент край Своге, при който загинаха 17 души.   Лидерът на НФСБ и вицепремиер Валери Симеонов обяви, че те не са били съгласувани с партията му, както предполага коалиционно споразумение на управляващите. В своя позиция след заседанието на НИК от НФСБ заявиха, че ще гласуват против оставките на тримата министри, тъй като „нито един от тримата няма пряка вина за катастрофата край Своге“.   От партията посочи също и, че са „против едноличния стил на управление на Борисов по отношение на кадрите, който не е съгласуван с коалиционите партньори и който е в противоречие с т. 6 от Коалиционното споразумение“. Според НФСБ нелогичната смяна на министри, заместник-министри и държавни служители създава професионален дефицит и бойкотира изпълнението на програмата. Междувременно в рамките на днешния ден се очаква ГЕРБ и Обединените патриоти да обсъдят вариантите за заместници на тримата министри в кабинета.    ", "date": "2018.09.03", "title": "НФСБ ще обяви дали ще остане във властта"}
{"url": "http://epicenter.bg/article/Maksimalnite-temperaturi-shte-sa-predimno-mezhdu-29--i-34--v-Sofiya-okolo-29-/162669/2/0", "text": "Атмосферното налягане ще се понижи и ще бъде по-ниско от средното за месеца. Днес ще бъде предимно слънчево. В следобедните часове и през нощта над западната половина от страната ще се развива купеста и купесто-дъждовна облачност и на места там ще има валежи и гръмотевици. Ще духа слаб, в Източна България и Дунавската равнина - до умерен вятър от изток-североизток. Максималните температури ще са предимно между 29° и 34°, в София около 29°. Това каза за Агенция „Фокус“ дежурният синоптик от НИМХ Христо Христов. Над Черноморието ще бъде слънчево. Ще духа слаб до умерен изток-североизточен вятър. Максималните температури ще са между 28° и 30°. Температурата на морската вода е 26°-27°. Вълнението на морето ще бъде 2-3 бала. В планините ще бъде предимно слънчево. В следобедните часове ще се развива купеста и купесто-дъждовна облачност и на места в западните масиви ще има краткотрайни валежи, има условия и за гръмотевична дейност. Ще духа до умерен вятър с източна компонента. Максималната температура на височина 1200 метра ще е около 22°, на 2000 метра – около 15°.", "date": "2018.09.03", "title": "Максималните температури ще са предимно между 29° и 34°, в София около 29°"}
{"url": "http://epicenter.bg/article/Parlamentat-zasedava-izvanredno--Deputatite-popravyat-speshno-zakona-za-patishtata/162711/2/0", "text": "Утре, 4 септември, започва новата парламентарна сесия. Парламентът заседава извънредно във вторник от 13 ч. От дневния ред на депутатите става ясно, че те са решени бързо да направят промени в закона по пътищата, заради трагичния инцидент от 25 август край Своге, при който загинаха 17 души.   Още в 11 ч членовете на парламентарната комисия по регионални въпроси ще се съберат, за да обсъдят изменения в закона за пътищата. Негов вносител е депутатът от ГЕРБ Александър Ненков.   По традиция откриването на новия политически сезон е съпроводено със слова на политическите лидери, в които те изразяват приоритетите си през него. Със сигурност водачите на депутатите на ГЕРБ и БСП Цветан Цветанов и Корнелия Нинова готвят огнени слова. Премиерът Бойко Борисов обаче няма да ги чуе, тъй като по същото време е на посещение в Израел. Визитата на Борисов в еврейската държава е двудневна.   Дневният ред на заседанието включва първо четене на промени в Закона за здравето, както и три годишни доклада за 2017 г. - един на Българската академия на науките (БАН) и два на Комисията за регулиране на съобщенията (КРС). Народните представители ще обсъждат и спогодба със Саудитска Арабия.   Правилникът на Народното събрание предвижда есенната сесия да започва в първата сряда от септември, преди лятната си ваканция обаче депутатите решиха да заседават извънредно на 4 септември, за да могат да почиват на 7 септември.    ", "date": "2018.09.03", "title": "На 4 септември започва есенната парламентарна сесия! Депутатите поправят спешно закона за пътищата"}
{"url": "http://epicenter.bg/article/Uchenitsite-shte-poluchavat-mlyako--plodove-i-zelenchutsi-v-uchilishte-blagodarenie-na-programa-na-ES/162713/2/0", "text": "Изпълнението на схемата на ЕС за предлагане на плодове, зеленчуци и мляко в училищата се подновява с началото на учебната година в участващите държави от ЕС.   Тя има за цел да насърчава развитието на здравословни хранителни навици у децата и включва както предлагането на плодове, зеленчуци и млечни продукти, така и специални образователни програми, чрез които учениците научават значението на доброто хранене и как се произвеждат храните, пише Novini.bg.   С увеличаване на броя на участващите училища инициативата във връзка със здравословното хранене достигна до над 30 милиона деца в целия Европеиски съюз през учебната 2017 — 2018 година.   Фил Хоган, европеиски комисар по въпросите на земеделието и развитието на селските раиони, заяви: Важно е да се знае как се произвеждат храните и колко труд е необходим, докато стигнат до трапезата ни. Благодарение на схемите на ЕС за училищата децата не само научават различни неща за селското стопанство и производството на храните, но и консумират качествени продукти, което е в интерес на здравето им. Никога не е твърде рано, за да се наслади човек на хубавата храна!   В рамките на схемата всяка учебна година се отделят 150 млн. евро за плодове и зеленчуци и 100 млн. евро за мляко и други млечни продукти. Въпреки че участието е доброволно, всички държави — членки на ЕС, избраха да участват частично или цялостно в схемата.   Разпределението на средствата за всяка от 28-те държави членки, участващи в схемата за учебната 2018 — 2019 година, беше одобрено и прието от Европеиската комисия през март 2018 г. Държавите членки също така имат възможност да допълнят помощта от ЕС с национално финансиране на схемата.   Изборът на продуктите зависи от здравни и екологични съображения, от тяхната сезонност, разнообразие и наличие. Държавите членки могат да насърчават закупуването на местни или регионални продукти, биологичните продукти, късите вериги на доставка, ползите за околната среда и схемите за качество на селскостопанските продукти.   Съществуващата схема за предлагане на плодове, зеленчуци и мляко е съчетана с различни образователни дейности за учениците. Почти всички държави създадоха комитети с участието на органи и заинтересовани страни от сферите на селското стопанство, здравеопазването и образованието, като някои от комитетите проведоха срещи в хода на учебната година, за да проследяват изпълнението на дейностите.", "date": "2018.09.03", "title": "Учениците ще получават мляко, плодове и зеленчуци в училище благодарение на програма на ЕС"}
{"url": "http://epicenter.bg/article/Federika-Mogerini--Nyama-myasto-za-drugi-sili-na-Balkanite-osven-za-ES/162726/7/0", "text": "Трети държави не трябва да  с е намесват в страните от Западните Балкани, каза първият дипломат на Европейския съюз Федерика Могерини, предаде РИА Новости, цитирана от  Novini.bg .   Върховният представител на 28-те за външната политика призова страните от региона, които кандидатстват за членки на политическото обединение и се притесняват от засилването на други страни в тази част от Стария континент. \"ЕС е опорна точка на Западните Балкани, докато ние сме в този регион, други държави нямат място там\", катетогична бе тя днес на среща със свои колеги от ЕС.   Албания, Босна и Херцеговина, Косово, Македония и Сърбия, както и Черна гора дадоха заявка за членство в блока.  ", "date": "2018.09.03", "title": "Федерика Могерини: Няма място за други сили на Балканите освен за ЕС"}
{"url": "http://epicenter.bg/article/400-ubiytsi-izbyagaha-ot-zatvor-v-Libiya/162729/7/0", "text": "  Около 400 мъже избягаха от затвор край либийската столица Триполи след смъртоносни боеве между враждуващи групировки, съобщи полицията, цитирана от Би Би Си.   Те са успели да отворят вратите и са избягали от затвора Айн Зара. Надзирателите ги оставили от страх за живота си.   Повечето избягали са поддръжници на бившия либийски лидер Муамар Кадафи и са осъдени за убийства по време на бунтовете срещу правителството му от 2011 г.   От понеделник въоръжени групи се бият с тежки оръжия в южното предградие на Триполи. В тях бяха убити най-малко 40 и ранени над 100 души, повечето цивилни. Подкрепяното от ООН правителство в Триполи обяви извънредно положение в столицата заради сериозността на положението, напомня Ройтерс.   Т.нар. Либийска национална армия под командването на маршал Халифа Хафтар заяви, че е готова да се намеси в столицата Триполи, обхваната от боеве и да въведе ред там, предаде ТАСС, като цитира източник от армията в източния град Бенгази.  ", "date": "2018.09.03", "title": "400 убийци избягаха от затвор в Либия"}
{"url": "http://epicenter.bg/article/Publikuvaha-planovete-na-SASht-za-unishtozhavane-na-SSSR-/162730/7/0", "text": "През 60-те години САЩ са разработвали планове за тотално унищожаване на СССР и Китай като водещи индустриални държави, като при това американските военни са разглеждали възможността за масово изтребление на гражданите на тези страни, се казва в обзор, публикуван на уебсайта на организацията с нестопанска цел „Архив за национална сигурност“, предава РИА Новости, цитирана от Агенция „Фокус“.   Изследователите са публикували документи от Единния интегриран оперативен план (SIOP), датирани от 1964 г., в които се разглеждат въпроси за използване ядрено оръжие. В тях, конкретно, се казва, че трябва да бъдат унищожени 70% от промишления потенциал на СССР.   При това САЩ са допускали възможността за масова смърт на гражданското население. По оценките от 1961 г.по плана на SIOP се предполага унищожаването на 71% от жителите на съветските градове, а по оценки от 1962 година – смъртта на около 70 милиона съветски граждани.   Освен това Обединения комитет на началник щабовете на САЩ даже е разглеждал идеята за унищожаване на населението в качеството на главен критерий за победата над Съветския съюз.   Single Integrated Operation Plan, или SIOP е строго секретен комплекс от оперативни документи, съставящи подробен регламент за бойно използване на ядрено оръжие от Въоръжените сили на САЩ, уточнява РИА Новости.   През декември 2015 г. Националното управление за архиви и документация на САЩ обнародва списък от потенциални цели на американски атомни бомбардировки през 1959 година, които включват стотици точки в СССР, Източна Европа и Китай. Сред тях са 179 цели в Москва, 145 в Ленинград и 95 в Източен Берлин, припомня още руската агенция.   Като главен приоритет в разсекретените документи са военновъздушните сили, а главната цел е унищожаването на съветските бомбардировачи още преди те да излетят и да се отправят към Европа и извън нейните предели.  ", "date": "2018.09.03", "title": "Публикуваха плановете на САЩ за унищожаване на СССР "}
{"url": "http://epicenter.bg/article/Darzhavata-kato--MALL-/162686/11/0", "text": "  Може дълго да търсите етимологията на думата „мол“ в речниците, но няма да я намерите. И ще трябва да се задоволите с краткото обяснение, което всеки може сам да конструира- комплекс от търговски сгради в който има свързани магазини, кина, ресторанти и други места за обществени забавления. Задължително е да има паркинг.   Като част от обществените сгради това понятие се появява в средата на 20 в. и достига бурното си развитие в края на миналия и началото на новия век отначало под формата на супермаркети, т.е големи универсални магазини. Първообразите са в американските безкрайни пространства, в които изникват градове в нищото подобни на Лас Вегас. Или между отделните малки ферми и селца, пръснати из прерията. В тези места трябва да има някакво образувание, което да задоволява нуждата на хората от разнообразни търговски дейности. И дори от някаква форма на култура, каквато несъмнено през 20 в. изпълняваше киното, като за целта в супермаркетите се строят киносалони. По-късно нуждата на тези хора от красива, вечно приятна обществена среда създава в празните пространства на Америка сегашните молове. В Югоизточна Азия този търговски феномен претърпява взривно развитие в края на века, а сега в най-развитите страни като Сингапур и Хонг Конг е съществена част от градската архитектура и култура. Не можем да си представим тази част от света без огромните молове, един от друг по-красиви, по-удобни, по-приятни за посещение и разходка и по-пълни със стоки от цял свят.   В България супермаркетите се появиха през 1957 г. с откриването на ЦУМ. Той имаше много общо с днешните молове, но едно нещо вечно му убягваше – красивата атмосфера. Каквато беше обстановката по улиците, такава беше тя и в ЦУМ. Просто никой не се замисляше че ЦУМ може да служи за нещо друго освен за масово пазарене.   Истинската молова атака започна през новия век с откриването на първия мол в София през 2006 г. Очевидно неговите инвеститори не са били много уверени в успеха на начинанието си, защото сравнен с другите молове този изглежда като едно джудже. Но той веднага доказва своята пригодност да оживее и преуспее в динамичния и жесток конкурентен свят на търговското предлагане. След него молове започват да изскачат на градската снага като кегли на пътеката за кегелбан, повдигнати от невидимата метална ръка. Гордо изправени и очакващи нападението на развеселените играчи – един от друг по-големи, по-атрактивни, по- всеобхващащо задържащи вниманието на хората.   Всъщност, какво предлагат моловете, което го няма в другите магазини, в които бяхме свикнали да пазарим? По-добри стоки, по-ниски цени, по-голямо разнообразие, по- лесно купуване? Не, това което продават и начина, по който продават е същият който ще намерим във всеки друг магазин. Това, което прави моловете комплекси без конкуренция с другите магазини е несъмнено чистата, приятна , прохладна през лятото и топла през зимата жизнена среда. Да, не се учудвайте – моловете предлагат нова и по-добра жизнена атмосфера от тази, която ще срещнете навън, в градската среда. Това е основната причина хората в някои географски ширини (например – в горещината на Екваториалните азиатски държави) да обожават ходенето по моловете и да го определят като част от ежедневието.   Преди години разговарях с мой познат, който беше посетил американската база на Южния полюс. За да можеш да оживееш в онази нечовешка обстановка – обясняваше ми той (въпреки, че те бяха през лятото при нормални температури, не повече от 5-10 градуса под нулата!) – е създадено специално селище. Огромно пространство, покрито като гигантска палатка, в което са построени отделните сгради на базата. Сигурно подобни селища ще строят бъдещите пионери в овладяването на Космоса. Всъщност хората, работещи там през цялата година нямат допир с външната среда, която през зимата е нечовешка. Те живеят в един вътрешен град, който им осигурява нормална среда. Нещо подобно на нашите пространства в моловете, които осигуряват целогодишно нормална жизнена среда на българските граждани.   Но, климатичните условия на Екватора или на Южния полюс не са благоприятни за човека, затова той се е принудил да създаде изкуствени селища, в които да може да живее и работи при поносими условия. А какво да кажем за една държава, която е разположена в най-благоприятния географски район и естествената смяна на сезоните я прави удивително красива през цялата година. У нас няма отровни блата, няма влажни джунгли с тежки изпарения, няма пълчища смъртоносни комари, всякакви буболечки, змии и скорпиони. Можеш спокойно да лежиш на тревата и да се наслаждаваш на кроткия ветрец, идващ от близката гора.   И въпреки това много млади хора, семейства и дори цели младежки компании в празничните дни тръгват към моловете. Чувал съм телефонни разговори: „Вземете и децата, тука има страхотен детски кът! Има пързалка, те ще се пързалят- ние спокойно ще пием кафе! Може и на кино да отидем- трябва да видя какви филми дават там!“ И т.н.   Уговарят се и в неделя тълпи празнично настроени хора тръгват към моловете - всъщност, те не отиват да купуват, а да прекарат свободното си време в обстановка, която намират за приятна. Вместо да отидат на разходка сред природата, в планината, край някоя река или езеро, да подишат чист въздух и да се опитат да живеят поне малко с истинската природа. Или да използват естествената красота на градското пространство- паркове, градини, изкуствени езера, детски площадки. Но явно в градовете, в които живеят все повече хора, държавата не може да създаде човешки условия за своите граждани, та затова те търсят изкуственото селище, наречено мол. В което се потапят в приятно създадената луксозна атмосфера, която толкова много им липсва през цялата седмица. В някои молове има дори пространства, аранжирани като парк- трева, водоскоци, чуват се птичи песни (от скритите говорители), красиво нарисувани фонове наподобяващи небе и т.н.   Всъщност, какво толкова намират хората които прекарват свободното си време в моловете? Отговорът е: някои прости неща, които не могат да намерят в града, като например:   Чисти улици, по които от автомобилите (дори много луксозните!) не изхвърлят в движение фасове и дори цели пепелници.   Равни тротоари, по които няма да си изкълчиш крака и няма да видиш мотаещи се безпризорни найлонови торбички.   Безопасни алеи и пътеки, по които няма да те нападнат или ограбят.   Красиви, чисти и приятно миришещи асансьори, за разлика от тези, които намираме в собствените си сгради (често миришещи на урина) и надраскани от всякакъв вид „райтери“.   Приятна обстановка, осветена от ярко осветление за разлика от улиците по които вечер се прибираш пеша и непрекъснато търсиш светло място за да не се спънеш.   Чисти и добре обзаведени детски площадки, на които никой не е хвърлял бирени кенчета и съседските кучета не са се упражнявали в маркиране на територии.   Кафенета, разположени в луксозна обстановка без това да натоварва цените на кафетата. С две думи - красиви пространства накъдето и да се обърнеш!   Защо тази атмосфера прави такова впечатление на нашите съграждани? И с какво тя е по-различна от това, което срещат на улиците и жилищните сгради, в които живеят.   Ще ви кажа от собствен опит. Наскоро чух как една симпатична жена отговори на човек, който явно искаше да купи апартамент в сградата в която тя живее, като някак си извинително погледна надолу докато отговаряше: „Ами входът… нали знаете, входът е …като в българска кооперация!“ Не знаех че вече има такова понятие! Знам, че през последните години българите извадиха спестените пари и започнаха масово да купуват апартаменти като защита срещу безлихвените банкови влогове. И навсякъде където отидеш строителите те посрещат с думите: „Нашият строеж е луксозен!“   Хората купуват, някои от тях дори без да могат да се ориентират, купуват като им показват изкопаната дупка, в която в бъдеще ще се разположи техния апартамент. Но, това е за сметка на тези които не разбират. За съжаление всички – и разбиращите, и неразбиращите- когато бъде завършен строежът се изправят пред бездната наречена „управление на имота“. И тука започва вакханалията! Не познавам нито една кооперация, чието общо събрание да е могло да се наложи и да създаде добър и рационален начин на управление. Мой близък ми се оплака, че след като дълго търсили подходяща кооперация, която да ги задоволява и да изглежда добре най-накрая купили апартамент, появили се на първото общо събрание за да чуят проблемите на сградата и с изненада установили, че голяма част от жителите (сградата е определено скъпа!) не си плащат задълженията защото „не убили убедени че това е правилният начин на управление“. И толкова- няма сила която да застави тези наши съграждани, които не искат да плащат за грижата за общото да го направят.   В същото време мой приятел, който преди време си купи малък апартамент в Лондон ми каза, че най-голямото му притеснение е да не изпусне сроковете, в които трябва да плати полагащата му се комунална такса. В Лондон тя включва и грижата за общите части на сградата, и тези на квартала. Попитах го какво ще стане, ако изпусне сроковете.   „ООО!- извика той не на шега.- В Лондон никой не си прави майтап с тези неща!“ Казано беше така искрено и спонтанно, че аз забравих да попитам как точно властите там са си свършили работата. Но, явно е че техният модел на управление работи.   А нашият модел на управление на общите градски части вече се е сгърчил, притихнал и навел виновно глава, смачкан от понятието „българска кооперация“. Спомних си за „българската работа“ на Иван Хаджийски, но предпочитам да си мисля за някоя по- оптимистична теория.   Странното е че български гражданин, който е свикнал да прекарва неделното време със семейството си в мола и приема тази обстановка като част от семейния празничен уют не би могъл да си представи че на екскурзията в Швейцария, Холандия или Дания ще търси уюта на моловете. Или пък че ще срещне местното население, което да си прекарва там свободното време. Това просто е невъзможно, там молове няма, а доколкото ги има те не са нищо друго освен големи магазини и не предлагат атмосфера или лукс по-различни от тези, които местните хора намират в естествената градска среда.   Или представете си – вместо да се разхождаш по улиците на Флоренция, Милано, Барселона –отиваш в местния мол! Все едно да организираш във виенската „Мюзикферайн“, на чиито концерти по Нова година се любуват зрителите от цял свят, концерт на чалга певица. Мисля че залата няма да издържи подобно напрежение! Пък била тя и най-скандалната, най-много коментираната във „Фейсбук“ и с най-много лайкове певица!   Нека да си представим следното преживяване, понеже говорим за българските молове. Разхождаш се из мола, вдъхваш силния мирис на екзотична трева (близо си до щанд за източни подправки), наблюдаваш веселите и възбудени лица на децата (минаваш покрай зимна пързалка), погледът ти е привлечен от красиво осветените витрини на магазин за обувки, случайно мярваш красивата униформа на продавачката, която загръща купеното „прошуто“ в магазина за луксозни храни, спираш се да погледаш странните, хартиени опаковки на стоките в магазина за „Здравословна храна“ или „Всичко от природата“, а от горния етаж долитат космическите звуци от трейлъра на поредния междузвезден филм. Всичко е толкова красиво, така празнично че просто ти се приисква завинаги да останеш на това място. А представете си какво е тука по Коледа или преди Великден! Неземна красота, повярвайте ми, макар малко да прилича на декор от анимационен филм.   И превъзмогнал спомените от миналите години, когато всеки неделен ден си бил на разходка в природата, а зимно време си замръквал с другите деца на ледената пързалка в Парка, ти стигаш до прозрение. И си мислиш: „Какво пречи цялата държава да я направим като един мол? Няма ли да бъде хубаво - накъдето и да се обърнеш лукс, приятна температура, осветление, красиви стоки, весели и спокойни лица!“ Може би е възможно, в крайна сметка въпрос на преценка и бюджет – ако се осигурят пари за подобен гигантски строеж (все ще се намери някоя европейска програма за облагородяване на градската среда!), защо държавата да не се превърне в един хубав мол.   Но, има нещо което трябва да се знае ако искаме от България да направим истински, модерен, целокупен мол – в режима на нашата „демокрация“ това няма как да стане. Защото това, което пропуснах да кажа в началото когато определях понятието мол е, че целият този прекрасен комплекс от сгради, в който има магазини, ресторанти, кина, бутици и т.н. за да се нарече „МОЛ“ трябва да е притежание на един много отговорен собственик.   В противен случай си е просто ЦУМ.  ", "date": "2018.09.03", "title": "Държавата като „MALL”"}
{"url": "http://epicenter.bg/article/Za-asfalta-kray-Svoge-i-pisatelite-na-osinovyavane/162690/11/0", "text": "  Мине не мине някой месец, току някои медии пак изваждат ръждясалите си калъчки срещу големите творци на българската литература. Най често на прицел са Николай Хайтов, Анжел Вагенщайн, Антон Дончев, Валентин Караманчев, чието творчество си има запазени върхове в българската литература.   Този път с цялата си нелепост и повърхностност журналистическият бяс се стовари върху Антон Дончев. Поводът - трагичната катастрофа край Своге. Големият ни писател бил на работа във фирма “Трейс груп”, която е отговорна за лошото състояние на пътя на мястото на катастрофата и това едва ли не я било предизвикало. Произнасят се колегите като върховни съдии, преди още да е започнало следствието, камо ли да е завършило, и преди да се стигне до съд, ако въобще ще има такъв. Намеците са от ясни по-ясни - какво може да се очаква от фирма, която хрантути писатели! Още малко ще изкарат, че Антон Дончев е назначен като експерт по асфалта, освен, че бил “писател на осиновяване”.   А истината, както все пак някои медии я изнасят, е съвсем друга. Това заради което Антон Дончев е на висока длъжност във фирмата, няма нищо общо с асфалт и строителство. Той е член на фондацията “Трейс за хората”, създадена от строителната фирма, в нея е заедно с 5 други видни личности – световната рекордьорка на висок скок Стефка Костадинова, акад. Стефан Воденичаров, бившия конституционен съдия Владислав Славов, Десислава Любенова и председателя проф. Николай Михайлов. Но другите членове не ги свързват с асфалта, само Антон Дончев им боде очите.   Очевидно грижа на фондацията, в която влиза неслучайно и акад. Антон Дончев, не е да изпълнява надзорни функции по качеството на строителните дейности на фирмата, а преди всичко да подкрепя духовната ни изпосталяла в последните тридесет години култура. Но дори да е взет на “хранилка”, макар, доколкото ми е известно, той няма нужда от такава, защото неговите книги излизат в милионни тиражи у нас и по света, това би било един радостен факт в нашето всекидневие. Защото ще се окаже, че има и днес забогатели хора, които виждат по-надалече и по-нависоко от търбуха си и от една друга част на телата си.   Нека припомним, че великият крал на Саксония Карл Август подкрепя всячески, без да унижава нито за миг великана Гьоте, чието творчество едва ли било същото без тези грижи за гения. А “патриархът на човечеството” Волтер е в най-близки отношения с руската императрица Екатерина Велика, която го боготвори и го подпомага.   Но да не отиваме толкова назад. Във времето на тъй оплювания български социализъм няколко от най-значимите български писатели като Йордан Радичков и Ивайло Петров, а и за Тончо Жечев бе намерена форма на подпомагане, бяха назначени като съветници в Държавния съвет, без да ги слагат зад бюро, ходеха само един път в месеца в счетоводството на Държавния съвет и да си получават немалка заплата по оня стандарт. И да пишат каквото си решат. И те се “отблагодаряват”, и Ивайло Петров, и Йордан Радичков, особено със забравената му днес пиеса “Образ и подобие”, в която окарикатурява не само Тодор Живков, но и цялото Политбюро.   И хиляди още български творци от всички области на изкуството бяха подпомагани, нещо, което днес българските политици не правят.   Няма да скрия - поводът за тези ми редове е най-вече Кеворк Кеворкян и публикацията му “Класикът Дончев – пътестроител в “Трейс”. Не изпускам нито един написан ред, който ми се мерне пред очите, от Кеворк, защото за мен той е епоха в днешната ни публицистика.   Но тук тъй обичаният автор направо се е изтърчал, без да използва лупа.   Ето част от публикацията на Кеворкян, публикувана в “Епицентър”:    А според моето скромно мнение Антон Дончев наистина е пътестроител, но в българската литература и това никой не може да му отнеме. Но защо с такава ярост някои автори и медии се нахвърлят върху него? Чак ми е непонятно. Ех, да го нямаше Антон Дончев и гореизброените по-горе оплювани днес писатели, какъв простор би се отворил пред новите явления в българските литература, които не се отлепят от демократичните “хранилки”, пълнени най-вече от зад океана. Но в тях никой не надниква. Все още. И няма кой да види, че в тая им работа не само асфалт, но и път няма.  ", "date": "2018.09.03", "title": "Антон Дончев наистина е пътестроител, но в българската литература!"}
{"url": "http://epicenter.bg/article/Kakvi-pensii-poluchavat-v-Evropa/162719/11/0", "text": "На фона на повишаването на пенсионната възраст в Русия руското издание euromag.ru прави преглед какви пенсии се получават в различни европейски страни. БНР цитира материала. Най-ниските пенсии в ЕС са в България, пише изданието и посочва, че средната пенсия в България е 125 евро. Румънските пенсионери получват средно 175 евро, в Литва – 222, в Естония – 232, в Латвия – 304.  Чехите получават като пенсия половината от заплатата, която е средно около 1000 евро, а португалциите – 54% при средна заплата над 1000 евро.  Във Финландия пенсията е 58,4% от заплатата, която средно е около 3700 евро, но от тази сума трябва да се приспаднат данъци и други плащания.  Словенците се пенсионират на 63 години, а словенките – на 61, и могат да разчитат на 62 процента от доходите си в активната възраст. Средната заплата в Словения също надхвърля 1000 евро.  За мъжете в Турция пенсионната възраст е 68 години, за жените – 58. Пенсията е 64,5 % от заплатата, която средно е около 900 евро.  В Италия пенсията е 65 процента от заплатата (средно 2300 евро), в Австрия – 77 % (средно 2700 евро).  В Испания пенсията е 81% от заплатата (средно 2200 евро), а в Люксембург при средна заплата 4300 евро (брутна) пенсията е 87 на сто от нея.  Най-висок процент спрямо заплатата получават като пенсия гърците – 96 на сто при средна заплата за страната 2100 евро.  В Русия пенсията е под 40 на сто от заплатата, коментира още euromag.ru.  ", "date": "2018.09.03", "title": "Какви пенсии получават в Европа"}
{"url": "http://epicenter.bg/article/Vasil-Vasilev--Stranata-ima-ostra-nuzhda-ot-nova-filosofiya-na-vlastta/162739/11/0", "text": "Ако утре правителството падне, кой ще застане начело? Има ли такъв? Ще се завърти ли отново руската рулетка и няма ли този път револверът да гръмне в слепоочието на България – каза снощи Васил Василев в предаването си “Не се страхувай “ на Евроком. Василев смята, че страната има остра нужда от нова философия на властта. Досегашните десни, леви, либерални и подобни практики крепят само непроизводителната формула на разединението. Какъв може да е човек с два лева в джоба, запита той. Ляв ? Десен ? Може да е само гладен и грижите за този гладен трябва да бъдат не да се примами той на ляво или на дясно, а да се нахрани, каза той.   Новата философия трябва да дава отговор на нашите проблеми, опасения и изисквания, а не да чака решенията на Брюксел или Вашингтон. За да бъде устойчива, тази философия трябва да има и здрава идеологическа основа. Заветите на Левски дават такава прекрасна основа. \"Гледай народната работа повече от всичко друго, повече от себе си да я уважаваш\", \"Не трябва да се дава подкрепа на глупци\", \"На такива хора дай работата които са разсъдителни, постоянни, безстрашни и великодушни\", припомни Василев някои от мислите на Апостола.    Гост на предаването бе Игнат Раденков – непримирим борец срещу корупцията, който предизвика министър-председателя и прокуратурата да го призоват на съд. Само там, чрез защитата си, ще мога да направя публично достояние многобройните случаи на корупция, на които нито правителството, нито прокуратурата, нито медиите обръщат внимание, каза Раденков.    ", "date": "2018.09.03", "title": "Васил Василев: Страната има остра нужда от нова философия на властта"}
{"url": "http://epicenter.bg/article/Zaradi-ognishteto-na-afrikanska-chuma--Vzemat-probi-za-zarazata-vav-vtoro-selo/162697/4/0", "text": "Кризисният щаб във Варна заседава за пореден път заради огнището на африканска чума, което беше регистрирано в провадийското село Тутраканци. Институциите обмислят мерки, които да попречат на заразата да се разпростре, предаде  bTV .   В с. Бозвелийско хората от 3 дни хората живеят със свити сърца. Селото е само на 3 км от Тутраканци, където беше регистрирано огнището на африканска чума, но от 3 дни хората очакват някой да дойде и да вземе проби от прасетата им и да разберат дали са болни.   Оказа се, че прасетата от Тутраканци са загробени в землището на Бозвелийско, буквално на няколкостотин метра от първите къщи в селото. Това е и една от причините, поради които местните хора тук негодуват.   В Бозвелийско се притесняват, че болестта може вече да е пренесена при тях от умъртвените прасета в Тутраканци, които са загробени край селото.   „След ремаркето, с което бяха донесени, отзад вървеше и пръскачката, но притеснението остава, нормално е. Молим се само заразата да не дойде”, заяви кметът на селото Живко Панев.   В Тутраканци пък започва да зрее напрежение сред хората. Причината е очакването, че обезщетения ще се изплащат само за регистрирани прасета.   „Регистрираните са само в големите фирми и хората се притесняват дали ще бъдат обезщетени. Това е главният проблем. Те вече преглътнаха голямата хапка”, каза кметът на Тутраканци Росен Горанов.   Хората плашат с протести, ако не получат обезщетения за умъртвените си свине. Очаква се вземането на пробите от свинете в Бозвелийско да започне днес следобед.  ", "date": "2018.09.03", "title": "Заради огнището на африканска чума: Вземат проби за заразата във второ село"}
{"url": "http://epicenter.bg/article/Tsenite-v-Balgariya-se-uvelichili-s-84-6--ot-2000-g--nasam/162707/4/0", "text": "Цените в България се увеличиха с 84,6% в периода между 2000-ната и 2017-а година, докато средното им повишение в рамките на целия ЕС беше от 36 на сто, показват резултати от проучване на Евростат, оповестени в понеделник, информира БНР.  По този показател нашата страна е изпреварена единствено от Румъния (с ценови скок от цели 257%), Унгария (с 98%) и Латвия (повишение с 86,7%).  Най-солиден ценови ръст през отчетния период от 92,1% в рамките на ЕС бележат цените на алкохолните напитки и на тютюневите изделия, като само в рамките на България техните цени скочиха между 2000-ната и 2017-а година с цели 408,8%, отчита европейската статистика.  Относително голямо повишение за посочения период в България отчитат и цените за хотелиерски и ресторантьорски услуги (повишение с 122,8%), както и за комунални услуги, включващи цените за вода, електричество, природна газ и за жилищни наеми (повишение с 130,6%).  Скок с 214,5% през годините от началото на новото хилядолетие бележат цените за образование в нашата страната, което отрежда трета позиция на България в рамките на ЕС след Румъния (повишение с 297,3%) и Обединеното кралство (с 256,4%), докато цените за здравеопазване се повишиха със 154,7%, като по-голям скок на цените за здравеопазване е отчетен единствено в Унгария (повишение с 156,8%).  Евростат отчита доста по-скромно повишение от 26,7% на цените в България за дрехи и за обувни принадлежности, като в същото време цените за мебели се увеличиха с 13,7%, за комуникационни услуги - с 9,7% и за култура - със 17,4 на сто.  ", "date": "2018.09.03", "title": "Цените в България се увеличили с 84,6% от 2000 г. насам"}
{"url": "http://epicenter.bg/article/Shefat-na-NEK--I-koreytsi-se-interesuvat-ot-proekta--quot-Belene-quot-/162727/4/0", "text": "Изпълнителният директор на Националната електрическа компания (НЕК) Петър Илиев заяви в интервю за програма „Хоризонт“ на БНР, че потенциалните инвеститори за АЕЦ „Белене“ се притесняват повече от политическия риск, отколкото от липсата на държавни гаранции за проекта.  „Те се опасяват, че ако се включат в изграждането като инвеститор или като акционер, след време някой друг може да ги спре и да бъдат направени едни разходи… Но като говорим за държавни гаранции, ние говорим за държавни гаранции относно цената на електрическата енергия. По други начини могат да бъдат подпомагане тези инвеститори, а после във всички случаи държавата ще има регулираща и стопираща квота“, каза той.  Петър Илиев потвърди, че към АЕЦ „Белене“ има интерес и от корейски инвеститор, освен официално заявявания досега от руски и китайски компании.  „Преговорите са на доста начално ниво. Идваха и Корейската държавна асоциация, която отговаря за Източна Европа. Китайците идваха – те са няколко корпорации. Когато бъде обявена процедурата, тогава вече сигурно ще дойдат повече“, посочи той.  Към момента разходите на НЕК по проекта за АЕЦ „Белене“, които са около милион на година, не са признати в цената на електрическата енергия и грижата за проекта става за сметка на част от печалбата на НЕК, коментира още той и изрази надежда строителството скоро ще започне.  Отчетените преди месец от НЕК загуби, които накараха компанията да признае, че тя едва ли ще се справи финансово без подкрепата на собственика си - Българския енергиен холдинг, той обясни така:  „Много от привилегированите производители - ВЕИ, топлофикации, американски централи, даваха енергията на НЕК, а цената, която е определена от КЕВР, не може цялата да бъде компенсирана. Затова се получиха тези загуби. От първи юли влезе новият закон за енергетиката и за месец юли НЕК е с много добри финансови резултати - над 20 милиона е печалбата. Надяваме се до края на годината вече да сме доста в по-добро финансово състояние“.  Проблемът при американските централи е двукомпонентната цена - тя е била доста висока поради по-малкото им натоварване, но след първи юли те са почти максимално натоварени и надеждите в НЕК са тя да бъде „доста по-поносима и сравнима с цената, която е на свободния пазар“.  Илиев припомни незавидното финансово състояние, в което е заварил НЕК и изтъкна подобрението в параметрите ѝ. Но подчерта: „Все още нямаме такива печалби, за да може дори да се обслужваме кредита към БЕХ“.  Енергията, която се произвежда от въглищни централи, става все по-непродаваема заради покачващите се цени на въглеродните емисии, подчерта той.  „В ценовото решение от първи юли цената на въглеродните емисии ни е призната 9 евро, а вчера бяха 21 евро. Четох прогнози, че до края на годината ще станат 25 евро, а до края на полугодието на следващата година -30. Тя става двойна от цената на въглищата. А България не може да спре въглищните централи…“.  Съседните страни също не разполагат с достатъчно свободни мощности, които да предоставят на България, посочи Пламен Илиев.  ", "date": "2018.09.03", "title": "Шефът на НЕК: И корейци се интересуват от проекта \"Белене\""}
{"url": "http://epicenter.bg/article/Aferata--quot-Arabadzhievi-quot--Varteli-li-sa-nezakonen-biznes-za-milioni-/162679/3/0", "text": "\"Реформите в системата за сигурност през годините сякаш бяха провеждани с цел да облекчат странното забогатяване на много хора\". Това заяви в ефира на NOVA Тихомир Стойчев, бивш директор на Централна служба за борба с организираната престъпност (ЦСБОП - днес ГДБОП) и преподавател в НБУ.   По негови думи от самото начало, когато е създаден ЦСБОП през 1991 г. са се натрупали данни за лица, които са забогатели по странен начин. Но тогава съдебната власт не се е задействала. Той коментира, че не е ясно колко е ефективно разследването на Арабаджиеви щом те двамата са пуснати да излязат извън граница. След като е развита обвинителна хипотеза и лицата са наблюдавани, когато те излизат извън граница следва да бъдат задържани, смята Стойчев.   Тихомир Безлов от Центъра за изследване на демокрацията каза, че същността на подобен тип измами е, че фирмите са регистрирани на името на социално слаби лица, а след това парите се предават по верига от посредници. Така когато данъчните отидат да вземат дължимите от фирмата пари, се оказва, че един възрастен човек или бездомник дължи милиони.   \"В социалните мрежи има страшно много информация за Ветко Арабаджиев - снимки с политици, спортисти\", добави още Тихомир Стойчев.   Според него може да се търси аналогия със случая с Митьо Очите или дори с този на КТБ.   \"Вероятно те са знаели, че ги разработват. При една такава дълга операция информацията изтича\", заяви Тихомир Безлов.  ", "date": "2018.09.03", "title": "Аферата \"Арабаджиеви\": Въртели ли са незаконен бизнес за милиони?"}
{"url": "http://epicenter.bg/article/Razsipano-brashno-zatvori-magistrala--quot-Hemus-quot--predi-Provadiya/162705/3/0", "text": "Разсипано брашно затвори магистрала \"Хемус\" преди Провадия.   Около 6:30 сутринта по време на движение от камион изпадат два палета брашно и се разпиляват по платното, съобщи  bTV .   Катастрофа не е имало, вероятно товарът не е бил добре укрепен.   Към 10:30 магистралата в посока Варна между Невша и Провадия беше затворена за почистване.  ", "date": "2018.09.03", "title": "Разсипано брашно затвори магистрала \"Хемус\" преди Провадия"}
{"url": "http://epicenter.bg/article/Osadiha-na-23-g--ubietsa-na-malkata-Damla--roditelite-y-kreshtyat--quot-Smart-quot-/162714/3/0", "text": "Окръжният съд в Кърджали осъди на 23 години затвор при строг режим 25-годишния Мехмед Хасан, обвинен за изключително жестокото убийство на 7-годишната си първа братовчедка Дамла Муса в Момчилград.  Делото се гледа по съкратената процедура, след като обвиняемият призна всички факти и обстоятелства по обвинителния акт. По този начин присъдата бе редуцирана с една трета.  „Не знам какво да кажа! Няма как с думи да изразя, това което е в мен!”, бяха последните думи на Мехмед Хасан пред магистратите.  След изчитане на наказанието родителите на 7-годишното момиченце бяха шокирани, а съдебната зала се огласи от викове \"Смърт!\". Кръвнината, която ще трябва да плати 25-годишният убиец на майката и бащата на детенцето, както и неговата баба, е в общ размер на 400 000 лева.  Присъдата може да бъде обжалвана пред Апелативния съд в Пловдив.  Тялото на първокласничката бе намерено на 17 декември м.г. около 7.30 ч. в семейното жилище в Момчилград от майка й Садет, която се връщала от нощна смяна във фабрика край Кърджали. Дамла е била сама в апартамента, тъй като баща й работи в Белгия, брат й в Истанбул, а бабата била заминала в Турция при болни близки. Момиченцето бе удушено, а главичката му - обвита с тиксо.  Днес окръжните съдии конституираха Садет и съпругът й Гюнер като частни обвинители. Двамата поискаха общо 1 милион лева кръвнина. Бабата на убитата Дамла също поиска 300 000 лева обезщетение, като частен обвинител.  От държавното обвинение настояха за доживотен затвор за убиеца, като с редукцията наказанието да бъде 29 години \"лишаване от свобода” при строг режим, предаде \"Родопи 24\".  Служебният защитник на Мехмед Хасан пък поиска 23-годишна присъда, която да бъде намалена с 1/3. В хода на делото бяха разгледани веществените доказателства.  Сълзи у роднините на Дамла предизвикаха вещите на убитото дете. Съкрушените родители видяха отново тиксото, с което е била облепена главата на момиченцето, както и ръкавиците на извършителя. Заедно с два презерватива, ключа за жилището на семейството, всички те са били изхвърлени от Мехмед Хасан в шахта в близост до блока, стана ясно в хода на делото.    ", "date": "2018.09.03", "title": "Осъдиха на 23 г. убиеца на малката Дамла, родителите й крещят \"Смърт!\""}
{"url": "http://epicenter.bg/article/Siderov-komentira-Simeonov--Zashto-tsyalata-darzhava-tryabva-da-se-zanimava-s-komleksite-na-edin-chovek-/162718/2/0", "text": "  \"Не разбирам защо трябва да се занимава цялата държава с комплексите на един човек, който аз го вкарах в политиката и още не се научи да бъде политик\". Така лидерът на \"Атака\" Волен Сидеров коментира пред Дарик изказването на Валери Симеонов, че иска ново коалиционно споразумение на \"Обединените патриоти\".        подчерта лидерът на \"Атака\". По думите му именно тези закони обслужвали определи бизнеси.     В 18.00 часа днес ще се проведе коалиционен съвет, на който лидерите в управляващата коалиция ще обсъдят трите министерски оставки, бъдещите им заместници и бъдещето на самата коалиция.", "date": "2018.09.03", "title": "Сидеров гневен на Симеонов: Защо цялата държава трябва да се занимава с комплексите на един човек?"}
{"url": "http://epicenter.bg/article/Zavarnaha-se-balgarchetata--raneni-pri-intsidenta-v-Bolonya-na-6-avgust/162720/2/0", "text": "Завърнаха се българчетата, ранени при инцидента в Болоня на 6 август. Цялата група от общо 20 ученици, заедно с придружаващата ги директорка на училището от гр. Силистра, се е прибрала на 31 август в България. Това съобщиха от Генералното Консулство на Република България в Милано, информираха от пресцентъра на Министерството на външните работи.   Седем български ученици от професионалната гимназия по механотехника в Силистра, пострадаха при взрив на камион-цистерна на магистрала край летището в Болоня на 6 август т.г.   През последните два дни на месец август са били изписани от болницата в Болоня две от децата, които бяха настанени с по-леки изгаряния там. Същевременно е бил изписан и най-тежко пострадалият ученик, който беше настанен в най-реномираната болница за кожни изгаряния в Италия в гр. Чезена.   Българската група получи максимално съдействие от почетния консул на България в гр. Болоня г-н Франко Кастелини, с когото Генералното Консулство на Република България в Милано бе в непрекъснат контакт.", "date": "2018.09.03", "title": "Завърнаха се българчетата, ранени при инцидента в Болоня на 6 август"}
{"url": "http://epicenter.bg/article/MvnR--Ochakvat-se-problemi-s-plavaneto-do-i-ot-ostrovite-v-tsyala-Gartsiya/162721/2/0", "text": "Поради продължаващата и във вторник стачка на Общогръцката морска федерация се очакват проблеми с плаване до и от островите в цяла Гърция, предупреждава посолството на България в Атина. Синдикатът насрочи 24-часова стачка в понеделник, когато реши тя да бъде продължена и на следващия ден. Това съобщиха от пресцентъра на Министерството на външните работи (МвнР).   В резултат всички категории кораби ще останат в пристанищата и няма да обслужват редовните линии.   В случай на необходимост засегнатите от стачните действия българи могат да потърсят допълнителна информация на телефоните на посолството:     Гражданите могат да се свързват и с бреговата охрана на Гърция, както и в туристическите компании, чиито услуги са използвани при резервациите.   Стачката е провокирана от несъгласие на работещите моряци с условия за колективния трудов договор.  ", "date": "2018.09.03", "title": "МвнР: Очакват се проблеми с плаването до и от островите в цяла Гърция"}
{"url": "http://epicenter.bg/article/Manolova--Konventsiyata-za-pravata-na-horata-s-uvrezhdaniya-tya-ne-se-prilaga-napalno-u-nas/162722/2/0", "text": "България ратифицира Конвенцията за правата на хората с увреждания през януари 2012 г., но за съжаление, до момента, въпреки усилията на няколко правителства, националното законодателство не е приведено в пълно съответствие с изискванията по нея. Това заяви омбудсманът Мая Манолова по време на заседание на ХХ сесия на Комитета на ООН за правата на хората с увреждания в Женева, съобщиха от пресцентъра на Омбудсмана на Република България.   Манолова, зам.-омбудсманът Диана Ковачева и експерти от институцията са част от българската делегация, която представя страната ни пред Комитета.  „Осъзнавам, че възможността да участвам в настоящата сесия е голяма отговорност. Както знаете, България все още няма независим механизъм за мониторинг по чл. 33, ал. 2 от Конвенцията и към момента омбудсманът по силата на закона е този, който наблюдава и насърчава ефективното й изпълнение“, посочи още Манолова. (Чл. 33, ал. 2 от Конвенцията за правата на хората с увреждания гласи: Държавите - страни по настоящата конвенция, всяка в съответствие със своята правна и административна система, поддържат, укрепват, определят или създават в рамките на съответната държава - страна по конвенцията, мрежа, включваща според нуждите един или повече независими механизми, които да насърчават, защитават и наблюдават прилагането на настоящата конвенция. При определяне или създаване на такива механизми държавите - страни по конвенцията, се съобразяват с принципите, отнасящи се до статута и функционирането на националните институции за защита и гарантиране на правата на човека).  Тя акцентира, че у нас има и положителни стъпки като деинституционализацията, финализирана по отношение на децата с увреждания от 4 до 7 г., както и някои законодателни решения, но като цяло проблемите, по думите й, идват от тяхното прилагане. „Хората с увреждания са изправени пред бюрократични и административни пречки“, каза омбудсманът и се аргументира с липсата на индивидуален подход и оценка на потребностите на всеки човек с увреждане, които макар и разписани в действащия Закон за интеграция на хората с увреждания, на практика се прилагат абсолютно формално.  „Социалните работници, които извършват индивидуалната социална оценка, в голяма част от случаите изобщо не са виждали човека с увреждане. Добавките за интеграция, които уж трябва да са съобразени с индивидуалните потребности – за всички правоимащи, са еднакви и минимални по размер“, каза още омбудсманът и бе категорична, че „подходът по равно и по малко, „на калпак“, наскоро е бил разписан и в новия Закон за хората с увреждания. Сред проблемите, които омбудсманът открои още, са достъпността на средата, трудностите с помощните средства и медицинските изделия, достъпа до социални услуги и лични асистенти, трудовата заетост, института на запрещението, достъпа до правосъдие, липсата на специфична подкрепа за жени с увреждания, изолацията при децата с тежки увреждания, наличието на множествена дискриминация и пр.  „Тези проблеми и отлагането на реформите за дълго време натрупаха недоволство у хората с увреждания и техните протести през годините достигнаха до връхната си точка тази година. Априлските протести на хората с увреждания прераснаха през месец юни в постоянен протест на майки на деца с увреждания, които разпънаха палатки пред Народното събрание в София и в страната и стартираха кампания за спешни промени в законодателството“, информира Манолова. Омбудсманът подчерта, че активната позиция на протестиращите български майки на деца с увреждания и на хората с увреждания, присъединили се към тях, са получили силна подкрепа от българските медии и общество.  „Като омбудсмнан аз също подкрепям тяхната справедлива кауза още от самото начало на протеста. В резултат на този обществен натиск институциите бяха принудени да започнат изработването на ново законодателство, свързано с правата на всички групи хора с увреждания. Законодателният пакет включва три закона - Закон за хората с увреждания, Закон за личната помощ и Закон за социалните услуги“, допълни общественият защитник.  „Законът за личната помощ беше едно от основните искания на протестиращите майки и по тяхна молба моят екип и аз, съвместно с тях, разработихме проект на закон и го внесохме в Народното събрание“, допълни Манолова.  Омбудсманът подчерта, че началото на законодателната реформа следва да бъде оценено положително, но са необходими още много усилия и реални действия от страна на българските власти. „На първо място, настояването е за цялостна реформа, а не само за повече пари. Настояването е за всеки човек с увреждане и за неговите нужди. Това означава индивидуален подход, истинска индивидуална оценка и задължителни решения за всички български власти и институции. Ако един човек се нуждае, например, от рехабилитация, личен асистент, дневен център или подкрепа за образование и заетост, то те трябва да му бъдат предоставени. Реформата е абсолютно наложителна, още повече, че говорим за двойно уязвима група от хора, които в България имат много нисък стандарт на живот“, завърши омбудсманът.  Манолова изрази увереност, че обсъжданията, инициирани от Комитета и последващите препоръки, ще послужат като важен катализатор за реформата у нас.  ", "date": "2018.09.03", "title": "Манолова: Конвенцията за правата на хората с увреждания не се прилага напълно у нас"}
{"url": "http://epicenter.bg/article/Krasen-Kralev-vav-Viena--Trioto-Balgariya-Estoniya-Avstriya-raboti-za-rezultati-v-sektor--Mladezh-quot-/162723/2/0", "text": "Министърът на младежта и спорта Красен Кралев участва в Срещата на министрите на младежта във Виена. В рамките на форума се състояха редица събития – кръгла маса на министрите относно европейския младежки диалог, неформална среща на министрите на тема ползотворния диалог между младежта и политиците, както и неформална среща с участието на младежки неправителствени организации относно реализацията на младежките цели, изработени в София. Това съобщиха от пресцентъра на министерството на младежта и спорта.    По време на изказването си на кръглата маса българският министър заяви пред колегите си, че оценява като изключително полезно и ползотворно сътрудничеството в рамките на Триото България-Естония-Австрия.   “Вярвам, че след тези 18 месеца усърдна работа ще можем да се поздравим с постигнати конкретни резултати в сектор „Младеж“, заяви Красен Кралев. По думите му, за България е от особена важност следващият програмен период на Програмата „Еразъм +“ да отговори на очакванията на всички заинтересовани страни и да продължи своята мисия.    Oтносно изпълнението на програма „Еразъм+: Младежта в действие“ Кралев коментира: “Това е една от най-значимите програми в секторите  образование, младеж и спорт като ние приоритетно водим преговори на национално ниво, така че да отговорим на нуждите на младите хора. Подкрепяме предложението за нарастване на бюджета за глава „Младеж“ в новата програма „Еразъм“, като очакваме това увеличение да бъде осезаемо, така че да потвърдим ангажимента към бъдещето на младите хора в Европа”.   Oтносно реалното участие на младите хора в обществените процеси министър Кралев посочи, че в рамките на своето Председателство България е доказала, че за страната ни приоритет е качественото младежко овластяване и осигуряването на бъдеще за младите хора в Европа. Красен Кралев подчерта, че страната ни е била първата, която е поставила младите хора като приоритет на Съвета на ЕС и е първата, приключила законодателно досие в сектор \"Младеж\" - Европейски корпус за солидарност.   “България напълно подкрепя участието на младите хора при взимането на решения по отношение на политиките за младежта и подчертава необходимостта от това техните желания да бъдат чути. Ние отчитаме нуждата от разнообразни гледни точки и мнения и включването на по-широк кръг от млади хора в диалога с властимащите. Работим за насърчаване на ангажираността на младите хора в процеса на разработване на младежки политики без значение какъв е техният статут и произход, включително и на не организираните младежи”, подчерта българският министър на младежта и спорта.   Страната ни има добри практики, в това число финансиране на младежки инициативи и проекти с цел по-голяма гражданска активност и доброволчество. Красен Кралев заяви още, че България подкрепя инструментите за осъществяване на добра свързаност, диалог, включване и ангажираност, които са залегнали в рамките на предложението за новата Европейска стратегия за младежта.   По време на неформалната среща между представители на правителства и младежки организации бе изтъкнат големият принос на Българското председателството за изработването и приемането на единадесетте европейски младежки цели по време на Европейската младежка конференция в София.   “Силно вярвам, че създаването и приемането на първите Европейски младежки цели бе огромен успех за всички нас. Фактът, че те са резултат от съвместната работа на младите хора, младежките организации и хората, вземащи решения е пример как младежката политика се реализира на практика”, категоричен бе министър Кралев.   Очаква се в резултат на поставените от над 250 младежи от цяла Европа цели да се приеме обща Европейска стратегия за младежта. “Този стратегически политически документ ще ни помогне да имаме по единна и всеобхватна политика, достигаща повече млади хора и обхващаща такива с по-малко възможности”, заяви Красен Кралев.  По думите му, в синхрон с обобщената информация, необходима за приемането на Европейска младежка стратегия, ще бъде обновена и Националната стратегия за младежта.   В рамките на сесията, посветена на бъдещето на \"Европейския младежки диалог\", беше взета под внимание и визията на младежкия сектор. За младежите е важно изпълнението на Европейските младежки цели да бъде целенасочено и фокусирано върху отделните Цели. Също така, от особено значение е създаването на Национални младежки планове, които да проследят изпълнението на Целите. За да бъде успешен новият формат на “Структурен диалог”, ще има  необходимост от повече ресурси, особено на национално ниво.", "date": "2018.09.03", "title": "Красен Кралев във Виена: Триото България-Естония-Австрия работи за резултати в сектор “Младеж\""}
{"url": "http://epicenter.bg/article/Karakachanov--Ideyata-na-patriotizma-e-da-obedinyava--a-ne-da-razdelya/162724/2/0", "text": "  \"Във връзка с някои негативни послания, изразени пред медии по отношение на бъдещето на коалиция „Обединени патриоти“, напомням, че идеята на патриотизма е да обединява, а не да разделя\".   Това написа във „Фейсбук“ вицепремиерът, министър на отбраната и лидер на ВМРО - част от коалиция „Обедини патриоти“ - Красимир Каракачанов.     \"Ние, Патриотите от ВМРО, винаги сме се опитвали да покажем колко полезна може да е градивната работа и вярваме, че съчетана с енергията на партиите от „Обединени патриоти“, тя може да носи реални ползи за България и българите, продължава Каракачанов и затова изброява в седем точки:   1  За пръв път национално мислещите хора имат своето единно представителство и то изведе идеите на патриотизма на качествено ново ниво. Всички ясно трябва да осъзнаем задълженията пред нашите избиратели за реализиране на управленската програма.   2   3.  Никой няма права на ментор в „Обединени патриоти“.   4.   и загърбване личния и партийния егоизъм.   5.  и да утвърди базисните политики на коалицията през следващия политически сезон.   6. Според мен,    7. Всяка от партиите в „Обединени патриоти“ трябва   Това е отговорът ми към всички зададени и незададени въпроси от последните дни. България над всичко\", завършва изявлението си Красимир Каракачанов.    ", "date": "2018.09.03", "title": "Каракачанов иска Етични правила за управленската коалиция "}
{"url": "http://epicenter.bg/article/Rumen-Radev-/162728/2/0", "text": "В обръщение към народа за началото на политическия сезон президентът Румен Радев излезе с нова заявка - ще работи за извеждането на страната към нова перспектива. В словото си той подчерта, че оставките вече не решават проблемите, с нови избори не са перспектива.   Проблемите са несправедливостта, бедността, демографската криза и беззаконието! Нов изборен цикъл в непосредствено бъдеще няма да отвори нова перспектива. Гражданите очакват убедителна алтернатива на сегашното управление. Това заяви президентът Румен Радев в обръщение към народа за началото на политическия сезон, в което той критикува както управляващите, така и опозицията.   \"Страната се нуждае от идеи, а се дави в скандали – оставките вече нe са решение, а бягство от реална отговорност. Проблемът в държавата не е персонален, а системен. Авторитаризмът не е бъдещето на България. Нов изборен цикъл в непосредствено бъдеще няма да отвори нова перспектива. Отговорното поведение диктува управляващата коалиция да се фокусира върху най-острите проблеми на обществото. От парламентарната и извънпарламентарната опозиция гражданите очакват ускорено изграждане на убедителна алтернатива на сегашното управление. През изминалия сезон многократно посочвах два системни порока на днешна България – несправедливостта и корупцията – те са рожби на злоупотребите на малцина, но и на примирението на мнозинството\", каза в изявлението си президентът Румен Радев.   \"Скалъпените интриги засенчват фундаменталните проблеми на обществото – несправедливостта, бедността и демографската криза и беззаконието\", продължи държавният глава.   Дори да обърнете гръб на политиката, тя се интересува от вас. През август българския бизнес преживя срив на Търговския регистър, 200 000 сънародници загубиха своите застраховки, припомни в началото на изявлението си държавният глава. И продължи: \"Чудно ли е тогава, че продължава сривът на чуждестранните инвестиции?\"   \"Миналият политически сезон приключи с ветото, което наложих върху промените в Закона за приватизации, подкрепени от Народното събрание\", припомни Радев. И подчерта, че подобни лобистки текстове ерозират остатъчното доверие в парламента. \"България се управлява повече през телевизиите, отколкото през институциите\", каза още Радев.   Ако политическата класа е неспособна да се справи с проблемите, българите ще бъдат принудени да открият нови пътища за тяхното решаване, изтъкна Румен Радев. И заяви, че ще работи за извеждане на страната към нова перспектива за развитие. \"Като президент ще вложа своите сили в отстояването на българската демокрация. В диалог и сътрудничество с вас ще работя за извеждането на страната на нова перспектива за развитие\", бяха заключителните думи в словото на президента Румен Радев. Според него \"онези, които не поемат своята част от отговорността, обременяват с нея всички останали.\"    ", "date": "2018.09.03", "title": "Радев с нова заявка: Ще работя за извеждането на страната към нова перспектива! (ВИДЕО)"}
{"url": "http://epicenter.bg/article/Prof--Kantardzhiev--Potvardena-e-zapadnonilska-treska-pri-patsient-ot-Plovdiv-/162732/2/0", "text": "Западнонилската треска вече официално е у нас! Тревожната новина съобщи проф. Тодор Кантарджиев.   Днес в 13.30 часа в Националната референта лаборатория в Националния център по паразитни и заразни болести се потвърди чрез реакция на PCR доказване на циркулираща РНК диагнозата западнонилска треска при болест с възпаление на мозъка при пациент от Пловдив. Това каза за агенция „Фокус“ проф. д-р Тодор Кантарджиев - директор на Националния център по заразни и паразитни болести.   ", "date": "2018.09.03", "title": "Проф. Кантарджиев: Потвърдено! Има западнонилска треска в Пловдив"}
{"url": "http://epicenter.bg/article/Oshte-trima-ministri-narocheni-za-ostavki--Angelkova--Dimov--Tsacheva/162734/2/0", "text": "Още трима министри са нарочени за отстраняване, сочат източници на Епицентър.бг.   Това са Николина Ангелкова - на туризма, Нино Димов - на екологията и Цецка Цачева - на правосъдието. Срещу работата и на тримата отдавна има доста възражения.   Вицепремиерът Валери Симеонов, бунтарят в правителството, отдавна призовава Ангелкова да бъде сменена като министър. Нейната оставка може да бъде ключ към сдобряването на НФСБ с останалата част от управляващата коалиция, независимо от успешния туристически сезон.   Нено Димов пък може да бъде жертван заради зелените. Те също отдавна са го взели на прицел.   Срещу работата на цецка Цачева има дълъг списък \"прегрешения\". Последното е сривът на Търговския регистър, който изправи пред сериозни трудности бизнеса у нас. Но освен това правосъдното министерство има и други, по-остри трески за дялане. В навечерието на Великден от строго охранявания Цетрален софийски затвор избягаха двама затворници - Владимир Пелов и Радослав Колев. По-късно Пелов бе убит в бандитска престрелка. От Колев още няма и следа.   В петък премиерът Бойко Борисов поиска оставките на трима министри - на строителството, вътрешните работи и транспорта Николай Нанков, Валентин Радев и Ивайло Московски заради трагичния инцидент край Своге. В жестока катастрофа на 25 август загинаха 17 души, а 27 бяха ранени. И тримата подадоха оставки.   В началото на годината подада оставки, но после те бяха изтеглени, други двама министри - на енергетиката Теменужка Петкова и на социалната политика Бисер Петков. Теменужка Петкова заяви готовност да си отиде от властта заради скандала с продажбата на ЧЕЗ на Гинка Върбакова. Петков пък бе готов да поеме отговорност заради протестите на майките на деца с увреждания, продължили повече от месец. Сега отново се заговори, че Бисер Петков също може да излезе от състава на правителството.      ", "date": "2018.09.03", "title": "Още трима министри нарочени за оставки - Ангелкова, Димов, Цачева?"}
{"url": "http://epicenter.bg/article/Upravlyavashtata-koalitsiya-zasedava-poveche-ot-dva-chasa/162738/2/0", "text": "Управляващата коалиция заседава повече от три часа в правителствената сграда на \"Дондуков\" 1 в опит да разреши противоречията, които взривиха упраавлението на държавата.   В разговорите участват лидерите на ГЕРБ и на Обединени патриоти. Партньорите във властта обсъждат взаимоотношенията в коалицията и евентуалните кадровите промени в кабинета, след като в петък премиерът Бойко Борисов поиска оставките на трима министри - Николай Нанков, Валентин Радев и Ивайло Московски. Причина за това бе ужасната катастрофа край Своге, в която загинаха 17 души.   Че разговорите няма да са лесни стана ясно още в началото на заседанието, когато лидерът на \"Атака\"   лидер на НФСБ.   Другият лидер на формация в Обединени патриоти (малкия коалиционен партньор на ГЕРБ) -  \"Така се идва на коалиционен съвет - със синя каска! Благодаря на вицепремиера Каракачанов, че ми позира!\", написа прессекретарят на премиера Севделина Арнаудова, която публикува във Фейсбук сензационната снимка от началото на срещата на коалицията.   На заседанието на коалиционния съвет при премиера и лидер на ГЕРБ Бойко Борисов присъстват и вторият човек в ГЕРБ - лидерът на ПГ на партята Цветан Цветанов, както и финансовият министър Владислав Горанов.   По-рано през деня Валери Симеонов обяви, че НФСБ остава в управлението, но постави условия, сред които решителна промяна в начина на управление и на коалиционното взаимодействие от страна на премиера и партия ГЕРБ, ускоряване на изпълнението на заложените в управленската програма задачи и осъществяването на необходимите реформи да не бъде жертвано заради съмнително поддържане на политически рейтинг. Валери Симеонов уточни, че НФСБ ще гласува против оставките на тримата министри.   Пред журналисти лидерът на ВМРО Красимир Каракачанов коментира, че не би следвало при всеки случай, когато част от обществото поиска кръв, да се жертват министри без да се изчакат резултати от разследването. Според Каракачанов няма основание за оставките на някои от министрите, но ако премиерът държи на кадровите промени, от ВМРО са длъжни да ги уважат.   От ВМРО излязоха и с позиция, че са за възстановяване на диалога без поставяне на предварителни условия.   В официалната си страница във \"Фейсбук\" лидерът на \"Атака\" Волен Сидеров написа, че \"след всички поразии, които направи Валери Симеонов в изпълнителната власт, е време да се оттегли от нея\". Той призова премиерът Борисов да се произнесе категорично за изнудванията на Симеонов, уточнява Фокус.", "date": "2018.09.03", "title": "Циркът във властта! Сидеров иска оставката на Симеонов, Каракачанов със синя каска"}
