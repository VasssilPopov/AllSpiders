{"url": "http://epicenter.bg/article/Karadaya-ot-Kornitsa--Doshlo-e-vreme-da-se-obedinim--da-sme-zaedno--otnovo-da-sme-silni-/150268/2/0", "text": "  ДПС ще следи процесите по изработването на новите учебници по история и ще  настоява  събитята  и участниците в т. нар „възродителен процес” да влязат за изучаване в учебниците.  Това стана ясно от думите на председателят на ДПС Мустафа Карадайъ на митинг в село Корница   Председателят реторично попита  На кое му казват те възродителен процес?! На най-голямото етническо прочистване след Втората световна война, т. нар голяма екскурзия 1989 г, или на  опита за насилствена асимилация 1984 година, или на  опита за насилствена асимилация 1975-76 година,или на опита за насилствена асимилация 1972-73 година или на  опита за насилствена асимилация 1964 година.  ДПС ще настоява нашата история на нашата Родина да влезе в учебниците. Карадайъ завърши с призив за заедност и  единство. „Дошло е време да се обединим, да сме заедно, отново да сме силни\", заяви председателят на ДПС Мустафа  Карадайъ  на възпоментален митинг в  с. Корница, община Гоце Делчев. Събитието, организирано от ДПС премина под надслов „Миналото не е пепел...Паметта е жива!” и отбелязва 45 години от трагичните събития на т.нар „възродителен процес” в с. Корница   На възпоменателния митинг присъстваха още Ахмед Ахмедов-зам.-председател на ДПС, Халил Летифов-зам.-председател на ПГ на ДПС, народните представители Елхан Кълков, Хайри Садъков, д-р Хасан Адемов, Велислава Кръстева, Сергей Кичиков, Ихсан Хаккъ, Джейхан Ибрямов, Имрен Мехмедова, Танер Али, Севим Али и Ерол Мехмед, Илхан Кючюк-председател на Младежко ДПС и евродепутат, членовете на ЦОБ Рушен Риза и Ердинч Хайрула, Ведат Хюсеин-областен председател на ДПС Благоевград, Юмер Хамза-областен председател на ДПС Пазарджик, Салих Аршински-областен председател на ДПС Смолян, Айруш Хаджи и Хюсеин Сърманли-участници в събитията и политзатворници, кметове на ДПС, общински и местни председатели и Младежко ДПС.    След края на митинга бяха поднесени венци и цветя на паметника на загиналите в с. Брезница и Корница.  ", "date": "2018.03.25", "title": "Карадайъ от Корница: Дошло е време да се обединим, да сме заедно, отново да сме силни!"}
{"url": "http://epicenter.bg/article/Erdogan-pristiga-s-dva-samoleta--chetirima-ministri--sobstven-gotvach-i-moshtna-ohrana/150228/2/0", "text": "Два самолета антураж, сред които и собствен готвач, води в понеделник във Варна Реджеп Ердоган, разкри “24 часа”. Готвачът ще следи дали приготвяните за вечерята на турския президент ястия са безопасни и отговарят на мюсюлманските изисквания. Вечерята на Ердоган с председателя на Европейския съвет Доналд Туск, шефа на ЕК Жан-Клод Юнкер и българския премиер Бойко Борисов в понеделник в двореца “Евксиноград” трябва да затопли отношенията между Турция и ЕС, които бяха определени като крайно влошени от Борисов в петък. Разговорите са насрочени за късно вечерта в понеделник. Първи във Варна ще кацне Доналд Туск, след него идват Юнкер и двата самолета на Ердоган. Турският държавен глава води и засилена охрана със себе си. От десетина дни голяма група турски охранители е във Варна и координира с НСО мерките за сигурност. Турската охрана проверява както маршрутите, по които Ердоган ще стигне от летището до двореца, така и доставките на продуктите за официалната вечеря. Ердоган води и 4-ма свои министри, въпреки че форматът на срещата е 1 плюс 2. От българска страна освен Борисов в разговорите ще участват външната министърка Екатерина Захариева и министърката на европредседателството Лиляна Павлова. Все още не е ясно дали турският президент ще доведе и съпругата си. Засега обаче не било предвидено преспиване на Ердоган във Варна и по-вероятно той щял да бъде без първата си дама. Цял етаж в хотел “Тунела” в Евксиноград е отделен за турския президент, ако реши да пренощува. Един етаж ще има и за Юнкер, а Туск ще отседне в Слънчевото бунгало.", "date": "2018.03.25", "title": "Eрдоган пристига с два самолета, четирима министри, собствен готвач и мощна охрана"}
{"url": "http://epicenter.bg/article/Donchev--Darzhavata-zayavi-uchastie-v-sdelkata-za-ChEZ--za-da-se-ovladee-obshtestvenoto-naprezhenie/150233/2/48", "text": "Вицепремиерът Томислав Дончев каза пред БНР, че държавата е заявила желание да участва в сделката за ЧЕЗ поради липсата на други механизми да се овладее ситуацията със създавалото се обществено напрежение. „Никой от нас не може да се държи като чиновник, да вдигне ръце или рамене и да каже: „В крайна сметка ние нямаме каквито и да било възможности. Ние няма как по закон да влияем върху тази сделка.“ Такъв отговор не би бил удовлетворителен. По тази причина, малко или много извънредно, беше предприета подобна стъпка. Дали тя е безспорна – не, не е безспорна. Абсолютно откровен съм,“, призна той.   Дончев очерта противоречивия характер на подобно решение: \"Едно подобно решение, дори да се стигне до вариант, който предполага участие на държавата като съдружник, поставя всички останали български граждани, които са на териториите, обслужвани от другите енергоразпределителни дружества, в някаква степен неравнопоставено положение. Ако приемем, че държавното участие гарантира по-силен контрол и по-силни механизми за спазване на обществения интерес, защо това да е валидно само за една част от територията на страната? Аз мога да поставя и други въпроси, но ситуацията малко или много беше извънредна, нямайки други механизми държавата да се намеси и се боя, че това беше единствената стъпка.\"   Разликата между 33 и 34% дялово участие на държавата е огромна, не би имало смисъл от по-ниско от 34% участие, защото то не би дало особени инструменти да се участва в процеса на вземане на решения, посочи още Дончев относно държавното участие.    Като припомни, че ситуацията около сделката за ЧЕЗ по думите му е била \"нагорещена и до голяма степен истеризирана не без участието на политически сили\", вицепремиерът отбеляза: \"Има страхове, има публични емоции, с които трябва да се внимава. Политиката със системното подклаждане на обществени страхове е неекологична, защото влезлите в обществото страхове не отмират за година или две. И дори някой, след година, две, три, четири или пет години да влезе в ролята на управляващ, може да се наложи да успокоява страховете, които сам е посял.“   Въвеждането на по-директен режим за дейности, свързани с ремонта на оградата по границата с Турция, като вид изключение от общия ред, по който се възлагат обществени поръчки, е възможно, коментира Дончев другата гореща тема от седмицата - одобреното от парламента ремонтите на граничното съоръжение да излязат от режима на обществените поръчки:   \"Самите директиви позволяват, когато става дума за действия, свързани с националната сигурност - бедствия, аварии, кризи и така нататък, да се избягва обичайният режим на възлагане. Защото добре знаете, че една обществена поръчка в зависимост от това дали има или няма обжалване, може да се възлага в период между 3-4 месеца и една година. Когато става дума за кризисна ситуация е абсолютно несериозно да се чака една година.\"   Запитан как гледа на поставянето на въпроса за имотите на тракийските бежанци на предстоящата среща ЕС – Турция във Варна, за каквото настояват от БСП, Томислав Дончев уточни, че форматът на срещата не забранява категорично поставянето и на национални въпроси, но се приема зле от партньорите и това дори е \"един от рефлексите на неопитна държава-членка“. Няма как това да е темата, с която да започнат разговорите, защото и ЕС, и Турция имат сериозни теми за дискусии, а България е в ролята на посредник, допълни Дончев.   По-важен според него е въпросът структурно около какво ще се фокусират разговорите: \"Отношенията Европейски съюз - Турция, свързани с овладяване на мигрантския натиск, само и единствено и финансовите ангажименти на Европейския съюз или други ангажименти, или контекстът ще бъде разширен и ще се коментират и други въпроси, тоест отношенията Европейски съюз - Турция, но отвъд този конкретен проблем. Трудно ми е да направя прогноза. Това до голяма степен зависи от позициите, които ще заяви или които ще се опита да вкара като част от дневния ред турската страна.\"   В отговор на въпрос България подкрепя ли Турция по пътя й към еврочленство вицепремиерът изтъкна, че ако въпросът е звучал актуално преди 10-15 години и тогава е предполагал еднозначен отговор, то днес условията са други и да се отговори с „да“ или „не“ в променения контекст е несериозно. ЕС е много овладян по темата за разширяването и е коствало сериозни политически усилия темата за разширяването дори на Западните Балкани да бъде вкарана в политически оборот, поясни Дончев, според когото е редно е да се изясни и каква е дългосрочната визия на Турция: \"Не забравяйте, че ако за една държава като България исторически, за едни държави като Западните Балкани членството в Европейския съюз няма особена алтернатива, съседна Турция има алтернатива. Тя или може да ориентира цялата си и външна политика, и партньорство, и икономическа политика в посока Европейския съюз, но тя има други опции. Поради чисто географски предпоставки, тя би могла да играе друга роля в Азия и не съм сигурен дали едната хипотеза не изключва другата. Така че в някаква степен този въпрос, поставен в момента по такъв начин, няма със сигурност същото звучене, каквото би имал преди 10 или 15 години, когато въпросът беше например дали Турция по отношение на членството ще напредва в преговорите, ще затваря глави и т.н.. В момента нещата са в съвсем друга точка.\"   Вицепремиерът е на мнение, че България има интерес да бъде обградена само от държави-членки: \"Защото да си външна граница на Съюза е тежко и трудно, особено когато имаме външни кризи като например мигрантския натиск. От друга страна, България като член на Европейския съюз няма никаква полза в Европейския съюз да има държави, които не са готови за пълноценно членство.\"   В анализа си по друга текуща тема от последните дни - ще гони ли България руски дипломати, както твърдят авторитетни западни медии, Томислав Дончев заяви: \"Този разговор в България, включително и по отношение на този злощастен, не знам как да го нарека, инцидент или нещо друго (ще ми се когато всички разследвания приключат, да разсъждаваме на база доста по-конкретни данни), влизат в матрицата България кой кого люби страстно повече - Запада или Русия, което не е много конструктивен диалог, не само защото е емоционален. По принцип разсъжденията по матрица рядко са иновативни.\"   Запитан имало ли е натиск спрямо страната ни за изгонването на руски дипломати, Дончев бе лаконичен: „Не знам за такъв натиск.“", "date": "2018.03.25", "title": "Дончев: Държавата заяви участие в сделката за ЧЕЗ, за да се овладее общественото напрежение"}
{"url": "http://epicenter.bg/article/Vitseprezidentat-Iliyana-Yotova-shte-iznese-publichna-lektsiya-v-Universiteta-na-Lozana/150235/2/48", "text": "По покана на „Фондация Жан Моне за Европа“ вицепрезидентът Илияна Йотова ще изнесе публична лекция в Аулата на Института по публична администрация в Университета на Лозана във вторник, 27 март. Пред представители на дипломатическия корпус, преподаватели и студенти вицепрезидентът ще представи вижданията си за бъдещето на европейския проект и ролята на Българското председателство на Съвета на ЕС.   В лекцията „Европейският проект: поглед от Българското европредседателство“ Илияна Йотова ще направи кратък обзор на пътя на следвоенна Европа до днешния Европейски съюз, ще очертае основните предизвикателства пред общността днес и ще изложи своите предложения за промени във функционирането й.   „Фондация Жан Моне за Европа“ е влиятелен европейски и международен мозъчен тръст, основан през 1978 г. в Лозана от един от бащите на обединена Европа – Жан Моне. Днес в специална библиотека и център за документи в сградата на фондацията, която се помещава в кампуса на Университета на Лозана, се съхраняват всички архиви на Моне и много други материали, свързани с развитието на ЕС. Жак Делор, бивш председател на Европейската комисия, определя фондацията като „главен пазител на памет и вдъхновение“.   Фондацията е място за срещи и дебати. В допълнение на научните колоквиуми тя е домакин на поредиците „Европейски диалози“ и „Европейски конференции“, които разглеждат различни аспекти на актуални проблеми. Лектори са именити професори, експерти, политици, дипломати. Един от последните лектори е Херман ван Ромпой – бивш председател на Европейския съвет.   Преди лекцията във вторник вицепрезидентът ще проведе кратка среща с президента на фондацията Пат Кокс, който е бивш председател на Европейския парламент и Международното европейско движение.   По-рано през деня в централата на Международния олимпийски комитет в Лозана Илияна Йотова ще се срещне с неговия президент Томас Бах.   За Швейцария вицепрезидентът заминава днес, когато в посолството ни в Берн ще се срещне с представители на българската общност.В делегацията, водена от Илияна Йотова, е доц. д-р Харалан Александров – член на Съвета за работа с българите в чужбина към вицепрезидента.   В понеделник Илияна Йотова ще разговаря с федералния президент на Конфедерация Швейцария Ален Берсе. Предвидена е работна вечеря на вицепрезидента с депутати от Националния парламент, представители на Федералното правителство и ръководството на Дружеството за външна политика.", "date": "2018.03.25", "title": "Вицепрезидентът Илияна Йотова ще изнесе публична лекция в университета на Лозана"}
{"url": "http://epicenter.bg/article/Ot-sreshtata-ES---Turtsiya-nay-mnogo-pecheli-Erdogan--ubeden-e-Svetoslav-Malinov/150238/2/0", "text": "„Единственото позитивно нещо, което България може да извлече от тази среща, е потвърждаване на ангажимента на ЕС за новите 3 млрд. евро в помощ на Ердоган, но само за бежанците. Така ще се препотвърди подкрепата на ЕС и финансирането на бежанците. Това е ключово за България“. Такова мнение изрази по БНР евродепутатът от ЕНП Светослав Малинов. В срещата, която ще се проведе на 26 март във Варна, ще участват председателите на ЕК и ЕС - Жан-Клод Юнкер и Доналд Туск, и българският премиер Бойко Борисов, от една страна, и турският президент Реджеп Ердоган от друга.   Още при сключването на споразумението между ЕС и Турция, беше ясно, че то е изгодно за България и независимо, че тогава имаше крайно недалновидни български политици с опасни изказвания за това споразумение, благодарение на него в момента върху България няма бежански натиск. Това е нашият национален интерес номер 1, коментира Малинов. Проблемът е, че през последната една година нещата в Турция още повече се влошиха, арестите продължиха, осъдените магистрати, журналисти, академични преподаватели – броят продължава да расте и в момента е изключително трудно да се намери европейска столица, която би могла да приюти Ердоган и да разговаря с него, изтъкна българският евродепутат. Той допуска и възможност за влошаване на отношенията като краен резултат от срещата във Варна. Малинов беше категоричен, че в момента няма нищо позитивно в отношенията между ЕС и Турция и припомни, че ЕП замрази преговорите за членство на южната ни съседка в Съюза. Не може в момента в ЕП да се събере мнозинство в подкрепа дори на одобряване на тези отношения по линия на преговорите за еврочленството на Турция. Ситуацията е на много ниско ниво на доверие и много трудно може да се направи някакъв пробив, каза Малинов.", "date": "2018.03.25", "title": "От срещата ЕС - Турция най-много печели Ердоган, убеден е Светослав Малинов"}
{"url": "http://epicenter.bg/article/Korneliya-Ninova--BSP-predstavya-viziya-za-Balgariya-na-natsionalno-saveshtanie/150239/2/48", "text": "БСП ще представи визия за България на голямо национално съвещание. В него ще участват общинските и областните председатели на партията, кметове, общински съветници, депутати и членовете на Националния съвет на левицата. Това обяви на днешното заседание на Националния съвет на БСП председателят на партията Корнелия Нинова. Дата на форума ще бъде определена от Изпълнителното бюро и се очаква да е през май.    В края на април предстои посещение на делегация на ПЕС в София, с която ще бъдат обсъдени леви политики. В началото на април е предвидено посещение на лидера на БСП Корнелия Нинова в Черна гора и Албания, където тя ще се срещне с лидерите на партии от политическото семейство. За 16 май, в София, е насрочена среща на премиерите, комисарите и председателите на леви партии от Европа.    Продължават и изнесените заседания на ИБ на БСП в страната. Следващото е предвидено за 27 март в Пазарджик, където ще бъдат осбъдени местни проблеми и политики и организационни въпроси.", "date": "2018.03.25", "title": "Корнелия Нинова: БСП представя визия за България на национално съвещание"}
{"url": "http://epicenter.bg/article/Anton-Kutev--Kakvo-pravim--ako-Ginka-reshi-da-prodade-ChEZ-na-Gincho-/150241/2/48", "text": "Налагат се предсрочни избори след всички глупости, които правят управляващите. Това каза заместник-председателят на парламентарната група на „БСП за България“ Антон Кутев пред журналисти преди Пленума на партията, предаде „Фокус“  По думите на Кутев повечето политически сили нямат интерес от предсрочни избори.    „ БСП е може би единствената, която има. Аз лично смятах, че избори ще има, но чак следващата година“, посочи Кутев и заяви, че след всички глупости на управляващите, такива се налагат.    Във връзка със сделката с ЧЕЗ, Антон Кутев уточни, че това не е тема на настоящия Пленум, тъй като дневният ред на заседанието предвижда вътрешнопартийни въпроси. „Дълбоко не вярвам в това, което официално ми отговори министър-председателят, че не знае за тази сделка предварително. Не мога да повярвам, че българският и чешкият премиер се срещат и говорят за всичко друго, но не говорят за сделката, която в момента заплашва да го свали от власт“, посочи Кутев.   По думите му, ако премиерът не е знаел за сделката, трябва да си подаде оставката. Според него Борисов със сигурност е знаел какво се случва. „За мен остава огромният проблем, когато Гинка продаде на Гинчо. След три години, примерно, тя източи няколко стотин милиона от ЧЕЗ, след което продаде на някой несъстоятелен човек фирмата и той фалира. Какво държавата пак ли ще стои отвън и ще каже, че не знае за какво става дума. Очевидно, че държавата трябва да има контрол, защото това е ключово дружество“, заяви Кутев. „Представяте ли си един ден да спре тока в София – какво правим? Ако Гинка реши утре, че е обидена на софиянци и дръпне шалтера – какво правим после?“, попита Кутев.      Управлението на държавата е без посока, каза секретарят на ПГ на „БСП за България“ Филип Попов.   „ Това управление е без посока и го доказва до този момент. Вече мина половината от председателството на България и ние нямаме посока за това председателство. Играенето на добрия домакин по какъв начин помага на нашите интереси?“, попита Попов.", "date": "2018.03.25", "title": "Антон Кутев: Какво правим, ако Гинка реши да продаде ЧЕЗ на Гинчо?"}
{"url": "http://epicenter.bg/article/BSP--Borisov-da-zayavi-na-Erdogan--che-izkazvaneto-mu-za-Kardzhali-e-provokatsiya-kam-Balgariya/150244/2/48", "text": "Националният съвет на БСП прие днес декларация за Деня на Тракия - 26 март. С нея социалистите настояват \"справедливото искане за обезщетението на тракийските българи да бъде поставено пред турската страна на най-високо ниво\".   В документа се казва още, че ролята на страната ни на посредник между Европа и Турция не бива да е за сметка на българския национален интерес. \"Изказването на турския президент Ердоган за душевните граници до Кърджали е провокация към националния суверенитет и териториалната цялост на България. То е неприемливо. Премиерът Бойко Борисов да заяви тази позиция на срещата на 26 март\", пише още в декларацията.   Членовете на Националния съвет на БСП решиха още да приемат поканата на Съюза на Тракийските дружества да се включат в отбелязването на Деня на Тракия. В декларацията си социалистите призовават още \"да бъдем единни и единодушни в националните си приоритети, независимо от политическите си възгледи и пристрастия\".", "date": "2018.03.25", "title": "БСП: Борисов да заяви на Ердоган, че изказването му за Кърджали е провокация към България"}
{"url": "http://epicenter.bg/article/Tsacheva--Nyama-da-ima-promeni-v-neizbezhnata-otbrana/150225/3/0", "text": "Няма да има промени в текстовете на НК за неизбежната отбрана. Това заяви правосъдният министър Цецка Цачева пред „Дарик”. За подобни промени се заговори, след като пловдивският лекар д-р Иван Димитров застреля Георги Джевизов-Плъха, който бе влязъл в гаража му, за да краде.   За такива промени настояват от ВМРО, а премиерът Бойко Борисов поиска работна група да ги напише. Според Цачева обаче тази група ще излезе с доклад, че подобни промени не са нужни. Пред работната група категорично против промяната становища са дали прокуратурата, съдът, Висшият съдебен съвет и адвокатурата, както и НПО-та.  „Очаквам доклад идните дни, в началото на седмицата, че няма да има промени в института на неизбежната отбрана”, заяви Цачева. Опит да се промени законът в посока разширяване на неизбежната отбрана бе направен през 1997 г. Тогава Конституционният съд отмени повечето текстове като противоречащи на Конституцията.", "date": "2018.03.25", "title": "Цачева: Няма да има промени в неизбежната отбрана"}
{"url": "http://epicenter.bg/article/Stoyanova--Podmyanata-na-softuera-na-kasovite-aparati-e-stapka-kam-izsvetlyavane-na-ikonomikata/150253/4/0", "text": "„Тези 5,4 млрд. лева са за 18 години. Ако се погледнат нещата назад в годините ще се види, че тези несъбираеми приходи постепенно намаляваха, за да стигнат през 2017 година до 270 млн. Това говори, че постоянно се подобрява работата на приходните агенции“.   Това каза председателят на бюджетната комисия в Народното събрание Менда Стоянова в ефира на БНР. Тя обясни технологията, по която се трупат тези несъбрани приходи: „Една част са в резултат и на това, че приходната агенция прави ревизия на лица, които много добре знаят, че няма да бъдат събрани приходите.   Това са обикновено тези по веригата за източване на ДДС и те са точно създадени, за да източват ДДС и да не може от тях да бъде събрано, но НАП прави ревизия на тези лица, за да докаже, че там има източване на ДДС и за това не е платен данък и в крайна сметка има възможност НАП да потърси този данък от крайния ползвател на т.нар. скрит данък ДДС. Но за да се случи това чисто технологично, трябва да се направи ревизия на останалите, които още от самото начало е ясно, че няма да бъдат събрани там приходите“. „Трябва да се има предвид, че при всички тези случаи НАП сигнализира прокуратурата за търсене на наказателна отговорност.   Отивайки обаче в прокуратурата, трябва да се разбере за каква сума е нанесена щета на бюджета и тогава прокуратурата възлага на НАП отново да направи ревизия и да каже колко са източени. Така че част от тези 5 млрд. са именно на такава база“, каза Менда Стоянова. Според нея координацията между данъчните и МВР и прокуратурата се е засилила изключително много в последните години, а с годините се усъвършенствала и законовата разпоредба.   Менда Стоянова подчерта, че всички законодателни промени с цел по-добра данъчна събираемост срещат огромен отпор. Председателят на бюджетната комисия в парламента смята, че подмяната на софтуера за управление на продажбите и касовите апарати е стъпка към изсветляване на икономиката: „Всички ние знаем, че се укриват обороти и те се укриват именно чрез тази система за управление на софтуера, която е свързана с касовия апарат, която дава възможност една касова бележка да бъде издадена, а след това да не отиде към НАП“. Около половината от фирмите в страната ще трябва да подменят изцяло апаратите си, а фирмите, които са ги закупили през последните три години, ще трябва да обновят софтуера си. Стоянова коментира още и задлъжнялостта на общинските болници, която според нея не би трябвало да повлияе на държавния бюджет: „Те в крайна сметка са отговорност на техния принципал.   Трябва да кажа, че повечето от общините не осъществяват нито контрол, нито надзор върху дейността на болниците от гледна точка на финансите. Затова много често натрупват сериозни дългове. За мен обаче там, където болниците натрупват дългове, това преди всичко е свързано с източването на тези болници“. Тя прогнозира, че някои болници могат да изпаднат в несъстоятелност, но това предполага стъпки за начина на подобряване на дейността.", "date": "2018.03.25", "title": "Стоянова: Подмяната на софтуера на касовите апарати е стъпка към изсветляване на икономиката"}
{"url": "http://epicenter.bg/article/Turtsiya-sega---edin-chovek--edin-glas/150230/11/33", "text": " а това даде повод на опозиционния в. „Джумхуриет“ да излезе с публикация под заглавие „Един човек, един глас“, предаде БГНЕС.   Айдън Доган 40 г. финансира и управлява медийната си империя, в която влизат най-авторитетните телевизионни канали като Си Ен Ен Тюрк, Канал Д, Тв 2, Дрийм тв и рейтинговите всекидневници    Напрежението и конфликтите между медийната група на Айдън Доган и Реджеп Ердоган траят вече 16 години, неведнъж държавният лидер и вече водач на управляваща партия на справедливостта и развитието го е нарочвал за мишена заради опозиционния характер на програмите и публикациите. Последно преди седмица „вождът“ изригна по повод статия в „Хюрриет“ със заглавие „И селски кмет няма право да бъде“, която припомни наложената му през септември 1998 г. забрана да заема политически постове и последвалия затвор.  /тогава премиер е Неджметтин Ербакан, а Тансу Чилер е външен министър/. Първото съдебно заседание по наказателното дело е проведено в Анкара едва на 2 септември 2013 г., свидетелите са общо 103 души, от които 76 са задържани зад решетките.   Моделът на стотиците и хиляди, хвърлени в предварителния арест, е познат и от периода след опита за преврат от юли 2016 г.     „Пред очите ни постоянно се ликвидират медиите, излъчващи истинските новини. И по-точно, вижда се, че те загърбват мисията си да информират обективно аудиторията.  . Смятаме, че много от колегите ни принудително ще останат без работа, а колко от тях ще успеят да си намерят нова? Ще следим развоя на събитията“, казва Тургай Олджайто, председател на Дружеството на журналистите в Турция.   Президентът на Синдиката на турските журналисти Гьокхан Дурмуш счита, че скандалната сделка слага края на наличието на централни медии.   и страната ни ще върви още по-надолу по отношение на свободата на печата, прогнозира той и призовава за по-силна солидарност между журналистите, особено с оглед на бързия скок в броя на безработните сред тях. В изявление на Конфедерацията на синдикатите на печатарите и служителите в пресата се подчертава, че истинският играч зад сделката е именно властта, която има за цел преди изборите през 2019 г. да установят един солов глас на всички медии в страната.    Но Ердоган неведнъж декларира, че Турция е „на едно от челните места сред държавите в света по отношение на свобода на печата, най-нови комуникационни технологии, социални медии и интернет журналистика“, и го прави не само пред публика, но и на официалната си интернет-страница. Той твърди още, че обществеността има правото на „бързи, точни и безпристрастни новини“, а медийните организации трябва да могат да отразяват събитията, „без да бъдат подлагани на никакви ограничения“.   Истината е друга – след опита за преврат и въведеното извънредно положение   Обвиненията са като от матрица – шпионаж, пропаганда в полза на терористични организации, съучастие в опит за незаконно сваляне на републиканската власт и отмяна на конституцията, обиди и клевети срещу президента на страната. Всеки е мишена на подозрения за обвързаност и членство в терористичните групировки – ФЕТО на ислямския проповедник и бивш приятел на Ердоган Фетхуллах Гюлен, Кюрдската работническа партия /ПКК/.   По данни, огласени от правосъдния министър Абдулхамид Гюл през февруари т.г., През 2017 г. разследващите прокурори и съдилищата са разгледали около 10 милиона преписки по делата срещу обвиняемите във въпросните престъпления. От тях   подчертава министърът и повтаря, че „Турция е правова държава, в която върховенството на закона е неоспорим факт“.    потребители на социалните мрежи и т.н.   В доклад на „Амнести интернешънъл“ от миналата година се посочва   През юни 2017 г. по време на семинар 11 правозащитници, сред които швед и германец, бяха задържани за терористична дейност и пропаганда, сред тях бе и турската ръководителка на „Амнести“.    Подобни събития, илюстриращи проявленията на „правовата държава“, са в изобилие, но Анкара не чува строгите призиви на международната общност и продължава да настоява   Но още миналото лято Европейският парламент в мнозинството си подкрепи резолюцията за прекратяване на преговорния процес.    . „ обяви преди седмица той, цитиран от всички турски медии.    В края на ноември 2016 г. пред конференция за новата концепция за сигурността той заяви, че „бъдещето трябва да се планира на базата на задълбочения прочит на историята, . „И това стана в Лозана под носа ни. “, посочи Ердоган и припомни, че винаги при споменаването на Лозана „някои се чувстват некомфортно“.   „  Студената война останаха в забрава и на базата на това се опитват да ни затворят в Лозанския договор. Да не ни връзват кусур, обаче ние сме дали дума на нацията си. Ние ще оспорим всички условия“, заяви турският президент пред участниците в конференцията.   Само месец по-късно в реч в конгресния център в Анкара той подчерта, че  . Ние сме нация, която живее в скръбта за нашите загуби от Лозанския договор, каза още Ердоган тогава.   Миналият декември по време на визитата си в Гърция той скандализира домакина си Прокопис Павлопулос с претенции по същата тема и посочи, че „Гърция очевидно не разбира някои елементи от Лозанския договор, подписан преди 94 години, който не касае само двете държави, но и Япония, Великобритания, Португалия и др.“ И не чу, че домакинът му изрази надежда за бързото намиране на изход по Кипърския въпрос, а    Няма как предварително да знаем хода на срещата утре, но е ясно, че  А Асоциацията на европейските журналисти в България издаде символични акредитации за срещата ЕС – Турция на 95 турски колеги, които са зад решетките.", "date": "2018.03.25", "title": "Турция сега – един човек, един глас"}
{"url": "http://epicenter.bg/article/Shte-pobedi-li-Trakiya-sherbeta-/150247/11/0", "text": "Медийният интерес към срещата във Варна на 26.03.2018г поне в България изглежда голям. Все пак по време на нашето европредседателство Борисов има желание да бъде посредник между ЕС и Турция. И е нормално информацията, която се подава към българските медии да бъде за обещаващи резултати.    Самият Борисов сравнява срещата с тази от Техеран 1943г. А те двете срещи нямат нищо общо – нито като повод, нито като участници, нито като геополитическо значение. Историята трябва да се чете от политиците, защото иначе рискуват да правят именно подобни сравнения. Но самият факт, че Борисов използва това сравнение влече след себе си големи очаквания. Борисов разчита резултатът от тази среща да му осигури образ на геополитик. Според мен обаче той не отчита вътрешнополитическия ефект.   В навечерието на събитието социолозите отчетоха влиянието на Гинка Върбакова и нейната сделка с ЧЕЗ за авторитета на Борисов. Резултатът – БСП макар и с твърде малко изпреварва ГЕРБ. Сега социолозите няма да отчитат влиянието на Гинка Върбакова, а влиянието на Ердоган. Точно в този момент прегръдката с Ердоган може социологически да потопи Борисов. Да организираш среща на Ердоган с ЕС във Варна на 26.03.2018г си е политическа авантюра. За българите и България 26 март е Ден на Тракия. На този ден отбелязваме превземането на Одринската крепост и почитаме паметта на тракийските бежанци. От тази гледна точка датата на срещата във Варна е възможно най-лошият избор. И ще се получи така, че Президентът Радев ще бъде с българите и отбелязва Деня на Тракия, а Борисов ще бъде с Ердоган. И какво трябва да отчитат в този случай социолозите? Той резултатът е предварително ясен –социологически Тракия ще победи шербета. С тази среща Борисов ще съсипе и политическите патриоти. Сега те ще имат правото да покажат политическия си патриотизъм, както го правеха преди изборите на границата. Но дали може да са политически патриоти по отношение на Ердоган, когато той е в България, а те самите са участници във властта? Дали политическият патриотизъм няма да бъде приравнен до лакейство? И е достатъчно в Деня на Тракия един само да напомни за Ботев и патриотите, които давали не своята душа, а душата на народа. А такива ще има. Както вече напомнят на Борисов, че трябва да постави и въпроса за тракийските ни бежанци. Борисов предварително отговори, че на тази среща подобни теми няма да се обсъждат. Нека не забравяме и факта, че Ердоган и Борисов преди месеци откриваха ремонтираната с парите на турската държава Желязна църква в Истанбул. Нормално е този факт да бъде припомнен от Ердоган. Нормално е той да очаква и адекватен отговор от домакина Борисов. А дали Борисов може да си позволи в момента адекватен отговор? С други думи във вътрешнополитически план срещата във Варна ще увеличи социологическата преднина на БСП и Радев спрямо ГЕРБ и Борисов. На преден план може да излязат политици, които ще изразят патриотични идеи. Такива са Костадин Костадинов и Велизар Енчев. Те самите дават заявка за това. Няма как да бъдат подминати и всички русофоби в България по време на срещата. Да си спомним само как те се бореха срещу Русия и руския Патриарх на трети март. Е, сега ще трябва да избират между патриотична изява в Деня на Тракия и позиция спрямо въпросите, които трябва Борисов да постави на срещата във Варна. По всяка вероятност те ще си замълчат. А мълчанието ще бъде измерено от социолозите. Какво можем да очакваме в геополитически план? Според мен може да очакваме икономически успех за Турция при преговорите. За това говори и екипа на Ердоган, с който той пристига за срещата. Към този момент е нелогично да очакваме, че ЕС може да поставя политически условия на Ердоган и той да се съобрази с тях. Ако резултатът от срещата е този, то е нормално да се постави тогава и въпроса за смисъла от нейното провеждане. Срещата за ЕС може да бъде успешна ако Ердоган приеме, подпише и изпълни политически условия. Ако няма такива, то значи срещата е една разходка за европейските лидери. Можем ли да очакваме Ердоган да приеме, подпише и изпълни политически условия? Ердоган не е просто турски политик. Това е лидер с измерения, които са твърде големи за българските политици и журналисти. Бих казал даже измерения, които са неразбираеми в България. Ердоган показа изключително ясно с кого може да сключва политически сделки. Геополитическият интерес на Турция е насочен към Близкия Изток. Именно за това партньори там са Русия и Иран. С какво ЕС може да помогне при защита интересите на Турция в Близкия Изток? Отговорът е скромен –с нищо. Тогава от какво са продиктувани очакванията за успех при тази среща? Според мен те са продиктувани от липсата на анализатори в екипа на Борисов. Смятам, че екипът на Борисов за срещата(ако има такъв) не познава изграждането на Ердоган като лидер. Задавам си въпроса дали в ЕС има лидер като Ердоган? Аз лично не се сещам. Ето защо не може да очакваме политически успех за ЕС на срещата във Варна. Без съмнение срещата ще е успех за Ердоган. Той отново ще се държи като лидер, какъвто е безспорно. Как може да очакваме да се държи Ердоган? Като смирен ученик ли? Та нима турския флаг не се вее в Сирия? Ердоган е на своя политически връх и е логично да очакваме той да се възползва от това. Друг е въпросът как ще се държат лидерите на ЕС и домакина Борисов? Големият въпрос за ЕС след срещата ще бъде постигна ли се нещо положително за ЕС или ЕС е бил унижен. Защото тази среща ще се гледа от много ъгли-Русия, Китай, ислямския свят, САЩ. И ако бъде допуснато ЕС да бъде в унизителна позиция по време на срещата, то всички ще отбележат, че това се е случило по време на нашето европредседателство. И накрая ще поставя и още един въпрос, който е свързан с предстоящата среща. Тази среща ще бъде наблюдавана и от всички онези среди в Турция, които в момента са потърпевши от политиката на Ердоган. Защото тези светски среди се чувстват излъгани от ЕС. Та нали самият ЕС позволи на Ердоган да го превърне в оръжие, с което промени конституционният ред в страната.   Та нали пазителите на светска Турция – турските генерали и военни верни на Ататюрк, бяха неутрализирани именно в името на ЕС. Сега именно тези предадени от ЕС светски турски среди ще трябва да преживеят поредното си разочарование. При тази ситуация какво е бъдещето на отношенията на ЕС и Турция?   По време на епохата на Ердоган е ясно, че ЕС ще бъде само инструмент използван от него. Но може ли след епохата на Ердоган да очакваме промяна в отношенията? Не, това е нереалистично. Ако светските среди овладеят властта в Турция след Ердоган, то те вече ще бъдат антиевропейски настроени. И това е нормално след като те станаха жертва в името на ЕС. В този смисъл може да очакваме, че това няма да е среща за продължаване на диалога между ЕС и Турция, а предвестник за неговия край. Дали някой от организаторите на срещата са си задавали подобни въпроси и търсели техните отговори? ", "date": "2018.03.25", "title": "Ще победи ли Тракия шербета?"}
{"url": "http://epicenter.bg/article/Sarbiya--Ne-mozhem-da-zabravim-ili-da-prostim-agresiyata-na-NATO-/150223/7/0", "text": "Не можем да забравим или да простим агресията на НАТО. Това обяви министърът на отбраната на Сърбия Александър Вулин, който днес положи венци на паметника пред болницата \"Драгиша Мишович\" в памет на загинала гвардейска бригада и пациенти в този обект по време на бомбардировките на НАТО срещу СРЮгославия.  Днес се навършват 19 години от началото на военната операция на НАТО против СРЮгославия. Като главна причина за операцията, продължила 78 дни, ръководството на НАТО посочи предотвратяването на геноцида на албанското население в Косово.  Министърът каза, че не знае дали пилотът, който е бомбардирал болницата, е наказан за това и вероятно не е, както и неговият командир, който му наредил да бомбардира болницата, не е наказан за това. \r\n \r\n", "date": "2018.03.25", "title": "Сърбия: Нито ще забравим, нито ще простим агресията на НАТО!"}
{"url": "http://epicenter.bg/article/Italianskiyat-premier-Dzhentiloni-podade-ostavka/150226/7/0", "text": "Италианският премиер Паоло Джентилони официално подаде оставка тази вечер след конституирането на новия парламент, но ще продължи да изпълнява текущите задължения до съставянето на ново правителство, съобщи президентството, цитирано от Франс прес и БТА.   На първото си заседание след парламентарните избори на 4 март Камарата на депутатите и Сенатът избраха председатели след споразумение между дясната коалиция и \"Движение 5 звезди\", които победиха на изборите, но без мнозинство.   Левоцентристката коалиция, големият губещ на изборите, която беше издигнала Джентилони на власт, засега премина в опозиция, отказвайки да служи за \"патерица\" на единия или другия лагер.   В резултат Джентилони връчи оставката си на президента на републиката Серджо Матарела, след което отиде при двамата нови председатели на двете камари, за да ги информира за решението си съгласно протокола.   Президентът на републиката помоли премиера да остане на поста, за да управлява текущите дела, уточни президенството.   Консултациите на Матарела за ново правиелство практически биха могли да започнат от вторник, след като парламентарните групи бъдат конституирани и изберат своите председатели, но според италианската преса те няма да започнат преди 3 април, след великденската ваканция.", "date": "2018.03.25", "title": "Италианският премиер Джентилони подаде оставка"}
{"url": "http://epicenter.bg/article/Premierat-na-Albaniya--Balkanite-sa-v-opasnost-ot-rusko-vliyanie/150243/7/0", "text": "Министър-председателят на Албания Еди Рама предупреди, че държавите на Балканският полуостров са изложени на опасност от руско влияние, предава македонската информационна агенция „Макфакс“. В интервю за британския вестник The Financial Times албанският премиер подчерта, че Балканите са важен регион и поради тази причина не може да се очаква, че Москва ще се оттегли от него. Именно поради тази причина Европейският съюз трябва да започне преговори за присъединяването на Албания към структурите му, изрази увереност Рама, като допълни: „Албания заслужава тези преговори да започнат\".   В последно време в Албания представители на институции и партии, както и на неправителствения сектор и партии отправиха критики към Русия, която според тях засилва влиянието си в страната.    Антируските настроения в страната са осезаеми, а руският посланик в Тирана Карпушин многократно отрича публично опасенията за влиянието на Кремъл, заявявайки, че няма основания за такива. ", "date": "2018.03.25", "title": "Премиерът на Албания: Балканите са в опасност от руско влияние"}
{"url": "http://epicenter.bg/article/Germaniya-arestuva-Karles-Puchdemon/150245/7/50", "text": "Бившият каталунски премиер Карлес Пучдемон е бил задържан в Германия, съобщи „Ройтерс“, позовавайки се на адвоката му.   Полицията е действала в изпълнение на европейската заповед за арест, издадена от Испания.   Пучдемон е влязъл в Германия от Дания. Адвокатът му обаче не уточнява къде е задържан.   В последните дни Пучдемон беше във Финландия, където бе поканен на срещи в парламента и изнесе беседа в Хелзинкския университет. Той обаче е напуснал страната в посока Белгия, където живее в изгнание, съобщи вчера финландският депутат Мико Кярня – един от организаторите на посещението му.   Това се случи след като Испания издаде международна заповед за арест на шестима каталуснки лидери, вкл. Пучдемон, а финландската полиция съобщи, че ще задържи бившия регионален премиер. Към онзи момент обаче местонахождението му беше неизвестно.   Пучдемон и други регионални политици са обвинени в подстрекателство към бунт. Той избяга в Белгия в края на октомври.", "date": "2018.03.25", "title": "Германия арестува Карлес Пучдемон"}
{"url": "http://epicenter.bg/article/Hilyadi-harvati-se-vdignaha-na-protest-sreshtu-Istanbulskata-konventsiya/150248/7/0", "text": "Хиляди хървати изпълниха улиците на Загреб с плакати срещу Истанбулската конвенция. Протестът в събота бе предизвикан от решението на правителството на Андрей Пленкович да предложи документа за ратификация в парламента.  Срещу Конвенцията категорично се обяви Католическата църква, която е доминиращата в страната.   Според Ройтерс протестът е заради определението на пола (джендър) като „социална роля”, което можело да подкопае традиционните семейни ценности. Агенцията отбелязва още, че опонентите на документа подкрепят защитата на жените от насилие, но се опасяват, че определението за джендър прокарва пътя за признаването на транссексуалните и траджендърите като отделна категория. По сходни причини през последния месец още две държави отхвърлиха Конвенцията – България и Словакия, отбелязва Ройтерс. На практика България засега само отложи ратификацията.   Протестиращите носеха огромни плакати с надписи „Спрете Истанбулската конвенция”, „За суверенна Хърватия”и „Това е предателство”. На други се четеше името на транснационалния орган GREVIO, който по силата на Конвенцията ще наблюдава спазването й и ще има правомощия, по-големи от тези на националните институции. Имаше и лозунги за оставка на премиера Пленкович. Сред хилядите митингуващи имаше много млади хора.  Според един от организаторите на протеста – Кристина Павлович, Хърватия се намира в повратен момент, когато или ще запази традиционните и семейните ценности, или ще тръгне по друг път, наложен й от Брюксел. Или ще заприлича на Канада, където вместо „майка” и „татко” има родител 1 и родител 2.   Малък контра-митинг бе организиран от поддръжниците на конвенцията. Наложи се полицията да раздели двете групи, заради словесните сблъсъци между тях, информира Ройтерс.  Преди шествието Католическата църква заяви, че който подкрепя Конвенцията, вече няма да бъде смятан за вярващ. На практика това е отлъчване на църквата. ", "date": "2018.03.25", "title": "Хиляди хървати се вдигнаха на протест срещу Истанбулската конвенция"}
{"url": "http://epicenter.bg/article/Blagoveshtenie-e--Arhangel-Gavrail-donasya-na-Deva-Mariya-vestta--che-tya-shte-rodi-Spasitelya/150058/2/0", "text": "Днес всички християни - православни, католици и протестанти, отбелязват един от най- големите празници според църковния календар - Благовещение. Празникът е част от Великденския празничен цикъл и винаги се отбелязва на 25 март.   Според Библията на този ден Архангел Гавраил донася на Дева Мария благата вест, че тя ще роди Спасителя на човечеството, сина Божий Иисус Христос.   Тайнството е описано в Евагелието от Лука. „Радвай се, благодатна! Благословена си ти между жените!“ - с тези думи ангелът съобщил на Пресветата Дева благата вест.   Дева Мария била дъщеря на благочестивите Йоаким и Анна, които още от раждането й я посветили на Бога. Скоро след като навършила три години, родителите й починали, а детето било напътствано от свещенослужители. Когато Светата Дева навършила годините, в които според юдейския обичай девойките встъпвали в брак, първосвещеникът й обявил, че не може повече да остава в храма и че тя трябва да си избере съпруг. Тя обаче заявила, че се е отдала на Бог и трябва да остане девойка. Тогава свещениците сгодили Мария за Йосиф, далечен неин родственик, който трябвало да се грижи за нея.   Скромна и мълчалива, Пресветата Дева изучила пророчествата и знаела, че предстои да се роди Спасителят на света. От все сърце Мария желаела да види Светата Дева, избрана да дари човечеството с Месията. Ето че това била самата тя.   Благовещение е утвърден като празник от православната църква през VII век. Почита се от майките, тъй като Богородица е тяхна закрилница.    Според народните поверия след Благовещение всеки гледа да излиза от къщи сит и с пари в джоба, та ако го закука кукувицата, да бъде през цялата година сит и с пари.   Вярва се, че ако някой види най-напред щъркел, който не лети, а лежи или ходи, недобро ще го сполети. Ако мома или момък види най-напред лястовица, три пъти завързва празна кърпа, поставя я на покрива и след три дни по нея гадае какъв (каква) ще вземе.   В този ден се извършват дейности с насърчаващо значение, което приписват на празника. Сеят зеленчуци и присаждат плодните дръвчета, за да са \"благи\", \"плашат\" овошките, които не дават плод, бележат агнета и ярета, защото се вярва, че по-малко ще ги боли. Пчеларите отварят кошерите и пускат пчелите, за да събират сладък мед. Пробиват ушите на момиченцата, за да им сложат обици.   Вярва се, че на Благовещение и най-силната отрова губи своята сила. Според поверието на този ден излизат самодивите и самовилите.   \"Събуждат се и излизат от дупките\" змиите и гущерите. В тази връзка се изпълняват редица обредни действия, които според народните вярвания имат предпазваща и прогонваща сила. Преди изгрев палят огън на едно или на три места или по всички ъгли на двора и слагат говежда тор да пуши и прогонва влечугите. Деца и възрастни удрят тенекии и звънци и с тичане обикалят двора и къщата. Тези действия са съпроводени с изричането на специална словесна формула: \"Бягайте, змии и гущери, днеска е Благовец\" или \"Бягайте, змии, Благовец ша ва затисне\" и др. под. Като прескачат огъня, момците си пърлят леко краката, за да не ги хапят змиите през лятото. Пак за предпазване жените не шият ­ \"да не ги дупчат змиите\", не месят хляб, \"че ще се свие змия на него\".   На обредната трапеза присъстват риба (изпечена или сварена), шарена пита, лучник. Благовещение е денят, който по особено тържествен начин се отбелязва в старинния столичен храм „Света София - Премъдрост Божия“, приел го за свой храмов празник.   По повод светлия празник в древния храм Негово Светейшество Българският патриарх и Софийски митрополит Неофит ще възглави св. Литургия.    Блага, Благо, Благовест, Благовеста, Благой, Благойна, Ева, Евангелина, Добрин, Добринка, Добромир, Добромира, Добрина и др.                  ", "date": "2018.03.25", "title": "Благовещение е! Архангел Гавраил донася на Дева Мария вестта, че тя ще роди Спасителя"}
{"url": "http://epicenter.bg/article/Pogovori-saprugata-na-vnezapno-pochinaliya-Stefan-Sharlopov---Boyana/150221/2/0", "text": "Пред Лора Крумова в предаването „Събуди се“ по Нова телевизия проговори съпругата на внезапно починалия Стефан Шарлопов – Бояна.   Тя заяви, че е изключително трудно за цялата фамилия и добави: „За съжаление аз не мога да иззема ролята му, аз съм майка само, а не баща“.   Бояна Шарлопова днес управлява целия бизнес заедно с най – голямата дъщеря на Стефан - Ева. Тя сподели, че бизнесът му е много подреден. „Влязох в негови лични неща и той наистина е много подреден“, каза Шарлопова. Тя си припомни как в последните месеци Стефан е започнал да обръща повече внимание на семейството си и поясни, че до преди две години бизнесът му е бил на първо място.   Бояна Шарлопова разказа и как е починал съпругът й и напомни: „Той живя като победител и умря като такъв“.   \"Стресът е най-големият ни враг. През последните месеци той успя да се обърне към себе си, да прецени важните си неща. За жалост животът е жесток и ни го отне в момента, в който вече можеше да се наслади на постигнатото.\", коментира Шарлопова.   \"Той показваше на момчетата как трябва да се уважават жените. В момчетата много се забелязва неговият почерк, а те са само на 7. Искам да благодаря на всичките си приятели, защото в момента не съм добра кондицяr\", обяснява тя.   Бояна Шарлопова разказа също как е настъпила смъртта на съпруга й и сложи край на всички спекулации по темата. \"Вечерта в неделя той не се чувстваше добре. Имаше вирус, децата бяха болни. Стефан казваше, че чувства неразположение - главоболие. Момичетата го разтриха. Беше му високо кръвното, но не чак толкова, че да се притесним. Казват, че това е сладката смърт - да умреш в съня си. Причината за смъртта е сърдечна недостатъчност. Не се е мъчил.\", разказва тя. \"Сутринта се събудих, но нямах желание да ставам. Прегърнах го, усетих го студен, но - нищо. После, когато светнах лампата, то беше ясно. Опаковката е останала, духът го няма. Изпратих децата на училище, не исках да го виждат така, нищо не им казах.\", със сълзи на очи си спомня Шарлопова. \"Децата го сънуват - аз не. Усещам го. \", заключва почернената жена.   Бояна разказа, че всяка вечер с децата си говорят за \"тати\" и с какво ще го запомнят. \"Благодаря на всички приятели, които са около мен\", каза Бояна и призна, че има и разочарования, но не е изненадана от тях. Тя сподели една мъдрост, която харесва: \"В живота няма приятели и врагове - има само учители.\" Тя обясни, че е много подготвена за бизнеса заради подготовката си от живота си със Стефан Шарлопов. \"Видях колко съм подготвена за бизнеса. Знам много повече от хората в офиса, защото бях 24 часа до него\", допълни съпруата на Шарлопов.  Тя каза още, че с голямата му дъщеря Ева са \"ръка за ръка\" и \"гръб в гръб\" и нито една от двете не може да вземе решение сама.   Очаквайте подробности", "date": "2018.03.25", "title": "Поговори съпругата на Стефан Шарлопов – Бояна: Той живя като победител и умря като такъв!"}
{"url": "http://epicenter.bg/article/Patriarh-Neofit-oglavi-Svetata-liturgiya-za-Blagoveshtenie/150222/2/0", "text": "На 25 март - на Светото Благовещение, православните християни възпоменават радостното за всички събитие - Благата вест от Ангела Божий, донесена на Дева Мария за скорошното раждане на отдавна очаквания Спасител.   Гост на Благовещение в Софийската духовна семинария \"Св.Йоан Рилски\" днес е Българският патриарх и Софийски митрополит Неофит, който оглави от 9.00 часа Светата литургия за празника.   Това съобщи отделът \"Връзки с обществеността\" при Светия синод на БПЦ.   В 10.30 часа пред фиалата на семинарията ще стане традиционното предаване на семинарското знаме, което се предава от завършващия дванадесети клас на учениците от единадесети клас.   От 19.00 часа ще се състои и празничният концерт с църковни песнопения и народни песни. Ректорът, преподавателският състав и учениците от Софийската духовна семинария отправят покана към всички православни християни да се включат в празничните прояви за Благовещение.", "date": "2018.03.25", "title": "Патриарх Неофит оглави Светата литургия за Благовещение"}
{"url": "http://epicenter.bg/article/Lyubka-Kachakova--Bakardzhiev-mozhe-da-bade-saden-za-razrushavaneto-na-mavzoleya/150224/2/0", "text": "\"Мавзолеят на Георги Димитров трябваше да бъде преобразен и използван. Там са вложени милиони. Това да съборим сграда и да използваме после подземията й звучи наистина безумно\", заяви пред NOVA бившият зам.министър Любка Качакова. \"Според юристи Бакърджиев може да бъде съден. Той е подписал за унищожаването на една сграда, която не му е бащиния\", смята тя.    написа Качакова и във Фейсбук \"Тази сграда беше символ на всичко онова, което ние намирахме за неприемливо\", контрира Методи Андреев, който беше в основата на закона за премахването на комунистическите символи и паметници. По негово мнение мавзолеят е бил взривен \"непрофесионално\" и \"гротескно\". \"Разрушаването на Мавзолея не е чак такава загуба. Някои сгради, които са символи, трябва да бъдат премахнатои. Сега го няма и обществото е разделено. Представете си, ако го имаше. Той беше натоварен с изключителен негативизъм заради мумията, която беше там\", подчерта той. \"В центъра на София, столицата на една православна държава да има гроб, е недопустимо\", убеден е Андреев.   Мавзолеят на Георги Димитров е построен през 1946-а година веднага след смъртта на комунистическия ръководител. Масивната сграда е вдигната за рекордните 6 дни. 50 години по-късно бързото строителство се оказва изключително издръжливо. Пак 6 дни трябват, за да бъде съборен един от най-ярките комунистически символи в центъра на столицата. Събарянето става по нареждане на строителния министър в правителството на СДС Евгений Бакърджиев, който по това време е и вицепремиер. \"Повечето неща, които ни разделят в тази държава, трябва да вече да не ни пречат\", аргументира се тогава той.  Обществото е разкъсано - на сини и червени, на поддръжници и на противници на идеята за заличаването следите на Мавзолея. Така са и партиите в 38-то Народно събрание. На 21-ви август 1999-та година първият взрив оглушава софийските улици. Опитът се оказва неуспешен. Детонацията успява единствено да наклони сградата. Следващите 6 дни преминават с нови взривове и нови опити сградата да бъде заличена. И тя пада – на 27-и август. Близо 20 години след този взрив обаче обединението не идва. И днес Мавзолеят като символ на един период, продължава да разделя и партиите, и обществото.  ", "date": "2018.03.25", "title": "Любка Качакова: Бакърджиев може да бъде съден за разрушаването на Мавзолея"}
{"url": "http://epicenter.bg/article/Natsionalniyat-savet-na-BSP-se-sabira-na-zakrito-zasedanie-dnes/150227/2/48", "text": "Националният съвет на БСП ще проведе заседание по вътрешнопартийни въпроси. Заседанието е предвидено за 11 часа в зала „Александър Лилов“ в централата на БСП на ул. „Позитано“ № 20, предаде БНР.   Проектът на дневен ред включва доклад на лидера на БСП Корнелия Нинова за актуалната политическа обстановка в страната и задачите пред оглавяваната от нея партия.   В програмата за работа на Пленума е и годишният финансов отчет на БСП и изпълнението на бюджета на Националния съвет за 2017 г., както и утвърждаване такъв за настоящата година.   Заседанието ще се проведе съвместно с Общопартийната контролна комисия на БСП.   Пленумът се провежда в момент, когато социолозите са категорични, че има разместване на политическите пластове, а причина за това е  казусът с продажбата на ЧЕЗ. Тенденцията ще бъде обсъдена на висшия форум в БСП, който ще разгледа и редица вътрешнопартийни въпроси и секторните политики на социалистите.", "date": "2018.03.25", "title": "Националният съвет на БСП се събира на закрито заседание днес"}
{"url": "http://epicenter.bg/article/V-GERB-se-gotvyat-za-udari-i-falshivi-novini-ot-BSP/150231/2/48", "text": "Семинар на тема \"Отворено управление, коалиция и стабилност\" събра в Поморие актива на ГЕРБ от цялата бургаска област. На форума присъстваха депутати, кметове и общински съветници от региона.   \"Ще говорим за реалните политики, които предстоят през следващите месеци, стабилността, която имаме в държавата и да се подготвим за фалшивите новини и всички спекулации, които ще се правят от нашите политически опоненти в лицето на БСП. Те нямат алтернативните решения, те не могат да се похвалят с управленски решения и тяхната единствена цел е да рушат и дискредитират опонента си. Но не бива да забравяме как се развиха морските общини в Бургаска област по времето на управлението на ГЕРБ\", каза преди началото на семинара зам.-председателят на партията Цветан Цветанов, пише „Монитор“.   Той допълни, че повод за организирането на форума са двата предстоящи вота през 2019-та година - европейските избори през пролетта догодина и местните през есента. Цветанов посочи още, че една от най-важните теми е кохезионната политика през новия програмен период, който стартира от 2020-та година.   \"Това е доверие, изграждано с години на база видимите резултати, които сме давали. Работим да решаваме проблемите на хората в съответните избирателни райони. Поводът за днешната среща е започването на подготовката, както за европейските, така също и за местните избори. Преди 2 седмици имахме силно мероприятие в София – срещата на Комитета на регионите, където заедно с нашите кметове и председатели на общински съвети дискутирахме това, за което трябва да се подготви Европа в новия финансов програмен период. Развитието на всички български общини е свързано със солидарността, която получаваме от ЕС. Това, което ние правим, е не само да говорим за реалните проблеми, които стоят за решаване, но също така да знаем на какво може да разчита местата власт в новия програмен период, който започва 2020 година. Точно затова дискутирахме тази политика, защото знаем че след излизането на Великобритания ще се получи сериозен дефицит и невъзможност да получаваме същите пари, както досега\", коментира Цветан Цветанов.   Той посочи, че в този финансов програмен период парите, за които могат да кандидатстват българските общини, са в размер на 7, 4 млрд. лева. \"Това е сериозен финансов ресурс, който няма как да дойде от данъците или бюджетите на общините или от държавата. Тук говорим само за местна власт. За да имаме добър туризъм ние се нуждаем от пречиствателни станции и това, което направихме през последните години е да работим в тази посока – да има повече възможности за почивка, повече работни места\", допълни зам.-председателят на ГЕРБ.   България няма намерение да гони руски дипломати по повод скандала, който избухна във Великобритания, стана ясно от изказване на зам.-председателя на ГЕРБ Цветан Цветанов. \"Има единна позиция на ЕС и България, като член от европейското семейство е солидарна към нея. Това, което беше изразено от Великобритания бе възприето и подкрепено от всички велики сили, които изповядват европейските ценности. В тази посока няма какво повече да се коментира. Но дали България ще изгони руските дипломати? Когато има нарушаване на националната ни сигурност се предприемат съответните действия. Към настоящия момент обаче такива данни няма и не е необходимо да се пристъпва към подобни действия\", заяви в Поморие Цветанов по повод публикация във вестник Таймс, според която САЩ и 20 европейски държави се готвят да изгонят руски дипломати свързани с разузнавателни служби.    Цветанов коментира и отношенията между коалиционните партньори в правителството.  \"С обединените патриоти имаме различия, но те не са в управленската ни програма. С тях се работи много по-добре отколкото с Реформаторите, защото се  придържаме към поетите ангажименти за съвместно управление. Видяхме си слабостите с Реформаторите и се поучихме от грешките си. Затова разцепване на коалицията не стои на дневен ред\", категоричен бе Цветанов.    По повод изказването на Валери Симеонов, че не е бил поканен на високата среща ЕС-Турция във Варна, защото имало опасност \"да се изпусне с нещо\", Цветанов заяви: \"Тук говорим за лидерска среща между факторите в ЕС. Това, което прави премиера Борисов се оценява високо и от Турция и от ЕС. Важното е как да стане конструктивен диалог с Турция, да не забравяме, че на нейна територия се намират около 3,5 млн. бежанци. ЕС пое ангажимент и в момента тези хора се нуждаят от интеграция, а това не може да е ангажимент само на Турция. Европа разчита на срещата във Варна, за да се възстанови диалога с Турция, но не бива да забравяме, че тя е на ниво европейски лидери\".", "date": "2018.03.25", "title": "В ГЕРБ се готвят за удари и фалшиви новини от БСП"}
{"url": "http://epicenter.bg/article/Rumen-Radev-shte-provede-sreshta-sas-slovenskiya-si-kolega-Borut-Pahor/150232/2/0", "text": "На 26 март президентът на Република Словения Борут Пахор ще бъде на официално посещение в България по покана на държавния глава Румен Радев. Това съобщиха от прессекретариата на държавния глава.   Перспективите за европейска интеграция пред региона на Западните Балкани в контекста на Българското председателство на Съвета на ЕС, двустранните отношения между България и Словения и задълбочаването на регионалното сътрудничество, както и откриването на пряка въздушна връзка между Любляна и София ще бъдат сред акцентите в разговора на двамата държавни глави.   От 9.30 часа на площад „Свети Александър Невски“ ще се състои церемонията по официалното посрещане на държавния глава на Словения. Борут Пахор ще положи венец пред Паметника на Незнайния воин.   Двамата държавни глави ще проведат среща „на четири очи“ на „Дондуков“ 2 от 10 часа, след което ще се проведат пленарните разговори на официалните делегации на България и Словения.   В 11 часа двамата президенти ще дадат съвместна пресконференция. В рамките на посещението си словенският президент Борут Пахор ще разговаря със зам.-председателя на Народното събрание Явор Нотев и с председателя на Комисията за външна политика Джема Грозданова.", "date": "2018.03.25", "title": "Румен Радев ще проведе среща със словенския си колега Борут Пахор"}
{"url": "http://epicenter.bg/article/Atanas-Kostadinov--Darzhavata-ne-biva-da-uchastva-v-aferata--quot-ChEZ-quot-/150234/2/48", "text": "„Всички говорят за сделката „ЧЕЗ“, аз съм склонен да говоря за аферата „ЧЕЗ“, която е с международно измерение. Не бих посъветвал никоя държава да участва в подобна афера. Сделката трябва да се рестартира и да започне на светло с нова процедура“.   Тази позиция изрази пред БНР депутатът от БСП Атанас Костадинов. По думите му, сегашното ни законодателство съдържа основания Комисията за енергийно и водно регулиране да се произнесе по няколко хипотези, сред които и предполагаемата задлъжнялост на оператора: \"Българската държава винаги може да стои встрани, права до масата и без никой да я допуска до масата на вземане на решения, но ние твърдим с нашето писмо до КЕВР, че и в момента българското законодателство при определени съмнения позволява сделката да бъде спряна, стопирана, замразена или разплетена.\"     В коментар по работата на временната парламентарна комисия за ЧЕЗ Костадинов посочи, че не е ясен произходът на \"един от малкото базови документи за работа на комисията\" – депозираното от премиера в секретната секция на деловодството на парламента писмо, което представлява снимка на таблица с участници в сделката.   Атанас Костадинов е на мнение, че създадената по време на първите два кабинета на Бойко Борисов среда за инвеститорите и на обикновения бизнес е такава, че \"ги кара по най-бързия начин да напуснат страната\". „Четири години те (ЧЕЗ) работят в условията да не знаят дали им e отнет лицензът. Е, в тази среда дори малко късно се появи Гинка Върбакова. За мен тази афера, освен че в дъното стои пряко покровителстване от висши държавни служители на най-високо ниво (без знанието на премиера не е възможно да се направи нищо), до финалната – изключително нелицеприятна реализация, ние сме поставени в една изключително тъмна и недостойна история, в която не дай Боже българската държава да се забърка и да стане участник.“ „С това генериране на дълг (тъй като госпожа Върбакова не разполага със свои средства в размер на 300 млн евро), със залагането на акциите на това дружество в среда, която няма изяснени собственици, хипотезите за скрито придобиване са водещи“, отбеляза още Атанас Костадинов.   Относно тезата за присъствието на държавата в електроразпределителния сектор той изтъкна:  \"Най-първата класическа либерална теза за държавата нощен пазач – тоест границите на интервенцията трябва да са такива, както беше през ранните 90-те години, вече е изживяна дори в либералната идеология. Твърдя, че тезите за държавата – лош собственик, водещи либерални тези, които имат принос в икономическото развитие на света, също вече са до голяма степен несъстоятелни или поне се нуждаят от сериозна преоценка. Ето, ЧЕЗ е държавно дружество. В Белгия, във Франция, в Испания, в Гърция енергоразпределението е  държавно дело. Продължаваме да настояваме на тази позиция.\"", "date": "2018.03.25", "title": "Атанас Костадинов: Държавата не бива да участва в аферата \"ЧЕЗ\""}
{"url": "http://epicenter.bg/article/Hudozhnikat-Dimitriy-Lyubenov-podari-na-Tsvetan-Tsvetanov-svoya-kartina/150236/2/48", "text": "Ху дожникът Димитрий Любенов подари на председателя на парламентарната група на ГЕРБ и заместник-председател на партията Цветан Цветанов свой великотърновски пейзаж по повод празника на старата столица. Талантливият мъж изненада Цветанов по време на празничното шествие на 22 март, което прекоси града от църквата „Св. 40 мъченици“ до паметника на Майка България.   Този жест към Цветанов е в знак на уважение, а Димитрий Любенов поднесе подаръка си в навечерието на собствения си рожден ден – 23 март. „Много одобрявам характера и начина на действие на Цветан Цветанов. Допада ми това, което говори и как постъпва“, коментира художникът, който подчерта, че подаръкът към Цветанов е от сърце.   В края на миналата година Димитрий Любенов подреди своя изложба в Народното събрание. В експозицията бяха показани 37 картини - пейзажи, натюрморти, портрети и фигурална живопис. Половината от платната са били откупени, информира Любенов. Голям великотърновски маслен пейзаж от улица „Гурко“ тогава закупи и Цветан Цветанов. „Радвам се, когато творбите ми са оценени и притежавани от добри хора“, сподели именитият великотърновски художник. Той разказа, че за подарък към Цветанов е избрал една от картините си, които най-много харесва.   Цветан Цветанов и Димитрий Любенов се познават още от 2015 г., когато председателят на ПГ на ГЕРБ откри първата изложба на художника в Народното събрание.   Макар и роден във Видин, Димитрий Любенов се смята за великотърновски художник. Именно във Великотърновския университет през 1971 г. той е завършил живопис и оттогава твори в старата столица. Има повече от 20 самостоятелни изложби у нас и в чужбина.", "date": "2018.03.25", "title": "Художникът Димитрий Любенов подари на Цветан Цветанов своя картина"}
{"url": "http://epicenter.bg/article/Boil-Banov--Za-kulturata-vechno-nyama-pari/150237/2/0", "text": "На Ларгото има сериозна отводнителна система... ...Плочките върху самите куполи са закрепени на специални скари и винаги има опасност при по-активно въздействие отгоре те да се разместят. Това каза пред БНТ министърът на културата Боил Банов по повод острите коментари за необходимост от ремонтни работи по съоръженията на Ларгото. Той заяви, че в близките дни, при подходящо топло време, ще се направи проверки и ще се установи откъде идва проблемът. И не просто ще се замаже отгоре, а ще се направи така, че да не се повтаря, уточни министър Банов. По думите му реакциите на хората го радват и той ги намира за естествени. Реакциите им понякога са крайни, но така трябва да бъде, защото провокират към действие, допълни той. На въпрос за състоянието на Народната библиотека и необходимостта от сериозен ремонт там министърът на културата отбеляза, че това е обект, в който в продължение на дълги години нищо не е правено.   В Народната библиотека се изисква специална интервенция и се подготвя такова нещо. Прави се анализ на конструктивното ѝ състояние. Ние даваме пари всяка година и кърпим дупки, но така не става. Там трябва цялостно решение, категоричен е Банов.   Той счита, че културата е системно недофинансирана и подценявана в Европа, а и в света. „Тя се надценява като инструмент за потушаване на военни конфликти, хората да се опознават и сприятеляват и да прекратяват разпри от столетия, а се подценява винаги, щом стане дума за финансиране, изтъкна Банов.", "date": "2018.03.25", "title": "Боил Банов: За културата вечно няма пари"}
{"url": "http://epicenter.bg/article/Balgarskata-pravoslavna-tsarkva-shte-izprati-delegatsiya-za-chestvaniyata-na-Ohridskata-arhiepiskopiya/150242/2/0", "text": "Ако има покана, ще изпратим. Това заяви пред БГНЕС Негово Светейшество българският Патриарх Неофит, отговаряйки на въпрос дали Българската православна църква ще изпрати делегация в Република Македония по случай честванията на 1000 години от създаването на Охридската архиепископия в град Охрид на 28-ми май тази година. На въпрос как ще се чества у нас тази годишнина, патриарх Неофит заяви: „Ще се обсъди както е прието, така ще го отпразнуваме. Засега още няма програма за празнуването“.  На специално заседание на 13-ти март Светият Синод на Македонската православна църква /МПЦ/ - Охридска архиепископия взе решение за отбелязване на 1000-годишнината от Охридската архиепископия в катедралния храм \"Света София\" в Охрид на 28-ми май. Охридската архиепископия /1018-1767 г./ Охридската архиепископия е създадена от император Василий Втори през 1018 г. след падането на Първото българско царство под византийска власт. Тя е приемница на понижената в ранг Българска патриаршия и обхваща първоначално 31 епископии. Официалните титли на охридските архиепископи са: първоначално Архиепископ на цяла България, от средата на 12 век се ползва и Архиепископ на Първа Юстиниана и цяла България или на всички българи. Катедрален храм на Охридската патриаршия е базиликата \"Света София\" в Охрид, която е построена от княз Борис I в 863 г. върху стар християнски храм от късноримската епоха. През 1767 г. по настояване на Вселенския гръцки патриарх Охридската архиепископия е закрита неканонично, а нейният диоцез присъединен към Вселенската патриаршия. Последният Охридски архиепископ е Арсений II Охридски Жителите на Охрид се обръщат с пълномощно писмо от 9 април 1861 г. \"до представителите на българския народ\" в Цариград, да помолят Високата порта за избавяне \"от своеволието на гръцкото духовенство, като потвърди основанието на автокефалната архиепископия на Първа Юстиниана Охридска и на цела България\". През 1872 г. Натанаил Охридски е ръкоположен за пръв митрополит на Българската екзархия в Охрид. ", "date": "2018.03.25", "title": "Българската православна църква ще изпрати делегация за честванията на Охридската архиепископия"}
{"url": "http://epicenter.bg/article/Svetovniyat-okean-ni-vrahlita--Do-100-godini-vodata-shte-izyade-golyama-chast-ot-morskite-darzhavi-/150249/7/0", "text": "Модели на промените в атлантическите течения през последните десетилетия позволиха на международна група учени да изчислят с каква скорост се надигат нивата на световния океан.   Според специалистите до сто години водата ще изяде голяма част от териториите на някои от най-големите морски държави. С предполагаемото засилване на глобалното затопляне се усилват и подводните течения в Атлантическия и Северния ледовит океан, предаде Utro.ru, цитирано от obekti.bg.   Така се променя преразпределението на водите, което ускорява темпото на настъпващите към крайбрежията водни масиви, смятат изследователи от Севилския университет. Колкото по-топъл е въздухът над океаните, смятат те, толкова по на юг отиват подводните течения. Паралелно с това се засилва и тяхната скорост. На всичкото отгоре, \"мигриращия\" на север Гълфстрийм само засилва този ефект.   Прогнозата на учените е тревожна. До края на този век по-голямата част от Исландия, практически цялата Шотландия и много от северните острови ще се окажат под водата. Наводнения заплашват и Дания и Холандия.   Захлаждането на Гълфстрийм ще наруши температурния баланс в северните ширини и на останалите незасегнати от вълните територии на Великобритания, Ирландия и отчасти Канада просто няма да може да се живее.   Топенето на южните ледници пък заплашва буквално всички островни държави в Тихия и Индийския океан. Някои учени даже призовават хората от тези нации да се приготвят за най-лошото.   Така, според оценката на изследователи от университета в Торонто, до 2110 г. нивото на Атлантическия океан край Ню Йорк може да се надигне с 1,3 до 1,5 метра в сравнение с днешното.   Това ще бъде следствие от мощен гравитационен ефект, възникваш при топенето на големи полярни ледници. При това канадските учени смятат, че южното полукълбо на планетата трябва да се приготви за повишаване на морските нива не с 1-2, а с цели 5-6 метра!   За последните 500 хиляди години Земята е преживяла четири климатични пика. Преди около 20 000 години планетата преминава през последния си засега ледников период. Испански океанолози изчислиха, че в този момент в Атлантическия океан практически не е имало силни океански течения. Подводните потоци са се движели главно в северните райони на световния океан.   С повишаването на атмосферната температура обаче теченията активно започнали да се местят на юг. Компютърен модел на днешните климатични промени показва, че и днес в моретата може да се случи същото.", "date": "2018.03.25", "title": "Световният океан ни връхлита. До 100 години водата ще изяде голяма част от морските държави "}
{"url": "http://epicenter.bg/article/Zukarbarg-se-izvini-na-potrebitelite-na--Feysbuk--za--zloupotrebata-s-doverie-/150250/7/0", "text": "Основателят Фейсбук Марк Зукърбърг се извини на британците за \"злоупотреба с доверие\". Това той направи на цяла страница от страниците за обяви в британски вестници, след като се оказа.   В последните дни се разбра, че компания за политически консултации се е сдобила с личните данни на 50 милиона потребители на социалната мрежа. \"Ние отговаряме за защитата на вашата информация. Ако не можем да го правим, не го заслужаваме\", се казва в публикуваната днес обява, подписана от Зукърбърг, цитирана от Ройтерс. Най-голямата социална медия в света е подложена на все по-щателни правителствени проверки в Европа и САЩ, след като информатор разкри, че \"Кембридж аналитика\" си е позволила неправомерно да използва данни на потребители на мрежата, за да оформя профили на американските избиратели, използвани по-късно, за да се наклонят везните в полза на избирането на Доналд Тръмп за президент на САЩ. Текстът на извинението бе публикуван в множество днешни издания, включително \"Обзървър\" - един от вестниците, чиито публикации доведоха до срив в цената на акциите на Фейсбук. В извинението си Зукърбърг изобщо не споменава консултантската компания, но говори за руския университетски преподавател Александър Коган, отбелязва Франс прес. Приложение, разработено от университетския изследовател позволи изтичането на данните във Фейсбук на милиони хора през 2014 г. \"Това беше злоупотреба с доверие и съжалявам, че не направихме повече тогава\", казва шефът на социалната медия, повтаряйки извинението, което поднесе в телевизионни интервюта миналата седмица. \"Кембридж Аналитика\" твърди, че отначало смятала, че данните са получени законно и по-късно ги е заличила по настояване на Фейсбук. Компанията каза, че не е използвала тези данни при работата си за американските избори през 2016 г. В нощта срещу събота служители на британския регулаторен орган за защита на личните данни претърсваха лондонските офиси на \"Кембридж Аналитика\" няколко часа. Зукърбърг, чиято фирма изгуби над 50 милиарда долара от пазарната си стойност след избухването на скандала, заяви, че Фейсбук ще предостави на потребителите повече информация кой има достъп до данните им и възможност да упражняват контрол. \"Благодаря ви, че вярвате в тази общност. Обещавам ви да работим по-добре за вас\", писа той.", "date": "2018.03.25", "title": "Зукърбърг се извини на потребителите на „Фейсбук“ за ”злоупотребата с доверие”"}
{"url": "http://epicenter.bg/article/Bivsh-sluzhitel-na-Zukarbarg-s-novi-razkritiya--Feysbuk-krade-danni-i-chrez-igri/150255/7/0", "text": "Бившият мениджър на Фейсбук Санди Паракилас разкри, че социалната мрежа краде лични данни на свои потребители дори чрез игри. \"Профилите ни в мрежата са стоки, които ежедневно се продават\", заяви младият мъж пред вестник \"Вашингтон пост“. Докато работел във Фейсбук от 2011 до 2012 година, той отговарял за спазването на правилата за защита на данните на потребители. Паракилас призна, че тогава не се притеснявал толкова много за защитата на личните данни, но аферата с компанията „Кеймбридж Аналитика“, за която се каза, че е манипулирала потребители в полза на Доналд Тръмп, го накарала да проговори. Той обясни, че данни са крадени и чрез големия брой популярни игри на Фейсбук, сред които „Кенди краш“ и „Фармвил“. Той припомни, че всеки път, когато потребител сваля някакво приложение, се появява прозорец, в който се иска разрешение за достъп до публични данни -  имена, снимки, лайкове. Приложението обаче получавало и достъп до информация, която потребителят крие като тайна. Междувременно основателят и главен изпълнителен директор на Фейсбук Марк Зукърбърг се извини на британците за \"злоупотреба с доверие\". Това той направи на цяла страница от на мястото за обяви в британски вестници.", "date": "2018.03.25", "title": "Бивш служител на Зукърбърг с нови разкрития: Фейсбук краде данни и чрез игри"}
{"url": "http://epicenter.bg/article/Rusiya--Obvineniyata-na-Velikobritaniya-po-sluchaya-Skripal-granichat-s-banditizam/150261/7/97", "text": "Руският президент Владимир Путин е „абсолютно спокоен и сдържан“ по отношение на обвиненията на Великобритания по случая Скрипал. Това заяви прессекретарят на Кремъл Дмитрий Песков в интервю пред руска телевизия, предава електронното издание EuraAsia Daily, цитирано от „Фокус“. Обвиненията по делото за отравянето на бившия полковник от ГРУ Сергей Скрипал и неговата дъщеря в Солсбъри и последвалите ходове на Лондон бяха характеризирани от Песков като граничещи с бандитизъм.   „Това е невиждана грубиянщина. Главното е, че никой никога не е виждал подобна ситуация, когато обвиняват в нещо страна, което даже не могат да формулират, а и не се опитват да формулират. Констатираме, че това е абсолютно безпрецедентно и граничи, навярно, с бандитизъм в международните отношения. А какво стои зад това? Техните вътрешни британски проблеми или проблемите във взаимоотношенията между Великобритания и нейните съюзници или нещо друго? Това, най-вероятно, не е наша работа. Нашата работа е как да се справим с тази провокация“, отбеляза Песков.", "date": "2018.03.25", "title": "Русия: Обвиненията на Великобритания по случая \"Скрипал\" граничат с бандитизъм"}
{"url": "http://epicenter.bg/article/Gratski-ministar-kam-Turtsiya--Shte-vi-smazhem--kakto-prez-1821-godina-/150262/7/51", "text": "В изказване по случая годишнината от гръцката независимост от османско владичество, обявена на 25 март 1821 година,   предава електронното издание на гръцкия вестник Kathimerini. „ категоричен е Каменос.   „ “, заяви той.   „Нашите въоръжени сили са готови да се изправят пред всяко предизвикателство към териториалния ни интегритет“, добави военният министър.      По-рано през деня Ергоган заяви за планове за създаване на „Велика Турция“ след интервенцията на турската армия в кюрдския анклав Африн в северна Сирия, припомня Kathimerini.   Премиерът Алексис Ципрас призова Турция да спре незаконните си действия. Той бе на остров Псара в Егейско море, където присъства на парада по случай годишнината от обявяването на гръцката независимост в неделя.  , заяви Ципрас.   „В ден като този ние отдаваме заслуженото на всички мъже и жени и младите войници от всички краища на страната, които защитават нашия национален интегритет и суверенитет по 24 часа на ден“, продължи гръцкият премиер.   . „Искам да уверя тях и гръцкия народ, че нашите мисли, не само днес, когато празнуваме свободата си, а и всеки ден, са с тях и ние правим всичко нужно, за да могат те да се приберат вкъщи“, допълни той.  ", "date": "2018.03.25", "title": "Гръцки министър към Турция: Ще ви смажем, както през 1821 година!"}
{"url": "http://epicenter.bg/article/Tsvetya-i-pleveli-v-gradinkata-na-vlastta/150251/11/33", "text": "  Стара и основополагаща традиция на всяка добре управлявана и затова внушаваща уважение държава е спазването на меритократичния принцип. Същността му е властовите позиции да се заемат от хора с високи и проверени в практиката качества. Развитите общества отдавна са разбрали, че до кормилото на държавата не бива да се допускат случайни (или случайно попаднали) хора. Затова системата за подбор и назначаване на управляващите се наблюдава внимателно от гражданите и медиите, а реакциите срещу отклоненията - безкомпромисни.   У нас това правило не се спазва последователно. Но това е половината от бедата. Противно на всякаква логика на узряването на демокрацията, българската държава бележи видим регрес на стандартите на подбор на заемащите ключови управленски позиции, при това на всички нива - от младшите експерти в администрацията до членовете на правителството. . При това тръните и плевелите завладяват градината, задушавайки безмилостно малкото останали тук-там цветя.    Да вземем като най-прясната илюстрация  скандала около основните персонажи в пиесата на абсурда \"Продава се ЧЕЗ\" и тяхното поведение.   (каквото и да означава това). Не е възможно двете да са едновременно верни, а по-правдоподобно изглежда първото, ако отчитаме една от първите публични реплики на въпросната госпожа - \"Нима е задължително да имаш средно образование, за да правиш бизнес?\" При това \"приложният лингвист\" срича пред депутатите писмо, очевидно написано от някого, който се чувства техен стопанин (или поне господар на мнозинството от тях).    (оставката). И двете действия очевидно са плод на нечие разпореждане и зад тях прозира нескопосан кризисен пиар. Мотивите за оставката са неубедителни и изцяло насочват към хипотезата за \"жертва на пешка\". А \"оставането\" (фактическото оттегляне на оставката) не само не опровергава, а   В това отношение министърът на енергетиката не е нито първият, нито най-големият грешник - българските политици и особено днес   Достатъчно е да припомним придобилата конституционни измерения сапунена опера \"Делян Добрев (не) си отива\". Човек със собствена тежест и професионално име не прави така. По този начин постъпват изпълняващите чужда воля фигуранти.    Иначе казано, проблемът на градинката на българската държава е не само в това, че   От тази практика идват бедите ни. Хората, които командват българската политика и чрез нея държавните институции, предпочитат бурените пред градинските растения. Не е нужен министър, който е компетентен, има собствена позиция и поради това е уважаван в дадения сектор и в обществото.    Нещата наистина придобиват абсурдни измерения - важни решения с висока цена за обществото вече се обявяват не от оправомощените да ги вземат държавни ръководители, а от говорители на постигналите пробив групи за натиск.   На свой ред   Налазени са цели жизненоважни за държавата сектори, като външната политика, където ръководните позиции са почти изцяло окупирани от дилетанти. Дилетанти, но послушни и ревностни. Ако някой си води бележки кой кога какви услуги е направил на управляващите и особено на техните босове, няма да изпита затруднения да предвиди следващите кадрови решения в държавата. Наблюдавайки ентусиазираното размахване на голямата баданарка по телевизията или в печата, можем със сигурност да заключим - този господин (или тази госпожа) го (я) очаква бързо кариерно развитие. Или най-малкото - възстановяване на позагубените позиции.   Донякъде тази система на \"оценяване и подбор по качества и заслуги\" е разбираема. Защо се чудим на нашествието на калинките, при положение че премиерът не знае къде и защо е започнала Втората световна война, а председателят на парламента - коя е столицата на най-голямата държава в света.   Някой би възразил, че така е при демокрацията - избират се себеподобните, а не най-добрите. Това, уви, е вярно, но е само част от истината.   През последните години управляващите не само напълниха властта с хора некадърни и угодливи, а и категорично отказват да носят отговорността за това деяние.   Нали именно затова се назначават подставени лица - за да подават (ако стане напечено) оставка вместо истинския виновник.    Впрочем именно липсата на смелост и достойнство да се поеме отговорност за свършеното и несвършеното е основната причина вече десет години да нямаме завършен управленски мандат. А възможността и нагласата да се бяга от отговорност е този бурен в градината ни, който трябва да изтръгнем от корен.", "date": "2018.03.25", "title": "Цветя и плевели в градинката на властта"}
{"url": "http://epicenter.bg/article/Prof--Vladimir-Chukov--Sreshtata-vav-Varna-e-zayavka-za-evropeysko-liderstvo-na-Borisov/150256/11/0", "text": "Срещата на върха Европейски съюз – Турция във Варна има за цел потушаване на напрежението между Брюксел и Анкара. На масата ще бъдат поставени ключови въпроси, като обтегнатите отношения между Турция и Общността.   Преди няколко дни вестник „Хюриет“ очерта основните въпроси, които ще постави Ердоган, като според изданието той ще поиска Брюксел да изпълни споразумението за отпускане на 6 милиарда евро за мигрантите на територията на Турция и визовата либерализация за турски граждани. Освен това ще бъдат обсъдени и теми, свързани с Русия, ситуацията в Сирия и Ирак и борбата с тероризма. Според анализатори конкретни резултати от срещата няма да има, но ще бъде смекчен тона между страните.   Пред ТВ Европа експертът по близкоизточните въпроси Владимир Чуков коментира: „Аз не очаквам от това наистина да има някакъв пробив. В момента едва ли двете страни усещат, че биха стигнали до нормализация, а просто до успокояване. Т.е. става въпрос за намаляване на децибелите, за едни по-спокойни изявления.“   Знак, че до окончателна промяна в диалога между Брюксел и Анкара няма да се стигне, според Чуков е фактът, че в срещата във Варна няма да вземе участие председателят на Европейския парламент Антонио Таяни.   Чуков определи инициативата на премиера Бойко Борисов за среща между страните именно на българска земя, като дипломатически ход на лидерство.   „Това е много силна заявка за какво? Не само за европейска роля, най-вече за балканска роля. За България тази среща и респективно инициативата за Западните Балкани е общо взето стреляне в една мишена – дипломатическа мишена. Т.е. ние сме проводник на тази европейска политика, бидейки зад гърба ни има една Турция.“   Друга важна тема, която ще бъде във фокуса на разговорите, ще бъде митническият съюз между Брюксел и южната ни съседка и евентуалното му усъвършенстване. Някои турски медии смятат, че във Варна може да бъде взето решение за стартиране на подобен процес, който според Чуков би бил от икономическа полза и за двете страни.", "date": "2018.03.25", "title": "Проф. Владимир Чуков: Срещата във Варна е заявка за европейско лидерство на Борисов"}
{"url": "http://epicenter.bg/article/Poslanikat-na-Germaniya--Polititsi-i-ot-pravitelstvoto-vi-mi-priznavat-za-problema-s-koruptsiyata/150259/11/33", "text": "Политици, включително и от правителството, признават, че България има проблем с корупцията. Това каза в интервю за БТВ посланикът на Германия у нас Херберт Залбер. В коментара си (първи на българска земя) дипломатът подчерта, че Шенгенското пространство не функционира по очаквания начин, но в същото време беше категоричен, че евентуалното приемане на страната ни в него не е инструмент за натиск върху управляващите.   „Що се отнася до границите в Европа, те са абсолютно твърдо установени и всеки, който живее тук и управлява страната е длъжен да се съобразява с тези граници. Естествено, че културните граници, езиковите граници минават извън физическите граници, които са определени на държавите” – така Залбер коментира провокативното изказване на Реджеп Ердоган за „духовните граници” на Турция. По думите му страните от Западните Балкани трябва първо да изчистят граничните си спорове и чак тогава ще могат да гледат към ЕС.     Както може да си спомните, първо имаше опити с 4 партии да бъде създадено коалиционно правителство, което в крайна сметка не ни се отдаде.  Тези преговори в началото отнеха много време. След това продължиха преговорите със социалдемократите. Социалдемократическата партия трябваше да изчака резултатите от преговорите да бъдат одобрени от членовете на самата партия. Всичко това изискваше време, затова продължи толкова дълго.    Когато Федералният канцлер беше тук в София и се срещна с министър-председателя на Република България, тогава беше направено предложението и тя каза, че го намира за добро. Това може би е опит натоварените разговори между Европейския съюз и Турция да бъдат поставени на нова основа. Основният предмет на разговорите ще бъде разбран през предстоящите дни, но ЕС смята, че трябва отново да бъдат започнати преговорите с Турция. Не мисля, че тук можем да говорим за заплаха. През следващата седмица, когато лидерите на ЕС ще се срещнат с президента на Турция, ще имат възможност да говорят по тази тема. Това, което виждаме в момента, е, че имаме споразумение между ЕС и Турция, което трябва да функционира. Естествено, отделните аспекти на това споразумение се разбират различно. Но ние се надяваме и наистина очакваме това споразумение да бъде продължено и да продължава да се прилага.   Така е. Преди да говорим за едно евентуално възможно разширение на ЕС, трябва да говорим, трябва да имаме много ярко изясняване на граничните спорове между тези страни. Мисля, че това е едно умно решение. Когато погледнем картата, България има наистина стратегически интерес да има сигурност в региона и ако страните от Западните Балкани имат една сигурна европейска перспектива, то това ще допринесе за сигурността. Тези страни имат ясна европейска перспектива. За три от тях вече тази перспектива е конкретизирана. Но трябва да бъде ясно, че тази перспектива може да бъде реализирана само тогава, когато тези гранични спорове бъдат решени и когато критериите се изпълнят.  Това е един въпрос, който Македония трябва да реши с партньорите, с които води преговори в момента и ще се радвам, ако скоро наистина бъде намерено решение. Как това решение ще изглежда не зависи от нас. Мисля, че от една страна, трябва да се взема предвид и реториката в този контекст, но от друга страна и да се разглеждат и фактите. Събитията през последните години ни показаха, че в момента Шенгенското пространство не функционира по начина, по който е замислено. Когато Федералният канцлер беше в София, тя каза че с Шенген целта ни беше да осигурим свободното движение на хората, но по този начин не обърнахме достатъчно внимание на защитата на външната граница. Това, което канцлерът Меркел предложи е постепенно приемане на тези страни в Шенгенското пространство и това важи и за България. Това е много интересна тема. Аз се опитвам да получа възможно най-много впечатления от първа ръка по тази тема, което е доста трудно, защото корупцията по естество е потайна. Но това, което тук политиците, включително представителите на правителството казват, признават, е, че България има проблем с корупцията. Аз имам впечатление, че по-голяма част от германските фирми, които работят, които са представени, не се оплакват от това, така че не всичко е пропито от корупция. Но това явление съществува и в крайна сметка, съвсем скоро България създаде антикорупционен орган, чиято задача би трябвало да бъде да се бори с корупцията и се надявам, че това ще бъде успешно. Аз не бих говорил за натиск, а бих говорил за един разумен диалог, който всяка година сверява резултати и по тогава би трябвало да бъдат направени следващите стъпки, които и са свързани до едно успешно интегриране в Шенгенското пространство. Не съм сигурен дали в момента взаимоотношенията между медиите и политиците в Европа като цяло са зле. Наистина има журналисти, които загубиха живота си и са заплашвани, което е абсолютно неприемливо. Това трябва да бъде много ясно казано. Това зависи от всички нас. Ние трябва да понесем отговорността за това,че такива неща не трябва да се случват в журналистиката. Трябва да имат възможност да работят свободно и трябва да имат възможност да развиват недостатъците, това им е задачата и трябва да има уважение към този труд. И, че взаимоотношението между политиците от една страна и медиите, от друга, трябва да се базират върху разумна основа. Аз мисля, че медиите които стартират подобни кампании трябва да бъдат санкционирани. В Европейския съюз мисля, че в момента доста добър баланс има по отношение на медиите.", "date": "2018.03.25", "title": "Посланикът на Германия: Политици и от правителството ви ми признават за проблема с корупцията"}
{"url": "http://epicenter.bg/article/Mlada-zhena-si-preryaza-garloto-v-Plovdivsko/150240/3/0", "text": "Млада жена на 33 години от пловдивското село Брестник направи опит да се самоубие по изключително жесток начин. Станислава Додова пробвала да пререже гърлото си и да умре от кръвозагуба, но била открита навреме, съобщава \"Монитор\".   Опитът ѝ да сложи край на живота си станал около 22 часа в петъчната вечер. Станислава била сама в двора на семейната им къща в селото. Вътре в къщата били майка ѝ Мария и вторият ѝ баща Димитър, както и по-малкото ѝ братче Георги, който е ученик в началното училище. Станислава взела кухненски нож и се опитала да си разреже шията. Причините да си посегне не са ясни, но се предполага, че е свързано с любовни отношения. Няколко часа по-късно младата жена била открита да лежи в локва кръв в двора на семейната къща.   След 2 часа на 24 март била приета в спешното отделение на УМБАЛ \"Св. Георги\" в критично състояние. За радост на близките й, лекарите успели да я стабилизират и в съботния ден младата жена вече била в стабилно състояние и контактна.   \"Приета е с опасност за живота, нека да дойде в съзнание, за да се опитаме да комуникираме с нея\", обясни шефът на Областната дирекция на полицията в Пловдив ст.ком. Атанас Илков. \"В шок сме в селото, защото тя е много добро, хубаво и кротко момиче. От добро и работливо семейство. Дано лекарите да успеят да я спасят\", каза бившият кмет на село Брестник Георги Козов, който е братовчед на семейството на Станислава.   Момичето е останало полусирак, когато е било едва на около годинка. Тогава баща ѝ умира в катастрофа и майка ѝ с бебето е била принудена да напусне къщата на свекър и свекърва. Отишла временно при леля си да живее с дъщеричката си, а по-късно се жени за втория баща на Станислава, с който имат второ дете – Георги.", "date": "2018.03.25", "title": "Млада жена си преряза гърлото в Пловдивско"}
{"url": "http://epicenter.bg/article/Shefat-na--Antikoruptsiya--Nevinnite-nyama-ot-kakvo-da-se-strahuvat/150258/3/0", "text": "Досега с каквото съм се захващал, съм се справял. Да се преборя с корупцията е трудна задача, но аз ще се справя. Като прокурор аз приключих единственото дело срещу депутат за корупция, каза председателят на новия антикорупционен орган Пламен Георгиев пред Канал 3.   „Има една прекрасна латинска поговорка, която казва, че невинният не се страхува от нищо. Някои хора се притесняваха от новия закон и гласуваха против него. След това не им хареса моята личност. Може би има такива, които се притесняват“, категоричен беше той.   „Внесохме изказа за отнемане срещу г-н Прокопиев.Той приватизира Каолин и накара да се плати за тази приватизация. Дружеството е платило само за себе си. Всички участници са били в дружество с привлечени капитали. То е оценено за около 60 млн. лева, а е приватизирано за 7 млн. лв. Ние установихме едно напълно незаконно придобиване на предприятие и в последствие то е продадено за 150 млн. Ние трябваше да кажем източника на тези пари дали е законен или не. Анализирахме източника, установихме, че е незаконен и запорирахме активи на Прокопиев, които имат отношение. Фирмата „Икономедия” нямаше общо с това. Ако реши, утре може да я продаде. Не целим запориране на медии , каза още Пламен Георгиев.   „В България е доста болна тема корупцията. Аз виждам няколко примера, в които медии манипулират. Някои медии спират да пишат за нещо, за което са писали преди това. Който дава пари, той поръчва музиката”, допълни той.", "date": "2018.03.25", "title": "Шефът на „Антикорупция“: Невинните няма от какво да се страхуват"}
{"url": "http://epicenter.bg/article/Varna-e-pod-blokada-zaradi-sreshtata-ES-Turtsiya/150246/2/48", "text": "Ден преди срещата на върха във Варна службите са на крак. До последния момент няма да бъдат оповестени улиците, които ще се затварят, както и конкретният маршрут до резиденция Евксиноград, информира Нова телевизия.   От МВР обявиха, че до последния момент няма да бъдат оповестени улиците, които ще се затварят, както и конкретният маршрут до резиденция Евксиноград. Още вчера стана ясно, че Ердоган пък пристига и със своя охрана.   Морската столица е домакин на разговорите между турския президент Реджеп Тайип Ердоган, премиерът Бойко Борисов и лидерите на Европа Жан-Клод Юнкер и Доналд Туск.   Разговорите между лидерите на Европейския съюз и турския президент Реджеп Тайип Ердоган в резиденция „Евксиноград“ ще започнат в 19.00 часа в понеделник и ще продължат около два часа, съобщават турските медии. След срещата ще има пресконференция. Ердоган води във Варна два самолета антураж, сред които и собствен готвач.   Вечерята на Ердоган с председателя на Европейския съвет Доналд Туск, шефа на ЕК Жан-Клод Юнкер и българския премиер Бойко Борисов в понеделник в двореца „Евксиноград” трябва да затопли отношенията между Турция и ЕС, които бяха определени като крайно влошени от Борисов в петък.     Разговорите са насрочени за късно вечерта в понеделник. Първи във Варна ще кацне Доналд Туск, след него идват Юнкер и двата самолета на Ердоган. Цял етаж в хотел „Тунела” в Евксиноград е отделен за турския президент, ако реши да пренощува. Един етаж ще има и за Юнкер, а Туск ще отседне в Слънчевото бунгало. Очаква се срещата на върха да премине под знака на разговори за пари и бежанци. Ердоган заяви, че ще поиска оставащата сума от обещаните му 3 милиарда евро, за да държи сирийските бежанци в Турция.   От своя страна, председателят на Европейската комисия Жан-Клод Юнкер обяви, че проблемите между ЕС и Турция не спират да се увеличават, но Европа желае да укрепи сътрудничеството с Анкара.", "date": "2018.03.25", "title": "Варна е под блокада заради срещата ЕС-Турция"}
{"url": "http://epicenter.bg/article/Borisov--parviyat-diplomat-i-evroministarat-na-Turtsiya-veche-sa-vav-Varna/150252/2/48", "text": "Във Варна вече пристигат официалните лица за утрешната среща на върха Турция-ЕС.   В морската ни столица са външният министър на Турция Мевлют Чавушоглу, както и министърът по европейските въпроси и главен преговарящ по кандидатурата на южната ни съседка за членство в Европейския съюз Йомер Челик, предаде БНР.   Според турски медии делегацията на президента Реджеп Ердоган ще включва още министърът на икономиката Нихат Зейбекчи и търговският министър Бюлент Тюфенкчи.   Премиерът Бойко Борисов също пристигна, а вицепремиерите Томислав Дончев и Екатерина Захариева, както и министър Лиляна Павлова се очакват в резиденция Евксиноград до края на деня.   Заради осигуряването на сигурността на президента Ердоган и на европейските лидери Жан-Клод Юнкер и Доналд Туск във Варна има командировани служители на МВР от цялата страна.   От областната дирекция на МВР в морската столица уточниха, че от понеделник следобед до 18 часа по основните трасета на придвижването на кортежите на официалните гости ще има разположени както патрулни автомобили, така и полицаи, а на основните кръстовища ще има регулировчици. Но увериха, че са взети мерки за осигуряване на нормален пропускателен режим и че варненци няма защо да се опасяват от блокиране на града.   Летището и резиденция „Евксиноград“ също са със засилена охрана. Представителите на турските служби също са в града и работят заедно с Националната служба за охрана на България за осигуряване на безопасността на участниците в срещата.  ", "date": "2018.03.25", "title": "Борисов, първият дипломат и евроминистърът на Турция вече са във Варна"}
{"url": "http://epicenter.bg/article/Dokato-chaka-Erdogan-Borisov-inspektira-stroitelstvoto-na-bulevard-vav-Varna/150254/2/0", "text": "Премиерът Бойко Борисов се запозна с дейностите по изграждането на бул. „Васил Левски\" във Варна, съобщиха от правителственаата пресслужба.   Това е най-мащабният инфраструктурен проект в града за последните десетилетия, който ще позволи извеждането на трафика от автомагистрала „Хемус\" към курортите извън морската столица. За реализацията му правителството отпусна през миналата година 80,5 млн. лева.   Кметът на Варна Иван Портних е съобщил, че се очаква до средата на август да приключи по-голямата част от над 3-километровия участък. В момента се работи по дерето, като са набити над 1200 пилота за укрепване на трасето. При строителството на булеварда ще бъдат изградени и големи мостови съоръжения, над 2 км нови водопроводи и канализация, както и подземни комуникационни връзки.   В същото време във Варна кипи подготовка по провеждането на срещата на върха ЕС-Турция, която ще се проведе в резиденция Евксиноград.  От МВР обявиха, че до последния момент няма да бъдат оповестени улиците, които ще се затварят, както и конкретният маршрут до резиденцията, съобщава Нова тв. В морската ни столица са външният министър на Турция Мевлют Чавушоглу, както и министърът по европейските въпроси и главен преговарящ по кандидатурата на южната ни съседка за членство в Европейския съюз Йомер Челик, съобщи БНР.   Според турски медии делегацията на президента Реджеп Ердоган ще включва още министърът на икономиката Нихат Зейбекчи и търговският министър Бюлент Тюфенкчи.   Заради осигуряването на сигурността на президента Ердоган и на европейските лидери Жан-Клод Юнкер и Доналд Туск във Варна има командировани служители на МВР от цялата страна.   От областната дирекция на МВР в морската столица уточниха, че от понеделник следобед до 18 часа по основните трасета на придвижването на кортежите на официалните гости ще има разположени както патрулни автомобили, така и полицаи, а на основните кръстовища ще има регулировчици. Но увериха, че са взети мерки за осигуряване на нормален пропускателен режим и че варненци няма защо да се опасяват от блокиране на града.   Летището и резиденция „Евксиноград“ също са със засилена охрана. Представителите на турските служби също са в града и работят заедно с Националната служба за охрана на България за осигуряване на безопасността на участниците в срещата.   Протест срещу посещението на Ердоган организира партия „Възраждане“. Той ще се състои в понеделник от 12 часа на площад „Независимост“ във Варна, съобщи председателят на формацията Костадин Костадинов. Той посочи, че се планират и други акции, които не се оповестяват заради засилените мерки за сигурност.", "date": "2018.03.25", "title": "Докато чака Ердоган Борисов инспектира строителството на булевард във Варна"}
{"url": "http://epicenter.bg/article/Ofitsialno--BSP-shte-ima-sobstvena-televiziya/150257/2/48", "text": "На днешното си заседание Националният съвет на БСП одобри финансиране за пускането на партийна телевизия. Въпросът бе поставян от социалистите в страната многократно през годините и е сред основните им искания.     На днешното си заседание Националният съвет на БСП реши да увеличи финансирането към местни структури. Това вече беше направено неколкократно още в началото на мандата на сегашното ръководство на партията. Аргументът е, че силата на БСП са организациите по места и те трябва да са напълно финансово обезпечени.   Освен прякото увеличение за структури, продължава да функционира и стартиралият миналата година Фонд за политически инициативи, който отпуска средства на проектен принцип на организациите, които имат добри обществени инициативи.   Още едно ново решение от днес е създаването на звено \"Регионална и местна политика\" в структурата на Позитано 20, като акцент в дейността му ще бъдат местните избори и работата с кметове.", "date": "2018.03.25", "title": "Официално! БСП ще има собствена телевизия"}
{"url": "http://epicenter.bg/article/Ognyan-Dimov--Turtsiya-dalzhi-na-izselnitsite-ot-Trakiya-mezhdu-5-i-20-miliarda-dolara/150260/2/0", "text": "„Тракийската душа има много по-големи душевни граници, отколкото душата на Ердоган. Едва ли обаче този въпрос ще бъде повдигнат на срещата във Варна с Ердоган. Форматът е в друг формат. Би трябвало дипломатите ни да поставят този въпрос постоянно. Това каза бившият ни консул в Одрин Георги Димов пред БТВ.   Може би господин Ердоган си мисли, че ние българите нямаме душа и душевни граници, допълни той. Става въпрос за така нар. Ангорски договор за приятелство между нас и Турция - в него се третира статутът на изселниците. В нашето Външно министерство има предостатъчно информация по въпроса. Обезщетението, което Турция дължи на изселниците от Тракия между 5 и 20 милиарда долара. През 1992 година има подписан договор за приятелство и доборосъседство. През 2008 г. в доклада на Европейска комисия за напредъка на Турция е отбелязано, че трябва да бъдат решени справедливите искания на нашите бежанци, по-късно този въпрос отново е засегнат, допълни Димов.   Не мога да гадая как Ердоган би реагирал, но наистина смятам, че няма да се засегне този въпрос. Все пак се надявам, когато турски политици идват тука, първата им приказка да бъде какво става с българските бежанци и след това да се засягат другите въпроси, коментира Георги Димов.   По въпроса какви са според него очакваните резултати от срещата с Ердоган утре той каза, че най-важното е, че все пак среща ще има и това е положителното, че трябва да поддържаме диалога с Турция. Можем да си бъдем полезни взаимно по глобални въпроси, в борбата срещу тероризма и др. Ердоган непрекъснато ни обяснява, че те ни пазят от тероризма чрез операцията в Сирия, но това не е вярно, най-сигурната граница на Турция е тук. Може би той е дошъл и заради неговия електорат вътре в държавата, да бъдат спечелени изборите, защото там работите са на кантар, без националисти няма как да бъдат спечелени тези избори, завърши бившият ни консул в Одрин.", "date": "2018.03.25", "title": "Георги Димов: Турция дължи на изселниците от Тракия между 5 и 20 милиарда долара"}
{"url": "http://epicenter.bg/article/Evrodeputatat-Nedzhmi-Ali-na-sreshta-s-mladshite-poslanitsi-na--Slaveykov-/150263/2/0", "text": "Младшите посланици на Европейския парламент към СУ „Петко Рачов Славейков” - гр. Кърджали посрещнаха на своя територия висок гост – г-н Неджми Али, евродепутат от партия АЛДЕ в ЕП. След приятелското посрещане проведоха приятна и ползотворна среща – разговор в специализирания кабинет по история на училището. Основните теми, по които се проведоха дискусии по време на срещата, засягаха всички елементи, свързани с работата на един евродепутат. След като запозна младшите посланици със своята дейност в Комисията по бюджети и Комисията по бюджетен контрол в ЕП, г-н Али започна да отговаря на зададените му въпроси. На първата престрашила се да зададе въпрос ученичка Анелия от 10“б“ клас „Как се чува гласът на България в ЕП?“, г-н Али отговори, че държавата ни е солидно представена и „много силно се чува гласът ни“.   Единадесетокласникът Джан попита „Какво харесвате най-много в своята работа?“. Последва отговорът: „Ежедневното предизвикателство“. Г-н Али има над 120 доклади по различни теми, което го поставя на четвърто място сред 751 депутати.  Десетокласникът Николай се поинтересува как протича един ден в Брюксел и разбра, че работният ден на евродепутата започва в 9.00 и завършва в 19.00 часа. Преслава от 9“в“ попита „Как ще се възползва България от европредседателството?“ и получи оптимистичния отговор, че „определено ще бъдем по-видими“. Атанас от 10“г“ се поинтересува от отношенията между българските евродепутати и се зарадва на отговора, че „единни сме зад националните каузи, независимо от партийните предпочитания“. Теодора от 9“в“ зададе актуалния въпрос за Брекзит, а председателят на Ученическия парламент Стамен от 11“а“ попита за най-положителното за България след 10 години членство в ЕС. Безспорно за евродепутата г-н Неджми Али това е мирът. Адвие от 10“г“ зададе въпроса: „Като член на делегацията ЕС –Турция какво очаквате от срещата на 26.03. във Варна?“. Отговорът е „България да спечели“.   Александра от 11“а“ се поинтересува „Какво е Европа за вас?“. Г-н Али отговори: „За мен Европа е свобода, достойнство, равноправие между всички граждани. Равен шанс за развитие на всеки един европейски гражданин. Надежда за един по-добър живот, едно по-добро утре. Вярата ми е в младите хора, защото всичко това заедно с тях ще го реализираме.“  В заключение г-н Али изрази своето възхищение от материалната база на СУ „П.Р.Славейков”, от възможностите, които получават младите хора да се развиват, да постигат и да се доказват, което според него вдъхва още повече самочувствие, че сме европейци.", "date": "2018.03.25", "title": "Евродепутатът Неджми Али се срещна с младшите посланици на „Славейков“ "}
{"url": "http://epicenter.bg/article/Erdogan-v-nova-gnevna-rech--Nyama-da-otstapya-nishto-vav-Varna--Evropa-podkrepya-teroristi-sreshtu-Turtsiya-/150264/2/0", "text": "Ден преди срещата на лидерите на ЕС и Турция президентът на южната ни съседка Реджеп Ердоган даде ясно да се разбере, че няма да отстъпи пред европейските лидери, съобщават турски медии.    „Западът се опитва да ни поучава, да ни дава съвети, да ги остави за себе си. Утре и без друго ще бъдем заедно във Варна, подготвен съм и всичко ще им покажа.   цитиран от БТВ.   И подчерта: \" \".   Президентът обяви, че операция „Маслинова клонка” продължава и на иракска територия – към Синджар.     Преди седмица Ердоган заяви, че   Военната операция е насочена предимно срещу кюрдските сили, които изнесоха на гърба си голяма част от битките с „Ислямска държава”, но пък Анкара ги вижда като потенциална заплаха за териториалната си цялост. Реджеп Ердоган коментира, че    В репортаж от същото събитие гръцкият Kathimerini подчертава, че  Ергоган е заявил за планове за   , заяви турският президент.   увери Ердоган, като добави, че неговите изказвания отразяват     Гръцкото издание посочва, че изказването на Ердоган е последното от поредица агресивни коментари. В понеделник той трябва да се срещне с председателите на Европейската комисия и Европейския съвет Жан-Клод Юнкер и Доналд Туск във Варна за обсъждане на отношенията между ЕС и Турция и миграционната сделка между Анкара и Брюксел, подписана през март 2016 година и други въпроси.      заяви той по време на митинга на управляващата в Турция „Партия на справедливостта и развитието“.   „ добави турският президент    посочи Ердоган, визирайки военната операция на турската армия срещу кюрдските формирования в северозападния сирийски район Африн, започнала на 20 януари.    четирима министри, двама готвачи и мощна охрана. От десетина дни голяма група турски охранители са във Варна и координира с НСО мерките за сигурност. Турската охрана проверява както маршрутите, по които Ердоган ще стигне от летището до двореца, така и доставките на продуктите за официалната вечеря. Ердоган води и 4-ма свои министри, въпреки че форматът на срещата е 1 плюс 2. От българска страна освен Борисов в разговорите ще участват външната министърка Екатерина Захариева и министърката на европредседателството Лиляна Павлова. Разговорите между Ердоган и лидерите на ЕС Туск и Юнкер с посредничеството на Борисов започват в 19.00 часа.  След това се очаква пресконференция. За събитието са акредитирани много журналисти. Изградена е специална шатра за срещите с медиите.   Според Анадолската агенция .   В същото време представителите на ЕС възприемат срещата във Варна като платформа за укрепване на сътрудничеството с цел отстраняване на проблемите, натрупани в отношенията с Турция.   Дневният ред предвижда обсъждания на връзките на Турция с ЕС в сферата на икономиката, търговията, сигурността, борбата с тероризма и външната политика, както и ситуацията в Палестина, на Балканите, в Сирия, Ирак , Либия, Аракан.   Освен всичко това    Ердоган планира . Миналата седмица в публична реч турският държавен глава заяви, че Европа покровителства терористични групировки на своята територия и оказва безвъзмездна помощ на терористи, като по този начин ги ползва като инструмент срещу Турция.   бе казал президентът., което повтори и днес.      ", "date": "2018.03.25", "title": "Ердоган в нова гневна реч: Няма да отстъпя нищо във Варна! Европа подкрепя терористи срещу Турция!"}
{"url": "http://epicenter.bg/article/DPS-obvini-prokuror-v-dvoen-standart-po-deloto-sreshtu-imamite/150265/2/0", "text": "ДПС ще подаде сигнал в прокуратурата за публично изявление на наблюдаващия прокурор по делото срещу имамите, обвинени в проповядване на радикална идеология.   Наблюдаващият прокурор по делото Недялка Попова  , че когато мюсюлманите в България станат 30%, тогава държавата ще бъде застрашена. Споед ДПС с това изказване се създава етническо и верско противопоставяне.    \"Думите на прокурора потвърждават нашата оценка, направена още преди 8 години, че делото е политически процес на натиск и преса върху нас\", е казал лидерът на партията Мустафа Карадайъ и допълнил, че ДПС ще следи процесите по изработването на новите учебници по история и ще настоява събитията и участниците в т. нар. \"възродителен процес\" да влязат за изучаване в учебниците.   Лидерът припомни, че становището на прокуратурата по повод на дърпането на възрастни жени на границата от страна на националистите, бе оставено без последици, с аргумента, че нямало достатъчно доказателства.", "date": "2018.03.25", "title": "ДПС обвини прокурор в двоен стандарт по делото срещу имамите"}
{"url": "http://epicenter.bg/article/Hasan-Azis-uchastva-v-Plenarnata-sesiya-na-Evropeyskiya-Komitet-na-regionite/150266/2/0", "text": "На 128-а Пленарна сесия на Европейския Комитет на регионите кметът на Кърджали хасан Азис обсъди интеграцията на мигрантите и социалното сближаване, стимулиране на широколентовата свързаност в Европа. Той проведохме динамичен дебат относно очакванията на местните и регионалните власти в ЕС по отношение на следващата многогодишна финансова рамка.  Комитетът на регионите подчертава, че политиката на сближаване следва да заема централно място в дискусията за това как може да се използва потенциалът на всички региони на ЕС за принос към икономическия растеж и как европейската интеграция да бъде от полза за всички граждани на ЕС, но и да гарантира използването на на възможностите, които предлага глобалната трансформация.  В края на посещението на българската делегация в Брюксел бе подписана Декларацията за присъединяване към поддръжниците на Кохезионния алианс в Брюксел.", "date": "2018.03.25", "title": "Хасан Азис участва в Пленарната сесия на Европейския Комитет на регионите"}
{"url": "http://epicenter.bg/article/Snyag-i-poleditsi-v-nachaloto-na-novata-sedmitsa/150267/2/0", "text": "Жълт код за поледици е в сила за 5 области на страната за 26 март.   В областите Враца, Плевен, Ловеч, Габрово и Велико Търново през нощта и в сутрешните часове ще има условия за образуване на поледици.   От НИМХ предупреждават, че при тази степен на предупреждение са възможни ограничения при дейности на открито и хората хората трябва да са внимателни, когато вървят или шофирате при заледени повърхности, съобщава \"Фокус\".   През нощта в неделя срещу понеделник от запад валежите ще се активизират. В Западна България те ще са предимно от сняг, в останалата част от страната - от дъжд.   През нощта и в сутрешните часове на места в централните райони на Дунавската равнина ще има условия за поледици.   В понедилник ще има значителна облачност, с превалявания от дъжд, на повече места и по-значителни като количество в Източна България. Ще духа до умерен, в Източна България и силен юг-югоизточен вятър. Температурите ще се повишат. Минималните ще са между минус 1° и 4°, по Черноморието 5°-7°, максималните от 5°-6° в северозападните райони до 14°-15° в Източна България и крайните югозападни райони.  Над планините ще има значителна облачност и ще превалява сняг, под 1400 м – дъжд и сняг. Ще духа силен, по билата до бурен югозападен вятър. Максималната температура на височина 1200 ще е около 6°, на 2000 метра - около 0°.   Във вторник ще преобладава облачно време, на места с превалявания от дъжд, предимно слаби и краткотрайни. Вятърът ще се ориентира от северозапад, в Дунавската равнина ще е до умерен. По-късно през деня от северозапад облачността ще започне да се разкъсва и намалява и през следващите дни ще бъде променлива, предимно средна и висока.   Вероятността за валежи вече е по-малка, но на отделни места в сряда все още са възможни краткотрайни превалявания. Сутрин ще е студено, но дневните температури бързо ще се повишават. Северозападният вятър още в сряда ще отслабне, а в четвъртък ще се смени с югозападен.", "date": "2018.03.25", "title": "Сняг и поледици в началото на новата седмица"}
