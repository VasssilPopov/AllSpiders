{"url": "http://epicenter.bg/article/Kmetat-na-Stara-Zagora-Zhivko-Todorov-ottegli-iskovete-si-sreshtu-grazhdani--narekli-go-smeshnik/173412/2/0", "text": "  Преди около месец в групата „Истината за Стара Загора” с 40 000 членове кметът Живко Тодоров е наречен смешник. Поводът е неспазен срок за ремонт.Следват съдебни жалби за 5 хил. лв. Заради широкия обществен отзвук и обвинението, че завеждайки наказателни дела кметът атакува свободата на словото, Тодоров оттегля исковете. „Съжалявам, но не може да се бърка свободата на словото със свобода за ругателство”, коментира Живко Тодоров, предаде  БТВ.   Адвокатът на един от обвиняемите потвърди, че жалбата е изтеглена днес в 13:50 ч., но според него до осъдителна присъда нямало да се стигне. Кметът обещава, че вече няма да води дела за обиди. Живко Тодоров допълни, че не е решил дали ще се кандидатира за следващ мандат на местния вот през октомври.   Преди дни стана ясно, че обидчивият градоначалник е завел серия от дела за обиди в социалните мрежи по негов адрес като свидетелите му по всичките са едни и същи хора, негови приближени. Любопитното е, че въпросните мнения за Тодоров дори не са споделени под негови публикации, а в дискусионни групи.   Старозагорският кмет търси 5000 лева обезщетение от 26-годишния Иван Киров за две мнения в \"Група за истината за Стара Загора\". В единия Киров е написал \"Щото тоя смешник дори не е в града...\", а във втория - \"Крадоха, копаха, ср.ха и си тръгнаха после пак го изберете\". Тодоров ги приел като обидни и клеветнически твърдения, които довели до промяна физическия му и психически статус, а мислите му били \"обсебени от анализ на верността на написаното вместо към позитивното решаване на проблемите на Общината ни\".   Това бе  поводът Слави Трифонов да иронизира старозагорския първенец в публикацията си в социалната мрежа:   \"Използването на жаргона \"смешник\" цели охарактеризирането ми като лек, комичен човек, когото не можеш да приемеш сериозно. Напротив на това – множеството от хората ме приемат като сериозен и отговорен, отдаден на работата си и проблемите на града и общината човек. Сам за себе си имам същата оценка. Изразът е лесно запомнящ се и поради това – труден за пренебрегване, като изисква продължителен период за възстановяване на пълноценното усещане за ненакърнени чест и собствено достойнство, както и изчистване от мисленето на читателите на съмненията относно вида който му представя\", пише в тъжбата си кметът.   \"Забелязал съм, че много са ни обидчиви управляващите, казва Трифонов. Все едно не сме ги избрали на работа, а са ни нещо като гаджета. И трябва да ги обгрижваме, дундуркаме и да внимаваме да не ги обидим. Затова, скъпи граждани на Стара Загора, разбирате как се чувства вашият кмет. Той е нежен, той е уязвим, той е раним. Такъв сте го избрали – деликатен и обидчив. Затова като го видите – целунете го. Прегъпнете го. Дайте му любов. Той има нужда от това. А ти, Иване, а ти, Киров – престани с тези обиди във фейсбук. Отиди в кабинета на кмета, подари му цветя, цункай тази нежна душа. Но аз понеже не съм от Стара Загора, ще кажа на кмета следното: “Кмете Живко Тодоров, кмете Живко, ти си голям смешник”, завършва Слави Трифонов.", "date": "2019.01.21", "title": "Кметът на Стара Загора Живко Тодоров оттегли исковете си срещу граждани, нарекли го смешник"}
{"url": "http://epicenter.bg/article/Komisiyata-po-dosietata-se-oplaka-ot-razuznavane--tsarkva-i-partii/173376/2/0", "text": "  Комисията по досиетата се оплака от разузнавателните служби, църквата и партиите и на практика директно ги обвини, че не изпълняват закона. \"Служба „Военна информация”, Държавна агенция „Разузнаване” и Българската православна църква не предоставят списъците с имена за проверка въпреки задължението си по закон и независимо от многогодишната кореспонденция\". Това пише в доклада за дейността на Комисията за разкриване на документите и за обявяване на принадлежност на български граждани към Държавна сигурност (ДС) и разузнавателните служби на Българската народна армия. Докладът е за периода от 20 юли до 20 декември 2018 г.   В документа, който е изпратен на Народното събрание и е качен на сайта на институцията, комисията твърди, че разузнавателните служби отказват да дадат списъците с имената на директоритe, зам.-директорите, директорите на дирекции, началниците на отдели и началниците на сектори в служба \"Военна информация\", както и на председателя, зам.-председателите, директорите на дирекции и началниците на отдели в Държавна агенция \"Разузнаване\". Същото оплакване е отбелязано изрично и за Българската православна църква. Споровете с разузнаването и църквата са единствено изрично посочените в раздел \"Проблеми, свързани с изпълнението на закона\".   Според закона комисията трябва да провери за принадлежност към ДС и председателите, заместник-председателите, членовете на ръководни и контролни органи на политически партии или коалиции съгласно съдебното решение за регистрация. В доклада е записано, че засега все още се събират необходимите за проверка имена, както и че \"редица партии, включително и парламентарно представени, все още не са предоставили списъци\".   Комисията отбелязва в доклада си, че все още не е започнала проверката и на други лица, заложени в закона. Сред тях са обществените посредници на общините и техните заместници, главните архитекти на общини и на райони за градовете с районно деление, кметските наместници. Не била започнала и проверката на собствениците и ръководителите на рекламни агенции и на собствениците на агенции и дружества за осъществяване на връзки с обществеността, защото предстояло да се изяснят агенциите и дружествата. Предстояла проверка и на председателите и зам.-председателите на университетски и факултетски общи събрания, както и на учредителите на юридически лица с нестопански цели и на др.   ОТЧЕТ   На фона на всички проблеми комисията отчита, че за периода от 1 юли до 30 ноември 2018 г. е обсъдила и приела 131 решения. През този период е извършена проверка за принадлежност на 19 494 български граждани. Най-много - 10 461, са лицата, заемали или заемащи публични длъжности и извършвали или извършващи публични дейности. От всички тези близо 20 000 проверени е установена принадлежност към структурите на ДС и разузнавателните служби на армията на 728 български граждани. Обявени са имената на 475, а не са обявени данните за 253 лица с различни основания - починали, защото проверката е само по линия на надеждност или защото става дума за предварителна проверка за заемане на длъжност. Не са обявени и имената на 17 установени лица, които сами са поискали проверка и не са на публични личности или не извършват публични дейности по смисъла на закона. За отчетния период комисията приела 427 архивни дела и 2 картона (документи на хартиен носител), както и 118 микрофиша. Те са й предадени от МВР, военното разузнаване, Министерството на правосъдието и старозагорския архив. Така към момента в комисията се съхранявали 1 512 044 архивни дела на хартиен носител, съставляващи около 14 423 линейни метра, и 2 595 424 карти и картони. Има и 14 482 филмирани документа, както и 253 документа на електронен носител.   в   ", "date": "2019.01.21", "title": "Комисията по досиетата се оплака от разузнаване, църква и партии"}
{"url": "http://epicenter.bg/article/AFIS--Vseki-peti-smyata--che-pravitelstvoto-e-otgovorno-za-problemite-s-elektronnite-vinetki/173378/2/0", "text": "    Проучването на агенция \"Афис\" показва, че 55 на сто от пълнолетните български граждани шофират, като 56 процента от домакинствата притежават по едно моторно превозно средство, а близо 14 на сто - повече от едно.    Тук следва да се вземе предвид, че над половината от водачите на МПС към този момент изобщо не са опитвали да закупят или презаверят електронна винетка – било защото не се нуждаят от такава, било защото още не е изтекла валидността на предишните винетни стикери.   Сумарно делът на изпълнителната власт и фирмата-изпълнител измежду посочилите главен виновник за проблема е близо 40 на сто. Колко и какви хора засяга проблемът? 55 на сто от пълнолетните български граждани декларират, че шофират, а с 3 на сто повече е общият дял на притежаващите правоспособност за управление на МПС. В номинална стойност това са приблизително 3,250 хил. души. О тях повече от половината твърдят, че шофират всекидневно, а всеки четвърти – няколко пъти седмично. Данните показват, че мъжете-шофьори са двойно повече от жените, както и, че столичани по-често управляват колите си, отколкото жителите на останалите населени места. И още, че най-голям дял са шофьорите между 30 и 60 годишна възраст, че работещите българи в активна възраст, независимо от социалния статус, много по-често сядат зад волана в сравнение със студентите и особено в сравнение с пенсионерите. 56 на сто от домакинствата притежават по едно МПС, а 13,4 на сто – повече от едно. Сумарно това прави близо 70 на сто от българските домакинства. Разпределението обаче включва и отговорите на хората в пенсионна възраст, които не са чак толкова мобилни. Хипотетично тези факти означават, че почти всеки ден по пътищата у нас се разминават, условно казано, около 2,5 млн. души, управляващи МПС, без да броим преминаващите чуждестранни превозвачи. Важна подробност е, че около една четвърт от тях шофират само в рамките на населените места, в които живеят, тъй че те не са засегнати от кризата с винетките. Накратко – българите имат коли и твърде често се придвижват с тях. Това се приема като нещо естествено и е част от общоприетата норма и стандарта на живот. Особено в столицата и още няколко по-големи градове, където за мнозина жители на практика е по-евтино да отидат на работа с личната си кола, отколкото с обществения транспорт. Случаят не може да се разглежда изолирано, тъй като замисълът на системата предполага чрез закупените винетки българските граждани да финансират изграждането и ремонта на пътните участъци. В този контекст казусът с електронните винетки е част от по-голямата картина – как работи държавата и администрацията в този сектор, който пък е свързан, освен с управленски решения, и с безопасността на голяма част от българските граждани. Но каква е оценката за качеството на изгражданата и ремонтирана пътна инфраструктура, което гражданите финансират чрез закупуването на винетки? Данните са видни от приложената графика, но изводът, който се налага от тях е, че плащаме по-скоро за лошо пътно строителство и лоши пътни ремонти. .  В крайна сметка излиза, че да се движим с коли по пътищата ни се налага все по-често, но за сметка на това необходимостта от това крие все по-големи опасности. Но плащаме на държавата за това, а както се оказа в началото на годината, не можем и да си платим, дори да искаме.   ", "date": "2019.01.21", "title": "АФИС: Всеки пети смята, че правителството е отговорно за проблемите с електронните винетки"}
{"url": "http://epicenter.bg/article/Bivsh-glavnokomandvasht-na-NATO--F-16V-e-nay-dobriyat-izbor-na-iztrebitel-za-Balgari/173380/2/0", "text": "Бившият главнокомандващ на НАТО Филип Брийдлав заяви в интервю за телевизия Bulgaria ON AIR, че F-16V е най-добрият избор на изтребител за България.  След бурни дебати миналата седмица парламентът одобри Министерският съвет да подготви международен договор и да проведе преговори с правителството на Съединените щати за придобиване на нов тип боен самолет F-16V Block 70.  С интервю пред Bulgaria ON AIR бившият главнокомандващ силите на НАТО в Европа Филип Брийдлав коментира изборът на изтребител и защо трябва трябва да даваме милиони за въздушна охрана без война.  \"Летял съм на почти всички модели на F-16. Този, който се предлага на страната ви, е последният - най-нов модел. Това, което наистина отличава този самолет, е, че той е оборудван с последно поколение системи и оборудване. Това включва възможност на атака през деня и нощта. Бих се разделил с десния си крак, само за да летя на този изтребител\", категоричен е генералът.  Според него охраната на въздушното пространство е много важно задължение на всяка една страна.  \"Нашите компютри и софтуерни системи трябва да могат да влязат във взаимодействие с вашите по всяко едно време. Затова е НАТО - да споделяме и да си помагаме при всяка една ситуация\", сигурен е Брийдлав пред Bulgaria ON AIR.  По думите му най-добрият начин да избегнем война, е да сме най-добре подготвени за нея постоянно. Генералът смята, че това, което НАТО прави през последните няколко години, е постоянно да се въоръжава, за да не е изненадан Алиансът.  \"Служил съм 8 пъти в мисии на НАТО. Дълбоко съм убеден, че това е най-успешният алианс в историята на нашия свят. Имало е конфликти, но те са били дребни и са решавани бързо. Този съюз не е толкова важен сега, колкото в бъдеще\", допълни военният.  Все пак бившият главнокомандващ е на мнение, че в момента Европа е в особена и скрита опасност, защото само на няколкостотин километра се военни действия.  \"Русия използва сила, за да промени международно признати граници. Те анексираха Крим и сега там, на украинска територия, има огромно позиционирана сила. Никога не сме си мислели, че в Европа някой може да си позволи да наруши националните граници на една държава\", коментира още Филип Брийдлав.  ", "date": "2019.01.21", "title": "Бивш главнокомандващ на НАТО: Бих се разделил с десния си крак, само за да летя на F-16V!"}
{"url": "http://epicenter.bg/article/Parvanov-Simeonov--Borisov-e-gneven/173381/2/0", "text": "\" , обяви политологът Първан Симеонов в студиото на \"България сутрин\" по телевизия \"България Он Ер\".  Четири месеца преди изборите за Европейски парламент партиите у нас стягат редиците си. На националното съвещание на ГЕРБ в неделя Бойко Борисов разкритикува министри, кметове и депутати от ГЕРБ, и ги предупреди, че ако не им светне червената лампичка, то той ще им светне синята. Всички да си почистят къщичката, призова в неделя премиерът.   \"  Незабравим е онзи момент, в който той прочете един европейски мониторингов доклад на депутатите и им каза - слушайте и си водете бележки. На практика той им казва: \"Хора, дебна ви, мобилизирайте се! Може да бием, но се стягайте\", коментира изказването на Борисов на форума в неделя Първан Симеонов. Според него половината от присъстващите в зала №3 на НДК не са разбрали метафората със синята лампа. Според него това е  Първан Симеонов отбеляза още, че ако има нов играч на евроизборите, той може малко да размести картите и да вземе мандати от основните партии.  \"Това са едни 50 000 гласа, а изборите са далеч. 50 000 гласа няма да решат евроизборите\", коментира политологът Димитър Димитров пред Bulgaria ON AIR.  Според него всичко се върти около местните избори, тъй като това бил гръбнакът, около който ГЕРБ може да укрепи своето положение. Димитров е на мнение, че споменавате на \"Суджукгейт\" от Борисов има символно значение. А мобилизирането щяло да стане в края, когато ще има повече варианти на популизъм.  \"Президентът продължава да води последователно линия на конфронтиране с правителството. Радев се ползва от специфичния си институционален авторитет\", каза още Димитър Димитров. Румен Радев поддържа една окопна престрелка, смята политологът по повод на двегодишнината от встъпването в длъжност на държавния глава.   Според него грешка на ГЕРБ е най-голямата заплаха за управляващите на изборите. Затова и мобилизацията по места ще има голямо значение.    ", "date": "2019.01.21", "title": "Първан Симеонов: Борисов показа, че той е добрият, партията е лошата!"}
{"url": "http://epicenter.bg/article/Radeva-s-naraneno-ego--che-spored-Borisov-ne-e-parva-dama-/173375/2/0", "text": "Десислава Радева изживя драматични емоции след многозначителни думи на премиера Борисов по време на вчерашното Национално съвещание на управлявашата партия.    В емоционалната си реч, в която остро разкритикува актива на партията, че не реагира адекватно на критиките, министър-председателят заяви: \".. След кратка пауза Борисов допълва:  Мнозина съзряха, че в тази реплика Борисов визира съпругата на президента Десислава Радева, която често пуска в социалната мрежа язвителни коментари. Почувствала се засегната, Радева се обади във Фейсбук няколко часа след завършване на форума, в 18.27 часа, за да изрази негодуванието си: \" И намери странно обяснение за думите на Борисов в: \" , както и повечето журналисти, защото изпускат допълнението на Борисов  ..\" (има предвид возенето на Станишев и Йончева на мотор за Бузлуджа)  , понастоящем депутат и говорител на ПГ на БСП и един от най-острите критици на Борисов и управлението ГЕРБ.   Разбрала това,   В малките часове на нощта, в 00.47 часа, пояснението на думите на Борисов накара        - парчето \"Wasting Love\"  (Пропиляна любов) на групата \"Iron Maiden\", което може да се приеме, че директно визира личния живот на Борисов:   възнегодува срещу намесването на името ѝ в предизборната кампания на управляващата партия:   ..\"   Постът ѝ бе съпроводен от песента \"Dig Down\" (Копайте надълбоко) на групата \"Muse\":   Така Десислава Радева показа \"болката\" си от факта, че премиерът ѝ е свалил \"пагоните\" на първа дама. Изводът е: Когато някои живеят предимно в социалните мрежи, често могат да изпаднат в конфузни ситуции и да причинят повече щети, отколкото позитиви от фокусирането върху собствената си персона.", "date": "2019.01.21", "title": "Десислава Радева с \"наранено его\" - Борисов не я смята за \"първа дама\"!   "}
{"url": "http://epicenter.bg/article/Obyaviha-gripna-vakantsiya-v-oblast-Dobrich--uchenitsite-se-razpuskat-i-v-18-obshtini-v-Plovdivsko/173383/2/0", "text": "Обявена е грипна ваканция в цялата Добричка област от днес на обяд до петък включително за всички училища. Това стана ясно след проведено заседание на Регионалния оперативен щаб за борба с грип и остри респираторни заболявания.   Достигнати са нивата на заболяемост, при които се взема такова решение. На заседанието на щаба е отчетено, че има устойчива тенденция на нарастване на броя на болните през последните дни. В петък Регионалният щаб ще заседава отново, за да вземе решение за следващата седмица.  Грипна ваканция е обявена и в 18 общини в Пловдивска област. Тя ще влезе в сила от утре - 22 януари, и ще продължи до 25-и.   Източник: Канал 3", "date": "2019.01.21", "title": "Обявиха грипна ваканция в област Добрич, учениците се разпускат и в 18 общини в Пловдивско"}
{"url": "http://epicenter.bg/article/Patriarh-Neofit--Shte-pridvizhim-tsarkovniya-vapros-na-Makedoniya/173386/2/0", "text": "Още се работи върху името на държавата Македония. Когато се уточнят тези подробности, ще се придвижи сигурно и църковният въпрос.   Това каза за БГНЕС Негово Светейшество Българският патриарх и Софийски митрополит Неофит, който почете своя небесен покровител с тържествена света литургия и благодарствен молебен отслужени в Софийската митрополитска катедрала „Св. Неделя“.   На въпрос каква е позицията на църквата ни за исканата независимост от украинската църква, патриарх Неофит заяви, че този въпрос тепърва ще бъде обсъждан. „Този важен въпрос ще бъде в дневния ред. Ще обсъждаме“, заяви още Негово светейшество без да се впуска в подробности.  ", "date": "2019.01.21", "title": "Патриарх Неофит: Ще придвижим църковния въпрос на Македония"}
{"url": "http://epicenter.bg/article/Iliyana-Yotova--Vse-poveche-hora-iskat-balgarsko-grazhdanstvo/173391/2/0", "text": "Остава тенденцията всяка година все повече хора да искат българско гражданство. Особено силно това се вижда в последните 15 години, което се обвързва с членството в НАТО и ЕС, както и възможността във все повече държави да се пътува без визиq посочи вицепрезидентът Илияна Йотова по време на среща с журналисти.   Най-често молбите за гражданство са от хора, които имат български корени. Тези, които кандидатстват за българско гражданство по произход, трябва да владеят български език, но такова разбиране не срещам в другите институции, каза вицепрезидентът Илияна Йотова.   Имало решения на ДАБЧ, които удостоверявали български произход по исторически данни. Ето защо, Йотова е на мнение, че удостоверенията изцяло трябва да бъдат премахнати, а всеки кандидатстващ да доказва, че има български произход, като в т.ч. е владеенето на български език. Има доста случаи, в които макар от МП да изпращат досие с положително становище, Йотова е отказвала да издаде указ заради разминавания в данните или непълни документи. В тези случаи се прави и втора проверка.   В същото време в закона за българско гражданство има доста текстове, които трябва да бъдат променени, посочи Йотова.   По думите й ДАБЧ трябва да работи също толкова активно и за правата на българите в чужбина, а не само да издава удостоверения за български произход. Трябва ни изцяло нова политика за българите в чужбина, посочи вицепрезидентът и припомни усилията на МОН по отношение училищата за българчета зад граница.   Вицепрезидентът е на мнение, че има смисъл да се създаде министерство за българите в чужбина, но само при условие, че то върши повече от това само да издава удостоверения за произход. Към момента все още няма механизъм за проверка на удостоверенията, които ДАБЧ издава. И ако не се получи допълнителна информация, когато бъде изискана, не се издава указ.   Напоследък почти няма молби за българско гражданство от лица, които кандидатстват заради инвестиции в икономиката.   Енигма, според Йотова, е броят на тези, които след като получат гражданство остават в България.", "date": "2019.01.21", "title": "Илияна Йотова: Все повече хора искат българско гражданство"}
{"url": "http://epicenter.bg/article/Srednoshtna-gonka-v-Sofiya--Mazh-potroshi-7-koli-v-opit-da-izbyaga-ot-kradtsi/173356/3/0", "text": "  В 1.30 часа сутринта в неделя е получен сигнал за инцидент на паркинг в района на ул. „Луи Айер”, а минути по-късно - за извършен грабеж и пострадал. Шофьор твърди, че докато изчаквал в колата приятелката си, към него приближили четирима непознати.   Мъжът потеглил рязко с колата си и помлел паркираните автомобили. След това бил настигнат от непознатите, които го набили и откраднали мобилния му телефон и пари. Шофьорът е тестван за алкохол и наркотици, пробите са отрицателни.    Съставен му е акт за катастрофата, а сочените за обирджии се издирват. Във връзка с извършения грабеж е образувано досъдебно производство, работата по което продължава под наблюдението на прокуратурата.", "date": "2019.01.21", "title": "Среднощна гонка в София. Мъж потроши 7 коли в опит да избяга от крадци"}
{"url": "http://epicenter.bg/article/Kanadska-kompaniya-obyavi--che-pridobiva-150-000-dekara-za-proizvodstvo-na-kanabis-u-nas/173400/4/0", "text": " обяви, че  съобщи Дневник. В края на миналата година компанията (Интернешънъл кeнабъс корп) е обявила, че придобива 100% от активите на фирмата Balkan Cannabis Corp (Болкън кенабъс корп), която пък твърди, че притежава въпросните терени в България, както и необходимите лицензи за производство на коноп и канабис за медицински цели. Balkan Cannabis Corp е основана от двама черногорци, които месец преди сделката посетили България и останали впечатлени от качествата на тукашната почва и производствената инфраструктура. Според тяхна презентация тукашният район дори може да бъде развит като най-големият производител на коноп за индустриални цели в света.   Стеван Тафра и Милорад Божович са  съоснователи на Balkan Cannabis Corp, които в презентация обявяват, че  съобщава Дневник. При посещението си двамата огледали земеделски терени на около 35 км. от София. Компанията им е основана в Торонто, финансовият й директор е бившият британски морски тюлен Лоурънс Пембъл, а за оперативната дейност отговаря руснакът Андрей Контяев.   Компанията твърди, че притежава 100 в гръцко дружество, 67% - в македонско и 50% в българско. Останалите 50% у нас били на неназован „известен лидер в българската бизнес общност”. Според презентацията компанията притежава и всички необходими лицензи за отглеждане на коноп и канабис за медицински цели у нас. Освен сегашните 150 хил. декара, от Balkan Cannabis Corp твърдят, че след процедурата по придобиването им от страна на канадците от International Cannabis Cor   Новосъздадената компания щяла да види бял свят не по-късно от март тази година, а    В съобщението за сделката до борсата се цитира и проучване на Световната банка, което твърди, че  Над 1/3 от населението на България пък било над 55-годишна възраст и страдало от непропорционално голямо количество заболявания, като например артрит. Медицинския канабис и подобните му продукти пък спомагали за облекчаване на въпросните състояния, което по сметки на компанията засягало пряко 2,3 милиона българи.   От компанията допълват, че първоначалната инвестиция в тукашното начинание щяла да бъде приблизително    У нас издаването на разрешения за отглеждане на канабис зависи пряко от земеделското, вътрешното и финансовото министерство. ", "date": "2019.01.21", "title": "Канадска компания обяви, че придобива 150 000 декара за производство на канабис у нас"}
{"url": "http://epicenter.bg/article/Radev/173239/11/0", "text": "Той не е факир. Няма правомощията да внася законопроекти, да посочва и сменя министри, да предлага бюджет, да назначава свои хора в антикорупционните органи, да договаря превъоръжаването на българската армия, да нарежда на (уж) независимите регулатори какво да правят, да изкарва тежки машини на протест, да преразпределя излишъци, да вдига учителските заплати, да раздава бонуси на пенсионерите или някакви други благини.  С други думи, да си президент на Република България и да водиш  война с управляващата партия с изпилените оръжия на конституционните правомощия не е лесна работа.  Затова пък, макар че като амплоа петият ни президент не е многословен, той разполага с едно силно оръжие - думите.  Ако в ГЕРБ има неофициален отдел за агитация и пропаганда, там думите на Румен Радев със сигурност биват анализирани, за да се подготви ответния удар.  Далеч по-важно е обаче дали го чуват българските граждани – тези, които му дадоха петгодишния мандат начело на държавата. Мандат, който стартира преди точно две години, на 22 януари 2017 година, с непосредствената задача да назначи служебно правителство след тактическата абдикация на ГЕРБ.   Конституционното си задължение да организира и проведе парламентарните избори кабинетът „Герджиков“ изпълни добре. В актива му трябва да добавим мерките срещу турските граждани, които представляваха риск за националната сигурност и поведението по казуса „ДОСТ и Турция“, както и отмяната на Постановление 208 за бежанците.  Толкова.  Мисля, че на 21 януари 2017 година на „Дондуков“ 2 влезе пилот- идеалист, без опит и в реалната, и в кулоарната политика, без дълбоки познания за центровете на зависимости и влияние в политическия ни ландшафт. Радев се учеше в движение, като постепенно започна да демонстрира ново поведение и самочувствие, да търси самостоятелно присъствие в политическия процес, да уплътнява правомощията си, да се изгражда като контрапункт на предшественика си Плевнелиев, впоследствие – и като алтернатива на ГЕРБ.  По ирония на съдбата, а може би и по силата на закономерност, мандатът на сегашната коалиция (и сложните й отношения с държавния глава) започна с казуса „Грипен или F-16” и след двегодишни маневри се върна в изходната точка на челен сблъсък с президента.  Любопитно е да се припомни, че след доклад на военното министерство, потвърждаващо класирането на офертите от кабинета „Герджиков“, Борисов заяви, че започва преговори с Швеция. Само три дни по-късно ГЕРБ подаде към публиката съвсем различна информация - че сформира в Народното събрание парламентарна комисия за разследване на всички факти около придобиването на новия изтребител (юни 2017-а). Ритмично се внушаваше идеята за някакъв лобизъм в действията на служебното правителство и на самия Радев.   Атаките към „Дондуков“ 2 по линия на изтребителите продължават и днес, независимо от обстоятелството, че фактите около процедурата и сроковете многократно бяха изяснявани и те изключват подобни внушения. Но се повтарят пак, и пак, и пак... Естествено, президентът не остана длъжен, вероятно няма да се въздържа и занапред.  През юли 2017-а схватката Радев-Цветанов достигна кулминационна точка в многозначителната реплика на президента:  Но да оставим настрана пиперливите нападки, които мигновено се превръщат в хит в социалните мрежи.  Конфликтът ГЕРБ-президент, белязан с обвинения в лобизъм, отдавна не засяга само бойната авиация, въоръжението на армията, националната сигурност и визията за нея. През изминалите две години той обхвана всички възможни пластове и нива, засягайки фундаментални въпроси като развитието на демокрацията, корупцията (която президентът изведе като топприоритет), бъдещето на нацията, медийната среда, морала.   През първата година от мандата си държавният глава наложи четири отлагателни вета. И четирите бяха отхвърлени в парламента. Включително този, предизвикан от мораториума върху новите лекарства, финансирани от НЗОК, който лишаваше от лечение и надежда тежко болни българи. Впоследствие мораториумът падна, но остана изводът, че ГЕРБ водят самоцелна битка с президента и гласуват просто на инат.  С днешна дата заключението може да се препотвърди и уплътни с нови и нови доказателства. През 2018-а държавният глава наложи още осем вета или общо 12, като само едно единствено не беше отхвърлено – за т. нар. поправка „Домусчиев“. Да подчертаем – това не бе жест към Радев, а ход за сваляне на напрежението и спасяване на управляващата коалиция. Разигран в стил „ние го измислихме преди президента“.  Отхвърлените вета са само щрих от разгърналата се мащабна война, която вече нито може да бъде отречена, нито спряна.  През първата година от мандата си Радев открито заговори за корупцията като за мащабен феномен и по-важното – за липсата на политическа воля за справяне с нея.  Предупреди, че „ако днешните парламентаристи и управляващи не отговорят бързо на обществените очаквания за борба с корупцията, бедност, сигурност, престъпност,  .“   На датата-жалон в новата ни история – 10 ноември, определи прехода с думи като „грабителство, корупция, бедност, престъпност, липса на законност и липса на усещане за перспектива“.  Година по-късно – на 10 ноември 2018-а, тонът му вече режеше като бръснач и направо заяви, че    Точно 2018 година е рамката на ескалиращата война, която мина през определения като „пробив в държавността“, „управление през телевизора“, „авторитаризъм“ и др.  Заради поведението на медии, социолози и политолози, битката на Радев добива апокрифни характеристики, което засилва внушенията.  Президентът използва дотук почти всички правомощия, които му дава Конституцията – за налагане на вето, свикване на КСНС (четири заседания през двете години), сезиране на Конституционния съд, излъчване на представители в разписани в основния закон органи, участие (чрез указ) в избора на „тримата големи“ в съдебната власт (дотук – на председател на ВАС), представяне на държавата на международната сцена, доколкото му бе оставен терен за това. Последното уточнение се налага от външнополитическите амбиции на премиера, демонстрирани най-ярко по време на българското Европредседателство. Подобно раздвоение и игнориране определено вреди на държавата. Потвърждение е двойната визита в Москва – на премиер и на президент, осъществена след своеобразно състезание. Радев научи за посещението на Борисов от Кремъл и медиите, а дублирането при Путин е вторият случай, с който можем да влезем като отрицателен пример в учебниците на политология. Първият бе Ирина Бокова-Кристалина Георгиева. Но, така или иначе, големите сили знаят слабостите на малките и чудесно се възползват от тях.  По въпроса дали са малко или са много правомощията на българския президент и как трябва да се избира той - мнения всякакви. Едно е безспорно –  Самият Радев определи основното си правомощие по друг начин:   (10 ноември 2017-а пред „Панорама“).  Дали в името на истината или за запазване на достойнството и на държавността, но   Той запълва успешно един вакуум, който ГЕРБ оставя с липсата на всякаква самокритичност и с отказ от сътрудничество с критици и опоненти.  Президентът, от ъгъла на различни интереси, може да бъде упрекнат за много неща: - няма медиен секретар и мрежа от медийни партньори; - допуска колебания и неизчистени позиции – (например изявленията след Керч, когато първо призова Русия да освободи задържаните кораби, после обяви, че Европа не бива да става заложник на украинската вътрешна политика и амбиции); - не наложи вето върху поправката „Кирилов-Хамид“, която позволява гражданска конфискация без съдебна присъда; - не уплътнява правото да свиква КСНС по важни въпроси, какъвто е например демографията, опираща и до проблема с националната сигурност; - не е достатъчен русофил; - не е достатъчен русофоб.  Трудно обаче може да бъде отречено, че  Нещо повече – всяко разклащане на този имидж е риск пред институцията. Дали това ще му простено? Едва ли.  В отношенията си с БСП успява да запази баланс, като нито се конфронтира, нито се идентифицира с партията, която го издигна. ГЕРБ се опитва да тласне Радев към БСП, да го „опакова“ с нея. Двата опозиционни на властта центрове обаче развиват своя политика с различни акценти. Засега това е печеливша стратегия, но съдържа риска атаките по двете писти да се банализират, чакайки твърде дълго някаква развръзка.   На този етап образът му остава ясен – генерал от НАТО, който не влиза в конфликт с евроатлантическия избор на страната, но който има възможност и трябва да завоюва повече терен за маневриране в името на националните интереси.  В това отношение президентът е далеч по-свободен от премиера и трябва да използва шанса си.  Не е имало и друг президент на „Дондуков“ 2, който да е попадал в екзистенциална война с управляващата партия по ключова тема като демокрацията. В словата си той използва думи като морал, граждани, храброст, истина, демокрация, свобода – понятия извън идеологията, които показват дълбоката криза в българското общество.  И докато някои воюват с него и неговия рейтинг, други го упрекват, че е твърде мек, че трябвало да действа още по-радикално. Разминаването е налице, но едно е сигурно –     Румен Радев сякаш бе намерил златната среда между оптимизма, задължителен при едно ново начало, и песимизма, подсказван от българската реалност. Той говори тогава за заедност, за обща съдба, за единение, за радост, любов и благоденствие в домовете ни.   безспорно надделя песимизмът. Причината за това не е само в отчетливия застой, в ерозията на демократичните процеси, в печалните последни места в различни класации, които заема България. Причината може би се крие и в примирението, компромисите, личните оправдания, спорадичната протестност и гражданска активност.  В първото си новогодишно обръщение през 2017-а Радев заяви поощрително:    И още:    Сложете си сега ръка на сърцето и кажете колко усилия, разум, воля и морал вложихме през 2018-а в обществена полза? Сбъднахме ли потенциала на нашия народ, след като продължаваме стабилно да стоим на дъното в Европейския съюз? Активни ли бяхме извън социалните мрежи?  Отговорът на президента е известен: „Не сторихме нужното, за да може 2019-а да бъде по-лесна. Напротив: това бе година на корупционни скандали и ерозия на демократичните права и институции. (...)     ", "date": "2019.01.21", "title": "Румен Радев - различният президент, който стреля с думи"}
{"url": "http://epicenter.bg/article/Pisateli-zvezdi-vodyat-urotsi-po-pisane-v--Zaeshka-Dupka-/173409/6/0", "text": "Писателската академия „Заешка Дупка“ е посветена изцяло на децата, които обичат да четат, но и мечтаят да пишат. Тя стартира нов прием за малки зайци от 9 до 16 годишна възраст, които са влюбени в измислянето на истории и плуването в необятните светове на въображението. Машината на писането в Академията ще се завърти на 22-ри март и ще приключи на 9-ти юни, 2019 година.   Успешни поети и писатели ще помагат на децата да развият способността им да работят с думите и да реагират на различни литературни предизвикателства. Сред тях се нареждат имената на известния поет, писател и музикант Петър Чухов, на Мартин Колев-автор на абсолютния бестселър „Софийски магьосници“, на писателката, актриса и режисьор Рене Карабаш, на Диана Петрова, която е автор на три книги с детски приказки и три романа.   Академията за млади писатели„Заешка Дупка“ ще бъде разделена на две заешки хралупи – в едната ще пишат най-малките курсисти, между 9 и 12 годишна възраст. Писателските им срещи ще се състоят всеки понеделник от 17:30ч. до 19:30ч. Във втората хралупа ще пишат по-големите зайци, на възраст между 13 и 16 години, които ще измислят светове всеки четвъртък, между 17:30ч. и 19:30ч.    Освен заложените писателски занятия веднъж седмично, курсистите на „Заешка Дупка“ JUNIOR, ще получат достъп и до богатата програма на Академията и прословутите Неделни събития, сред които се открояват творчески уъркшопи, кино прожекция на специален детски филм, писателска разходка, среща с известен детски писател, литературно четене и мастилен двубой за млади писатели.     Светослав Сотиров от Voice Academy също се включва в академията със специален курс по текстопис за възрастни. Той е водещ преподавател в дисциплината Мusic Business Foundations. През 2017г. Светослав е поканен да заеме позицията Изпълнителен директор на най-голямата неправителствена организация, защитаваща интересите на музикалните артист-изпълнители в България – БМА. През същата година издава и първия у нас учебник по текстопис, който е реализиран по програмата на Университетът Бъркли в САЩ.   Заниятията на творческа Академия „Заешка Дупка“ ще се провеждат в уютната обстановка на Hour Space, което се намира в сърцето на столицата на ул. „Иван Вазов“№38.   Приемът ще продължи до 20-ти февруари, 2019 година.   „Заешката Дупка“ винаги е имала за цел да подпомага деца и възрастни с изявени интереси в областта на литературата, да насърчава техните заложби и мечти, да им дава възможност за изява. По този начин през годините се стимулират младите писатели, а това се превръща в ползотворна практика“, смятат преподавателите в академията.   Още подробности и информация за необходимите документи за прием може да научите от официалния сайт на „Заешката Дупка“:   от Facebook:    и на GSM: 0883 402 747.", "date": "2019.01.21", "title": "Писатели-звезди водят уроци по писане в „Заешка Дупка“"}
{"url": "http://epicenter.bg/article/Targovskata-voyna-sas-SASht-zabavi-ikonomicheskiya-rastezh-na-Kitay-/173354/7/0", "text": "\r\n \r\n Оповестените днес данни показаха икономически растеж, забавен през последното тримесечие до 6,4 процента, при 6,5 процента през предишното. \r\n   \r\n Китайският икономически растеж се забави откакто в края на 2017 г. беше затегнат контролът върху отпускането на заеми от банките, което доведе до овладяване на бързото покачване на дълга. \r\n   \r\n Растежът продължи през по-голямата част от 2018 г., независимо от увеличените мита върху китайски стоки, наложени от президента на САЩ Доналд Тръмп. Износът обаче се сви през декември, докато наказателните мерки започнаха да намаляват търсенето.  Растежът в инвестициите, продажбите на дребно и други показатели също се забавиха. \r\n   \r\n В доклада на държавното статистическо управление на Китай се отбелязва, че БВП през 2018 г. е надхвърлил 90,03 трилиона юана (13,28 трилиона долара), предаде ТАСС. \r\n", "date": "2019.01.21", "title": "Търговската война със САЩ забави икономическия растеж на Китай "}
{"url": "http://epicenter.bg/article/Futbolniyat-elit-se-proshtava-s-Ivan-Vutsov/173372/8/16", "text": "Днес футболният елит у нас,  Поклонението ще бъде на Националния стадион \"Васил Левски\". Иван Вуцов почина в петък - 18 януари, на 79-годишна възраст. Роден на 14 декември 1939 г. в Габрово, Вуцов започва да играе в местния \"Янтра\". От 1960 до 1968 г. е централен защитник на \"Левски\". Има записани 213 срещи за първенство с 4 отбелязани гола, 41 мача за купата на страната и 60 международни срещи. Шампион на България с Левски (София) през 1965 и 1968 г. Печели купата на страната през 1967 г. С националния отбор е изиграл 24 мача. Като старши треньор ръководи \"Левски\" (София) пет сезона. През този период печели шампионската титла (сезон 1978/79) и два пъти купата на страната - 1976 и 1979 г. Под негово ръководство Левски (София) елиминира \"Аякс\" за Купата на УЕФА и достига до четвъртфинал с Барселона през 1976 г., където успява да запише победа с 5:4. Бил е треньор още на Спартак (Варна), Славия (София), Локомотив (Пловдив), Хайдук (Сплит) и националния отбор на България.   Източник: Дарик", "date": "2019.01.21", "title": "Футболният елит се прощава с Иван Вуцов"}
{"url": "http://epicenter.bg/article/Dnes-e-Tazhniyat-ponedelnik--Kak-da-prezhiveem-nay-potiskashtiya-den-v-godinata-/173371/10/99", "text": "Днес е най-тъжният понеделник за цялата 2019 г., изчислиха британски учени. За целта на проучването има и формула, по която се изчислява точния ден. В нея основните фактори са слабата мотивация за работа, силно негативни чувства и дори известен махмурлук след празниците. \r\n   \r\n Сред факторите са още мрачното време, студа, край на празниците и сиво начало на обикновената работна седмица. Психолози също смятат, че в първите седмици на всяка нова година песимизмът завладява хората с пълна сила. \r\n   \r\n Той се дължи както на чисто физическите страдания след преяждането и препиването, така и на банковите извлечения, показващи сериозно изчерпване на наличните средства покрай подаръци и гуляи, съобщава  \r\n Фрог.нюз. \r\n   \r\n : \r\n - Изчистете съзнанието си като започнете деня със специализирани приложения за медитация. \r\n   \r\n - Слушайте \"щастлива\" музика. За целта можете да използвате листата на платформата Спотифай със стоте най-зареждащи песни. \r\n   \r\n - Оцветявайте книжки за възрастни. Това занимание набира все по-голяма популярност като средство за преборване на стреса и отключване на творческия потенциал. Проучване показва, че оцветяването на книжки за възрастни подобрява усещането за добруване с 25 процента. \r\n   \r\n - Бъдете добри. Случайните прояви на доброта, дори и да са дребни, карат не само хората, към които са насочени, но и самите нас да се чувстваме по-позитивно. Направете кафе на потиснат колега, обадете се на приятел в нужда, отстъпете мястото си в транспорта, усмихнете се на непознат, препоръчват експерти от организацията Екшън фор хепинес. \r\n   \r\n - Опитайте се през деня да \"страните\" от социалните мрежи, тъй като съществува вероятност нечия самодоволна публикация да ви накара да се почувствате още по-окаяни. Ако сред контактите ви във Фейсбук например има такива, които се \"перчат\" постоянно, откажете се от приятелството с тях, съветва психоложката д-р Мег Арол. \r\n   \r\n - Не мрънкайте в службата. Колкото и да ви е неприятно да сте на работа, няма да ви стане по-добре, ако се оплаквате. Хората по природа са склонни да се вторачват в лошото, но се постарайте да възприемате януари не като мрачен и потискащ месец, а като време за ново начало. \r\n   \r\n - Откажете се от...отказването. Заради угризения след голямото \"плюскане\" по празниците през януари мнозина се въздържат от любимите си изкушения, например вино или шоколад. Подходът \"или всичко, или нищо\" обаче често завършва с провал. Д-р Арол съветва да си поставяме скромни цели, чието постигане ще ни мотивира да продължим да се придържаме към тях. \r\n   \r\n - Внесете порядък у дома. Разтребването на къщата помага да прочистим и съзнанието си. Според лайфстайл гуруто Мери Кондо ако дадена вещ вече не ни носи радост, е препоръчително да се отървем от нея. Идеята е, че ако сме заобиколени само от принадлежности, които обичаме, ще се чувстваме по-щастливи и ще насочим живота си към позитивни промени. \r\n   \r\n - Намерете време да се съберете с близките или приятелите си. Сбирките с обичани хора не трябва да се случват само по празници. Социалното общуване е важно за доброто ни настроение. Дори и да ни липсва охота да се събираме с хора, трябва да си напомним, че социалната изолация може да доведе до депресия. \r\n", "date": "2019.01.21", "title": "Днес е Тъжният понеделник: Как да преживеем най-потискащия ден в годината?"}
{"url": "http://epicenter.bg/article/Brad-Pit-i-Charliyz-Teron---novata-svetska-dvoyka--/173373/10/100", "text": "43-годишната Чарлийз Терон и 55-годишният Брад Пит излизат заедно, гръмнаха световните медии. Новината все още не е официално потвърдена или отхвърлена от някоя от звездите или техен говорител, но пресата твърди, че двамата са двойка и то благодарение на бившия на Терон - Шон Пен.   Актьорът Шон Пен е запознал звездите, а около коледните празници Брад и Чарлийз са се усамотили за няколко дни в имението на Пит в Калифорния, пише The Sun, цитиран от woman.bg   Преди броени дни актьорите пък са били забелязани да си шушукат влюбено на светско събитие. Случката е от 12 януари, когато Чарлийз Терон е била сред гостите на премиерата на филма \"Roma\" на Алфонсо Куарон в Шато Мармон в Западен Холивуд. Брад е бил на друга премиера и след края ѝ се е присъединил към красивата блондинка. Двамата се усамотили на бара на афтърпартито на \"Roma\" и цяла вечер си гукали влюбено.    Медиите обаче допълват, че Брад Пит все още не е запознал шестте си деца от Анджелина Джоли нито с Чарлийз, нито с нейните две осиновени момчета - Огъст и Джаксън. Дали те ще се разберат помежду си и как ще се развият отношенията между актьорите, ще покаже времето.", "date": "2019.01.21", "title": "Брад Пит и Чарлийз Терон - новата светска двойка? "}
{"url": "http://epicenter.bg/article/13-ekipa-stignaha-do-finala-v-Akademiya-za-mestni-predprie-d-39-r/173382/10/0", "text": "Програмата „Академия за местни предприемачи“ е специално създадена за хора с идеи за стартиране на бизнес от тютюнопроизводителните региони в страната – областите Кърджали, Хасково, Благоевград и Силистра. Еднаголяма награда от 15 000 лева и две поощрителни от по 5 000 и 4 000 лева са предвидени за победителите. Изборът и церемонията по награждаването на победителите ще се състои на 30 януари 2019 г. в София.   Вече са известни и финалистите. Академия за неопитни шофьори, инициирана от единствената рали състезателка в българския рали шампионат, Консултантски център за специализирани услуги в земеделието помага на земеделските производители в област Благоевград да повишават своя професионализъм и добиви.   Клуб „Баскетболна мечта“ стартира своята дейност в град Разлог и работи с подрастващи деца, като ги подготвя да се превърнат в бъдещите шампиони на България. Inner Beauty е проект, който разработва натурална козметика, направена от органични суровини, етерични масла и цветни есенции. Проектът за „Воден еко туризъм“ позволява на авантюристи и хора, които искат да прекарат почивката си по един различен начин да достигнат до прелестни, но скрити кътчета с помощта на кану, Работна помощ е друг проект, който цели да помогне за успешната професионалната ориентация на хора от област Силистра, както и да съдейства на работодателите да открият правилните хора за техния бизнес.   Музикалната Фамилия Мегатон искат да пренесат своя дългогодишен опит в първия магазин за музикални инструменти в града, за да отговори на търсенето на професионални и любителски музикални инструменти.   От Силистра е и жена инструктор, която иска да предостави възможността на своите курсисти да управляват симулатор, преди да се качат на истински автомобил. Магазин за здравословна храна, където да можете да откриете всичко за своя здравословен начин на живот е сред кандидатите за награда. Interiora.me от Кърджали включва заснемането на проекти на интериорни дизайнери и превръщането им в онлайн портфолио.   Клуб „Хануман“ си поставя за цел да подобри физическата подготовка и духа на хората от Банско. От Хасково, две много талантливи млади дами искат да виждат повече родители да играят със своите деца, като за тази цел създават ръчно изработени дървени детски играчки. В „Малката Атина“, която се намира във Хасково предлагат истински гирос, по начина по който го правят гърците.   Тримата победители ще бъдат определени от девет-челнно жури. В него са включени авторитетни представители на бизнеса, медиите и админинистрацията. Константин Вълков - Дарик радио, Димитър Вучев -  TV Evropa, Красимира Георгиева - Главен редактор, сп. Икономист, Кузман Илиев - Нова ТВ, Цветан Филев – Председател, втори мандат на Националната асоциация на тютюнопроизводителите, Веселин Димитров - Директор \"Корпоративни комуникации\" в TBI Bank, Д-р Бойко Таков - Изпълнителен директор на Изпълнителната агенция за насърчаване на малките и средните предприятия, Елица Баракова изпълнителен директор, на Фондация Bcause, Анелия Иванова - мениджър комуникации и КСО, Филип Морис България.   Проектът Академия местни предприемачи се осъществява от Център за предприемачество и обучения \"Ринкър\" към Фондация BCause с финансовата подкрепа на Филип Морис България.  Академията се реализира за втора поредна година като част от програмата за развитие на местните тютюнопроизводителни общности \"Забавно лято, грижовна есен 2018\". Дейността и съпътстващите я активности са предназначени за предприемачи, производители, земеделци, търговци - без ограничение в икономическия сектор, а също и читалища, нестопански организации иучилищни настоятелства с идея за стопанска дейност в полза на идеалните си цели.   Условието е да са в началото на своята идея за стартиране на местен бизнес и да го осъществят на територията на четирите области.     За да помогне на желаещите да участват в „Академия за местни предприемачи”, екип на Център \"Ринкър\" и експерти организира информационни срещи в Кърджали, Хасково, Благоевград, Силистра и други близки населени места през септември и октомври.", "date": "2019.01.21", "title": "13 екипа стигнаха до финала в Академия за местни предприемачи"}
{"url": "http://epicenter.bg/article/Antoniya-Petrova-pokaza-sina-si-Blagovest-i-prizova--Neka-da-razhdame-detsata-si-estestveno-/173390/10/100", "text": "Антония Петрова-Батинкова, която роди първото си дете навръх имения си ден, показа снимка от изписването заедно със съпруга си Ивайло. \r\n \r\n Носителката на титлата \"Мис България\" за 2009 година и любимият ѝ са избрали синът им да носи името на свекъра. Към кадъра с бебето Антония написа:     Госпожа Батинкова благодари на екипа, помогнал синът ѝ да се появи на бял свят по естествен път и отправи апел:   Източник: Дир.бг", "date": "2019.01.21", "title": "Антония Петрова показа сина си Благовест и призова: Нека да раждаме децата си естествено!"}
{"url": "http://epicenter.bg/article/Donald-i-Melaniya-Tramp-poluchiha-nominatsii-za--quot-Zlatna-malinka-quot-/173395/10/100", "text": "\r\n Гангстерският филм \" \" с Джон Траволта в главната роля и две документални ленти с участието на президента Доналд Тръмп получиха номинации за наградите \"Златна малинка\" за най-лоши филми на 2018 година. Всъщност въпросната година бе обявена от организаторите за изпълнена с бедствия в и извън киното. \r\n   \r\n   \r\n Комедията за Шерлок Холмс \" \" получи 6 номинации, включително за снималите се в нея Уил Фарел и Джон С. Райли, за които бе преценено, че съсипали два от най-обичаните персонажи в литературата. \r\n   \r\n Учредените през 1980 г. награди \"Златна малинка\" са като контрапункт на наградите \"Оскар\". Номинациите се оповестяват ден преди тези за Оскарите. \r\n   \r\n  заяви учредителят на \"Златните малинки\" Джон Уилсън -  \r\n   \r\n Доналд Тръмп е с две номинации - за най-лош актьор за появата в образа на самия себе си в \"Смъртта на една нация\" и за най-лоша комбинация - между ролите си в \"Смъртта на една нация\" и \"Фаренхайт 11/9\". Тръмп вече има награда \"Златна малинка\" за епизодична роля на бизнесмен в комедията \"Привиденията не го правят\" с участието на Бо Дерек. \r\n   \r\n Сега съпругата му  и съветничката му в Белия дом Келиан Конуей получиха номинации за най-лоши актриси в поддържащи роли за \"Фаренхайт 11/9\". \r\n   \r\n \"Готи\", в който се говори за мафиотския бос Джон Готи, събра едва 4,3 милиона долара приходи в бокс-офиса миналото лято и сега получи 6 номинации, включително за най-лош филм, сценарий, актьор и най-лоша екранна двойка за Траволта и съпругата му Кели Престън. \r\n \r\n \r\n \r\n  За антинаградата могат да бъдат номинирани филми, излезли по екраните в САЩ и Канада през годината. Наградата отличава най-лошите и със съмнителна стойност кинотворби, а самата статуетка представлява пластмасова малинка, покрита със златна боя и цена под 5 долара. \r\n   \r\n Източник: Дир.бг \r\n \r\n \r\n \r\n \r\n", "date": "2019.01.21", "title": "Доналд и Мелания Тръмп получиха номинации за \"Златна малинка\""}
{"url": "http://epicenter.bg/article/Futbolniyat-elit-se-sabira-za-poklonenieto-na-Ivan-Vutsov-na-natsionalniya-stadion--quot-Vasil-Levski-quot-/173385/8/0", "text": "Редица легенди на Левски и българския футбол се събраха пред националния стадион \"Васил Левски\", за да си кажат последно сбогом с големия футболист, треньор и управленец Иван Вуцов.   Бившият защитник почина на 79-годишна възраст на 18 януари, а днес беше неговото поклонение и опело, където близки и приятели се събраха, за да го почетат. Сред тях бяха личности като президента на Българския футболен съюз Борислав Михайлов, Наско Сираков, Кирил Ивков, Пламен Марков и много други.   \"За Иван Вуцов може да се говори много. Той остави голяма следа в българския футбол. Каквото и да кажем ще бъде малко. Сега той отиде при един добър отбор с добри футболисти, който сега ще си има и един добър треньор и ръководител\", заяви футболният мениджър Емил Данчев.   \"Това, което научих от него е дисциплината, трудолюбието, реда, организацията вътре в играта и в живота. Той много държеше и извън терена да уважаваш това, което работиш и да си дисциплиниран. Това е едно от нещата, които той докара от Холандия - за онзи тотален футбол говоря, в който футболистите се придвижват пакетно по терена. Тогава се смееха, но той първи приложи в България този съвременен за онова време футбол. Беше и добър психолог\", допълни \"синята\" легенда Ангел Станков.   \"Изхубихме голяма легенда. Играхме заедно в националния отбор и Вуцов беше непреодолим отзад като метач. Това беше срещу Белгия през 1965 г. Един от най-големите му мачове, благодарение на който се класирахме за Световното в Англия през 1966 г. Иначе като човек той беше всеотдаен, работохолик дори\", не скри тъгата си бившият съотборник на Вуцов Добромир Жечев. \"Вуцов беше човек с амбиции. Винаги беше на нокти, защото искаше да печели. Това беше и негова сила - не можеше да губи. Звезден отбор се събраха горе - Гунди, Котков, Павката, Меци. Сега имат и треньор. Дано да играят така, както са играли в Левски\", отбеляза легендата Сашо Костов.   Източник: Канал 3  ", "date": "2019.01.21", "title": "Футболният елит се събира за поклонението на Иван Вуцов на националния стадион \"Васил Левски\""}
{"url": "http://epicenter.bg/article/Tereza-Mey-predstavya-alternativen-plan-za-brekzit-pred-parlamenta/173361/7/0", "text": "Британският премиер Тереза Мей ще представи пред парламента алтернативен план за излизането на страната от Европейския съюз, съобщава БТВ.   Акцент в речта на Мей ще бъде границата с Ирландия, съобщиха правителствени източници. Миналата седмица премиерът заяви, че ще наблегне на разговорите между отделните партии, за да убеди депутатите да приемат предложенията й. Сега обаче става ясно, че тя ще търси подкрепата на отцепниците в собствената си партия, тъй като е малко вероятно опозиционните лейбъристи да подкрепят плана й. Парламентът ще го гласува на 29 януари.    ", "date": "2019.01.21", "title": "Тереза Мей представя алтернативен план за брекзит пред парламента"}
{"url": "http://epicenter.bg/article/-Vzglyad--Kakvi-izvodi-mogat-da-se-napravyat-ot-gibelta-na-lettsite-ot-Su-34/173362/7/0", "text": "От четиримата катапултирали се летци на Су-34, сблъскали се над Японско море, само един се е спасил, пише в коментара си вестник „Взгляд“. Су-34 е снабден с една от най-добрите в света системи за катапултиране, а всеки пилот има автоматична аварийна радиостанция. Станаха известни нови подробности за съдбата на летците от двата изтребителя Су-34, сблъскали се на 18 януари във въздуха над Татарския проток в Хабаровския край. Съобщава се, че двама от пилотите са открити мъртви, а телата им – оплетени в елементи от парашутните им системи.  Вечерта в петък на борда на траулера «Электрон» са извадили техните тела, които са бил със шлемове, хидротермокостюми и с пристегнати парашути. След това те са били отнесени с вертолет на Министерството на отбраната.  Траулерът «Шанс-106» е открил чанта с инструменти и два фрагмента от самолет. Четвъртият пилот тъй е не е открит все още, макара че до сутринта на 19 януари в района са го издирвали бойни кораби от Военноморския флот на РФ.  Новите подробности пораждан въпроси за случилото се след катастрофата. На първо място вниманието се привлича от дезинформацията, съпровождала произшествието. Отначало е съобщено, че се е разбил само един самолет, а вторият благополучно се е приземил, като двигателите му отказали да работят (съответно и целият му екипаж бил невредим – бел. „Взгляд“). Тези данни са от източници на ТАСС и „Интерфакс“ от службите за работа при екстремални ситуации и от военното министерство. Нещо повече, появила се и информация за втори спасен катапултирал летец. Министерството на отбраната бързо я разпространило само, но после и я опровергало.  «Във всички тези информации фигурира Министерството на отбраната. Трябва да се разбере кой ги дава, от къде ги взема. Може да се проследи, защото това е пълна дезинформация и неразбория», заявява за вестник“Взгляд“ летец-инструкторът Андрей Красноперов, о. з. майор от Военно-въздушните сили ВВС.  Според него и самите медии трябва да са внимателни и да не пускат в публичното пространство непроверена информация.    ", "date": "2019.01.21", "title": "„Взгляд“: Какви изводи могат да се направят от гибелта на летците от Су-34"}
{"url": "http://epicenter.bg/article/-Vedomosti--Reytingat-na-Vladimir-Putin-veche-ne-e-neuyazvim/173363/7/0", "text": "Излязоха данните на първото за новата 2019-та година социологическо изследване на общественото мнение на Всерусийския Център за изследване на общественото мнение, които вестник „Ведомости“ публикува. Според тях рейтингът на руския президент продължава да пада: в момента на него се вярват 33, 4 на сто от респондентите, а на 29 декември 2018 година те са били 36,5%. Това е най-ниско ниво на доверие от януари 2006 година. Минималният праг е бил 37,4% и е регистриран в разгара на масовите протести през декември 2011 г.  Дейността на президента се одобрява от много повече руснаци, но и по този показател има спад – сега те са 62,1% срещу 64,6% на 29 декември. Най-ниски данни са регистрирани през август 2013-та, когато одобряващите поведението на Путин са стигнали 59%.    ", "date": "2019.01.21", "title": "„Ведомости“: Рейтингът на Владимир Путин вече не е неуязвим"}
{"url": "http://epicenter.bg/article/Snezhna-burya-i-leden-dazhd-v-SASht-i-Kanada/173366/7/0", "text": "Снежна буря и леден дъжд в големи части на САЩ и Канада през почивните дни. В щатите Върмонт, Мейн и Ню Хемпшър температурите паднаха до минус 37 градуса.   В щата Кънектикът, където бяха повредени електропроводи, повече от 20 000 души останаха без електричество. Основен проблем са обледените клони на дърветата, които се чупят и падат върху електропроводите. В Пенсилвания е обявено извънредно положение.   В Ню Йорк в готовност е повикана Националната гвардия, а в Канада продължава да вали, като се очаква снежната покривка да достигне 1 метър на  места,  съобщи  bTV.  ", "date": "2019.01.21", "title": "Снежна буря и леден дъжд връхлетяха САЩ и Канада"}
{"url": "http://epicenter.bg/article/Pushkov--Amerikanskite-boyni-korabi-v-Cherno-more-tryabva-da-stoyat-daleche-ot-ruskite-bregove/173367/7/0", "text": "Посещенията на американски бойни кораби в Черно море нямат нищо общо със сигурността на САЩ и са мотивирани от вътрешнополитически съображения, заяви руският сенатор Алексей Пушков, цитиран от Ройтерс, предаде БТА. Той каза, че тези кораби трябва да стоят далече от бреговете на Русия.   Американският ескадрен миноносец \"Доналд Кук\", въоръжен с управляеми ракети, се насочи към Черно море вчера, \"за да извърши операции, свързани със сигурността на корабоплаването и да съдейства за регионалната морска стабилност\", гласи съобщение на военноморските сили на САЩ.   \"Нашето пристигане в Черно море ще покаже възможностите за взаимодействие на ВМС при изпълнение на цели на общата сигурност, за да можем да действаме ефективно при бъдещи кризи или възпиране на агресия\", заяви командващият офицер на \"Доналд Кук\" Матю Пауъл, цитиран от Ройтерс.   Руският Черноморски флот започна да следи движението на американския боен кораб, откакто той навлезе в района, съобщи Националният център за управление на отбраната на Русия, цитиран от агенция РИА Новости.   \"Американски бойни кораби често посещават Черно море. Тези посещения нямат нищо общо със сигурността на САЩ\", написа в Туитър Пушков, който е член на Комисията за информационна политика на Съвета на федерацията - горната камара на руския парламент. \"Тези кораби развяват техния флаг, изпращат ни сигнал и укротяват техните сенатори, които настояват да се изпрати цял боен флот в Черно море. Те трябва да стоят далеч от нашите брегове\", заяви Пушков.   Според международната конвенция от Монтрьо американски бойни кораби могат да останат в Черно море за не повече от 21 дни, напомня руският Център за управление на отбраната, цитиран от РИА Новости.", "date": "2019.01.21", "title": "Пушков: Американските бойни кораби в Черно море трябва да стоят далече от руските брегове"}
{"url": "http://epicenter.bg/article/Rusiya-zavezhda-grazhdanski-dela-sreshtu-Facebook-i-Twitter/173384/7/0", "text": "Руската агенция, следяща комуникациите, заяви в понеделник, че открива административни производства срещу компаниите Twitter и Facebook за това, че те не са успели да обяснят как планират да спазват законите за местните данни, предаде агенция Интерфакс, цитирана от Ройтерс и БНР.  \"Роскомнадзор\" е цитиран да казва, че Twitter и Facebook не са обяснили как и кога ще се съобразят със законодателството, което изисква всички сървъри, използвани за съхраняване на личните данни на руснаците, да се намират на територията на Русия.  Ръководителят на агенцията, Александър Жаров, беше цитиран да казва, че компаниите имат един месец, за да предоставят информация, или в противен случай ще бъдат предприети наказателни действия срещу тях.  През последните пет години Русия въведе по-строги закони за интернет, изискващи от интернет търсачките да изтрият някои резултати от търсенето, месинджър услугите да споделят ключовете за криптиране със службите за сигурност, а социалните мрежи да съхраняват личните данни на руските потребители на сървъри в рамките на страната.  В момента единствените инструменти, които Русия остава да приложи, са глобите, които обикновено достигат до няколко хиляди долара или до блокиране на нарушителите на онлайн услуги, но това е опция, изпълнена с технически трудности, посочва Ройтерс.  Източниците на агенцията обаче заявиха през ноември, че Москва планира да наложи по-строги глоби на технологични фирми, които не спазват руските закони.  ", "date": "2019.01.21", "title": "Русия завежда граждански дела срещу Facebook и Twitter"}
{"url": "http://epicenter.bg/article/ES-nalozhi-sanktsii-na-direktora-na-GRU--zamestnika-mu-i-dvama-agenti-zaradi-sluchaya--Skripal-/173396/7/0", "text": "  Съветът на ЕС съобщи, че налага санкции на деветима граждани и една организация заради разпространение на химически оръжия.   Сред поставените в списъка са двама представители на руското военно разузнаване (ГРУ), както и ръководителят на управлението и негов заместник. Отбелязва се, че те са отговорни за притежание, пренасяне и използване в Солсбъри на нервнопаралитично вещество през март миналата година - случая с отравянето на разузнавача Сергей Скрипал и неговата дъщеря (бел. Кор.).   Налагат се също санкции на сирийски изследователски институт, отговорен за развитието и производството на химически оръжия, както и на петима официални сирийски представители, пряко замесени в дейността на института.   Наложените забрани са за пътуване до ЕС и запор на имущество на организациите. Граждани и организации от ЕС повече нямат право да осигуряват средства за поставените в списъка. Отбелязва се, че решението ще бъде поместено още днес в Официалния вестник на ЕС, с което влиза в сила.   Върховният представител на ЕС по външната политика и сигурността Федерика Могерини отбеляза на пресконференция, че подготовката на тези санкции е продължила с месеци. Тя добави, че решенията са били приети така, че да могат да издържат в съда. Дълго оценявахме правната основа и съм убедена, че решенията са изцяло правомерни. Целта на ЕС е да предотврати употребата на оръжия за масово поразяване, включително на химически оръжия, поясни Могерини.   Кремъл дава негативна оценка за намерението на ЕС да наложи санкции, по-специално във връзка със \"случая Скрипал\". Това заяви пред журналисти говорителят на Кремъл Дмитрий Песков, запитан как реагират на това решение руските власти, предадоха ТАСС и БТА.   В отговор на журналистически въпрос за намерението на ЕС да санкционира неколцина души, включително двамата руснаци, обвинени за отравянето на бившия руски двоен агент Сергей Скрипал във Великобритания - Александър Петров и Руслан Боширов, говорителят на Кремъл изтъкна, че \"те са заподозрени без основания, досега не са прозвучали никакви доказателства\".   \"Всички сме запознати с комплекта прочути вече снимки на тези двама граждани във Великобритания. Но същевременно има много снимки на руски граждани във Великобритания и те не представляват пряко доказателство. Не знаем да има по-съществени и по-конкретни доказателства, затова имаме негативно отношение към подобни решения\", обясни Песков.  ", "date": "2019.01.21", "title": "ЕС наложи санкции на служители на руското военно разузнаване заради случая „Скрипал“"}
{"url": "http://epicenter.bg/article/Nad-100-ubiti-pri-napadenie-na-talibanite-sreshtu-voenna-i-politseyska-baza-v-Tsentralen-Afganistan/173405/7/0", "text": "Над 100 служители на афганистанските сили за сигурност бяха убити при нападение на талибаните срещу военна база и полицейски тренировъчен център в Майданшахр, главен град на източната афганистанска провинция Вардак. Това съобщи Ройтерс, като се позова на високопоставен източник от афганистанското министерство на отбраната, пожелал да остане анонимен.  \"Разполагаме с информация, че 126 души са били убити при експлозия във военния тренировъчен център\", каза източникът.  Местен служител потвърди също, че броят на жертвите на атаката надхвърля 100 души.  Говорител на афганистанското правителство отказа коментар. По-рано правителството съобщи за само 12 убити, припомня Ройтерс.  Отговорност за нападението поеха талибаните.   Източник: Новини.бг", "date": "2019.01.21", "title": "Над 100 убити при нападение на талибаните срещу военна и полицейска база в Централен Афганистан"}
{"url": "http://epicenter.bg/article/Uchenik-zasne-vatreshnostta-na-samoleta-na-Putin/173408/7/0", "text": "15-годишен ученик засне видеоклип от вътрешността на самолета на руския президент Владимир Путин и го публикува в YouTube.   От петима от тях той взе пликове с писма, в които описват какво искат да направят. Единият от пликовете бил на Арслан, а мечта му била да снима видеоклип от президентския самолет Ил-90-300, предаде Нова телевизия.  \"За мен е голяма чест да попадна на такъв секретен обект, където само снимачният екип беше допуснат.  \", разказва ученикът от град Сибай.  Във видеото Арслан прави подробно описание на всичко, което вижда. Впечатлява се от герба, флага, салона за хората, които съпровождат президента при пътуванията му, и подготвените за тях одеяла, възглавници и дори бонбони. Младежът е успял да се запознае и с персонала на самолета. Стюардесите го уверили, че за тях най-важното е полетът да бъде изпълнен успешно.   Това стана по време на участието на Путин в проекта \"Мечтай с мен\", чиято цел е сбъдване мечтите на деца с увреждания и тежки болести. По време на разговоря си с незрящата Регина Парпиева от Нижни Новгород, която мечтае да стане журналистка, той я прегърна, а тя попита дали може да докосне лицето му, за да придобие представа как изглежда. Руският президент се съгласи без колебание, след което целуна ръката й. Накрая той й подари няколко високотехнологични устройства.", "date": "2019.01.21", "title": "Ученик засне вътрешността на самолета на Путин (Видео)"}
{"url": "http://epicenter.bg/article/Boyko-Borisov-kato-Todor-Zhivkov-/173402/11/0", "text": "Увереност, че само ние знаем и можем – това личеше на кадрите от работната среща на актива на ГЕРБ в неделя. Кадри, които за по-възрастните поколения създават усещане за дежа вю. Особено като се насложи и „грижата за малкия човек“ и необходимостта от самокритика в партийните редици, приликите между ГЕРБ на Бойко Борисов днес и БКП на Тодор Живков вчера стават осезаеми.    г. Ако го нямаше маркера „Х конгрес“, можеше да мине за произнесена вчера.     ,    .: В автобиографичния филм за него  И нарежда:      . Освен това съпартийците му трябвало да се наблюдават помежду си       \"   Борисов също не спести тази тема:     излизайки извън рамките на темата, по която говорят.   качвайки се на трибуната след изказването на заместника си.  И Тодор Живков постъпва така на 9 април 1987 г. преди да започне речта си пред Х конгрес на Българските професионални съюзи.    И може би точно това умение да общува с всеки човек, да чувства залата, да говори на езика на обикновения българин гарантираха на Живков такова политическо дълголетие. Борисов неведнъж е казвал, че се е учил от бившия Първи. Е, това е дарба. За нея няма университети. Колкото до политиката за масите - и там няма нищо ново. Още от времето на Макиавели принципите за влиянието върху масите са едни и същи. \"Владетелят\" знае, че грубата сила не е дос­татъчна; народът трябва да бъде и омаян…    ", "date": "2019.01.21", "title": "Живков, 1981: Отървете ни от чантаджиите! Борисов, 2019: Отървете се от онези с лъскавите коли!"}
{"url": "http://epicenter.bg/article/Ivan-Granitski--Boris-Hristov---trompetistat-na-nravstvenoto-nesaglasie/173404/11/0", "text": "  Днешното българско общество е оглушало от крясъци, политически крамоли, всепронизваща чалга и нескончаеми плебейщини. Душеспасително е обаче постоянно да се обръщаме към поезията на автори като Борис Христов, защото нравствената енергия, съдържаща се в неговите творби, може да ни събуди от мъртвешкия сън, в който сме потънали. И да ни напомни, че ако искаме да бъдем човеци, трябва непрекъснато да се съпротивляваме и да отхвърляме философията на преклонената главичка. Метафоричният тромпетист Борис Христов ни призовава към това.   През 1975 година критиката (с малки изключения) не забеляза Борис Христов. Тя му обърна по-сериозно внимание едва когато излезе неговата първа самостоятелна книга – „Вечерен тромпет“ (1977), която имаше зашеметяващ успех. Но с дебюта си в сборника „Трима млади поети“ (1975) Борис Христов вече беше очертал своя специфичен и неповторим поетичен облик. Най-съществените, водещи елементи на неговата емоционално-образна система, които по-късно започват да изпъкват така контрастно във „Вечерен тромпет“, присъстват, ясно изявени и подчертани, в цикъла „На седмия ден“ от споменатия сборник. Още тук е явна експресивността на изказа му – плод на драматичното, на места даже трагично усещане движението на битието. Всъщност единството на изображението у Б. Христов се проектира именно в експресията на изказа. Спокойното състояние на духа е почти непривично за поета. Напрегнатият тон, резките мелодични акценти, неочакваните модулации на настроението – всичко това създава особен ритъм на вървящо към своята кулминация напластяване на напрежението:     Но кулминация в действителност няма. Непрекъснато витае усещането за предстоящия взрив, на косъм сме сякаш от него, но пароксичното отлагане на напрежението все не настъпва. Състоянието на напрегнатост като че се предава от творба в творба, ала във всеки следващ момент „застива“. Господства тревожно очакване, на което е съдено никога да не постигне удовлетворение. И тук именно се сблъскваме с един парадокс.   Поетическата мисъл на Борис Христов постига своето художествено битие в диалектическото разгръщане на вътрешната си енергия, в динамичната зареденост на поетическия образ и нарастващото в него напрежение.   Но заедно с тая „динамична зареденост“, както вече видяхме, за поезията на Б. Христов е характерно и относително задържане разгръщането на напрежението. В отделни моменти сякаш се утвърждава състояние на някакво безвремие, в което очакването да се случи нещо е безконечно дълго. Особено ярко тая тенденция може да се проследи в стихосбирката „Вечерен тромпет“:       Първите два куплета на „Тъга“ великолепно онагледяват паралелното съществуване, от една страна, на огромна вътрешна енергия и копнеж за движение, на неудържима действеност, а от друга – на особено чувство за бездвижие, за „замразяване“ на развитието. Финалът сгъстява усещането за противоречивото и взаимно изключващо страните си двуединство на изображението:     Но след като сме прочели и последния стих, ново връщане към текста и съответно по-детайлно навлизане в „плътта“ на творбата ще ни убеди, че посоченият по-горе парадокс е илюзорен. Всъщност противоречие не съществува. Едновременното присъствие на динамизиращите и задържащите, ако ги назовем така, вътрешно организиращи лирическото повествование движения е само израз на единството на изображението. Единство, което не би било възможно без несекващата борба на противоположните внушения. А полюсите на тия внушения, предадени най-опростено, ще изглеждат така: надежда – безверие, жажда да се променят нещата – съзнание за невъзможността да стане това, неудържим летеж на въображението и импулс за действие – мъчително сковаващо бездействие, ограничаване на поетическата идея в конкретното, единичното, сетивното – порив на духа към полет в неизвестното, безкрайното, необхватното.   Панко Анчев проницателно посочва, че Борис Христов е един от малцината поети, който чрез удивителното си метафорично и алегорично мислене е доловил процесите на нравствен разпад в тогавашното българско общество:    Цялата стихосбирка „Вечерен тромпет“ е пронизана от стълкновенията на взаимно отричащи се, но придаващи единство на изображението внушения. Не е необходимо дори да търсим паралели между отделните стихотворения, защото техните водещи идеи-образи се взаимопроникват и взаимосъздават. Именно с тая изключителна взаимосвързаност на внушаваните идеи, с интонационната и композиционната близост даже на отделните метафори ще си обясним факта, че откъсната от контекста на книгата, конкретната творба губи от своята въздействена сила. За да илюстрираме единството на изображението в поетическото време и пространство на Борис Христов, е достатъчен само един пример. Антитезата: ограничаване на поетическата идея в крайното – полет на духа към безкрайното, е добила плът в стихотворенията: „Конче мое“, „Графика“, „Тъга“, „На седмия ден“, „Следобедно кафе“, „Август“, „Събота“, „Целувката“, „Прозорец“, „Самотният човек“, „Вечерен тромпет“, „Жалба за поета“, „Есенен дъжд“, „Вик в тишината“, „Затворено писмо“, „Молитва“. „Пеперуда“, „Спомен за живота“, „Кост от глухарче“. Тоест модификациите на тая антитеза (и то с най-неподозирани нюанси) присъстват в 19 от всичко 25 стихотворения на книгата. И не само присъстват – те определят централното им звучене.   Това е, ако изследваме единството на изображението в цялата книга, а ако потърсим степента на единство в отделно стихотворение, не може да не ни порази способността на поета да обединява в едно несъчетаеми на пръв поглед елементи, умението му да ситуира в единство коренно противоположни по своята същност внушения. Както е примерно в „Събота“, чийто финал излъчва огромна вътрешна енергия:         Втората съществена черта в поетиката на Борис Христов след единството на изображението е неговата непрекъснатост. Както в стихосбирката, възприемана като цяло, така и в отделната творба поетическата мисъл е непрекъсната. Ако постигнатото единство на изображението олицетворява степента на отражение на живота – в неговата сложност, многоизмерност и полифонична неизчерпаемост, непрекъснатостта на изображението символизира непресекващото движение на живия живот, неговата безкрайна променчивост.   При цялата си философско-естетическа и структурна близост (естествено, значително опосредована) до сътвореното от Иван Цанев, Калин Донков, Биньо Иванов, поетиката на Борис Христов се отдалечава твърде много от тях именно по специфичния характер на непрекъснатост на изображението. Движението на поетическата идея тук няма линеен характер – то не се разгръща от дадена точка към друга точка, не може да бъде рамкирано в само една определена посока, най-сетне, то няма точна установеност – по сила, интензитет, обем.   Липсата на установеност идва от невъзможността да се обеме в каквито и да било ограничения и определения полетът на фантазията, играта на въображението, които тласкат духа към хармонията на свободата. Така движението на поетическата идея протича едновременно и навсякъде във времето и пространството на конкретната метафора, на отделното стихотворение, на цялата книга. Самата идея става движение – движение, в което поетическото време и пространство се взаимосъздават. В тоя смисъл началните стихотворения от „Вечерен тромпет“: „Конче мое“, „Тъга“, „Кълвач“, „Следобедно кафе“, „Август“ и т.н., се взаимоопределят и взаимоосмислят с творби от края на книгата като: „Затворено писмо“, „Човекът в ъгъла“, „Пеперуда“, „Спомен за живота“, „Кост от глухарче“.   Последното стихотворение от книгата – „Кост от глухарче“ – фокусира един изблик на ускоряващото движението си поетово самосъзнание, сякаш за да ни внуши мисълта, че непрекъснатостта на изображението продължава и извън времето и пространството из книгата. Алегоричната му поанта звучи като прелюдия към нещо предстоящо:    ", "date": "2019.01.21", "title": "Иван Гранитски за Борис Христов: Тромпетистът на нравственото несъгласие"}
{"url": "http://epicenter.bg/article/Sadat-otmeni-zapori-i-vazbrani-varhu-imoti-i-smetki-na-Vetko-Arabadazhiev/173357/3/0", "text": "Пловдивският административен съд отмени наложените от НАП възбрани върху имоти на Ветко Арабаджиев и запори върху негови банкови сметки, при това – с окончателно решение.  Причината е, че в случая става дума за свръхобезпечение – данъчните си търсели от фирма на Ветко 606 600 лв. ДДС, а му забранили да се разпорежда с имоти за над 16 116 304 лв., пише сайтът plovdiv-press.bg, цитиран от Фактор.бг.   Всъщност фирмата, чиито имоти и сметки са възбранени и запорирани, е «Виктория Груп Корпорейшън» ЕАД, в чиито документи Вълчо Арабаджиев не фигурира, но се знае, че е негова. Седалището й е в пловдивския хотел «Марица».   След като в края на август м. г. Ветко и Маринела Арабаджиеви бяха обвинени задочно в данъчни престъпления и пране на пари, а синът им Вълчо –задържан, НАП – Пловдив, започва ревизия на фирмата за периода 1 декември 2012-а  – 31 август 2018 г.   Данъчните посочват, че очакват публични задължения по ЗДДС в размер на 606 600 лв. главница и лихва от 39 398., 1 лева, изчислени към 16 октомври 2018 г. Затова искат налагане на предварителни обезпечителни мерки и на 29 октомври 2018-а публичен изпълнител издава постановлението за налагането на възбраните и запорите, чиято стойност е 16 116 304,98 лв.    Данните на възбранените имоти са заличени в съдебното решение, но е ясно, че сред тях има и хотели на Ветко и Маринела.  От «Виктория Груп Корпорейшън» възразили до НАП, че наложените обезпечения са прекомерни, и предложили други имоти за възбрана – основно магазини. Реакция от страна на данъчните не последвало и така се стигнало до делото в Административния съд в Пловдив.   Със свое решение от 14 януари т. г. съдът отменя постановлението на НАП с мотива, че е налице \"свръхобезпечение\", което \"сериозно възпрепятства дейността на ревизираното лице\".  Данъчните могат да наложат нови възбрани и запори, но като този път спазят принципа на съразмерност.  ", "date": "2019.01.21", "title": "Съдът отмени запори и възбрани върху имоти и сметки на Ветко Арабадажиев"}
{"url": "http://epicenter.bg/article/Shofyor-na-avtobus-pochina-zad-volana-v-Burgas--pomete-dve-koli/173368/3/0", "text": "Шофьор на автобус е починал зад волана, блъскайки се в два паркирани автомобила, съобщиха от ОД на МВР-Бургас, предаде Канал 3.   Инцидентът е възникнал на 19 януари около 14.30 часа на пътя Бургас – Варна, в района на 202 км. Автобус „Мерцедес 412 Д“, с бургаска регистрация, управляван от 63-годишен айтозлия и два паркирани леки автомобила – „Фолксваген Туаран“ и „Алфа Ромео“.   При инцидента леко е пострадал намиращ се в близост до лекия автомобил „Фолксваген“ 42-годишен пешеходец от Несебър, който е прегледан в УМБАЛ – Бургас и освободен за домашно лечение.   При извършения оглед е констатирано, че водачът на автобуса е починал, вероятно вследствие на здравословен проблем. Поради загуба на контрол над автобуса се е стигнало и до последващия пътен инцидент.  ", "date": "2019.01.21", "title": "Шофьор на автобус почина зад волана в Бургас, помете две коли"}
{"url": "http://epicenter.bg/article/Zhivko-Martinov-e-privikan-v-sledstvieto-za--quot-Sudzhukgeyt-quot-/173369/3/0", "text": "Бившият депутат от ГЕРБ Живко Мартинов днес се яви в следствието като подсъдим по така наречения случай \"Суджукгейт\", предаде БГНЕС. Мартинов пристигна с двама души, най-вероятно негови адвокати и не се спря пред медиите.   Бившият депутат ще бъде съден за изнудване. Според разследването, той е изнудвал търговец на месо да даде 4 тона суджук, 30 килограма филе \"Елена\" и 30 килограма телешка пастърма за премиера Бойко Борисов. Впоследствие е установено, че нищо от тази пратка не е достигнало до министър-председателя.   Живко Мартинов ще отговаря за това, че в периода от м. януари 2012 г. до м. януари 2013 г., в гр. Добрич, при условията на продължавано престъпление - с четири деяния, с цел да набави за себе си имотна облага, принудил А. П. П., чрез заплашване, изразяващо се в отправяне на закани да извърши нещо противно на волята му- да му предостави 4 (четири) тона суров суджук, 30 (тридесет) килограма филе „Елена“ и 30 (тридесет) килограма телешка пастърма, и с това причинил на А.П.П. значителни имуществени вреди в общ размер на 36 168, 20 лева, представляващи равностойността на предоставените вещи.   Отправените към А. П. П. закани са: „Ако не ми доставиш суджука, ще те съсипя. Ще имаш големи проблеми, защото съм те вкарал в списъка на фирми, които трябва да дават. И ако не се случи това нещо, ще ти изпратя данъчните да ти разбият бизнеса. Когато реша, ще те вкарам в ареста“; „Акъли не искам, действай по-бързо, че съм ти вдигнал мерника и гледай суджука да е пак хубав като предишния суждук. Ако не ми доставиш суджука, ще те съсипя. Айде давай, мятам те, няма да те чакам много, че си на ръба.“; „Нали знаеш, че ми струваш един телефон да те вкарам в ареста. Ще трябва да даваш, докато реша аз. Иначе си пътник.“; „Нали си знаеш урока. Иначе мачът е свирен за тебе. Гледай да не стане грешка със суджука, защото ако не му хареса, си свършил.“", "date": "2019.01.21", "title": "Живко Мартинов е привикан в следствието за \"Суджукгейт\""}
{"url": "http://epicenter.bg/article/Vandali-izpotroshiha-staklata-na-Sofiyskata-sinagoga/173370/3/0", "text": "Неизвестни изпочупиха част от страничните прозорци на Софийската синагога, предаде БГНЕС.   Счупеният прозорец се намира откъм Централните хали, от управата е закован с шперплат.   Служители на молитвения дом, освен от вандализма, са възмутени и от факта, че това се е случило посред бял ден и от записи се вижда как никой от минувачите не се е намесил и не е опитал да спре извършителя.   Той все още не е задържан.   \"Това се е случило по време на нашия празник Шабат в събота, 15 часа\", каза председателят на организацията на евреите в България „Шалом” доц. д-р Александър Оскар пред Нова телевизия.   \"В голямата зала, за щастие, не е имало хора. Няма как да приемем с лекота, че това е един обикновен акт на вандализъм, на хулиганство. Когато се оскверняват храмове – това е изключително обезпокоително. Не трябва да оставаме безучастни”, каза още той.", "date": "2019.01.21", "title": "Вандали изпотрошиха стъклата на Софийската синагога (Видео)"}
{"url": "http://epicenter.bg/article/Kilometrichno-zadrastvane-predi-Vrana-zaradi-katastrofa/173377/3/0", "text": "Огромно задръстване се образува заради катастрофа преди Врана в посока София. Опашката от автомобили е трилентова и достига до моста на околовръстния път, съобщи БГНЕС.   Инцидентът станал малко след 9.30 ч. между два автомобила – Мерцедес и Рено „Клио”, като трима души са пострадали.   Двете коли са със сериозни материални щети и са се завъртели на пътното платно от удара. На място има екипи на пожарната и на Спешна помощ.", "date": "2019.01.21", "title": "Километрично задръстване преди Врана заради катастрофа"}
{"url": "http://epicenter.bg/article/Hrabra-babka-ot-Starozagorsko-se-sbi-s-kradets--proniknal-v-doma-y--Video-/173387/3/0", "text": "Отново нападение над възрастна жена. Този път случката е от гр. Гурково, старозагорска област.   Снощи рецидивист нахлува в дома на 83-годишната Иванка Койчева, опитал се да я удуши, за да я обере. Жената проявила храброст и се сборила с нападателя си, който обаче успял да й отмъкне всичките пари - 35лв., предаде Канал 3.   Нападателят е задържан. Днес близките на пострадалата жена я откараха в старозагорската болница, защото изпитвала болки в гърдите и главата.  ", "date": "2019.01.21", "title": "Храбра бабка от Старозагорско се сби с крадец, проникнал в дома й (Видео)"}
{"url": "http://epicenter.bg/article/Prokuraturata-spasi-Moskovski-ot-sad-za-smartta-na-deteto-mu/173379/3/0", "text": ", смята прокурор Емилия Варадинова от Софийската градска прокуратура.    Малчуганът Кристиян Московски издъхна, докато се вози на моторна шейна, карана от баща му на 2 февруари м.г. в Боровец. Машината се е забила в дърво и момченцето починало от черепно-мозъчна травма. Разследването се водеше от следователи от Националната следствена служба.   \" . Това означава, че деецът не е могъл и не е бил длъжен да предвиди общественоопасни последици\", заяви прокурор Зорница Таскова, говорител на СГП, без да влиза в подробности за фактите, които са били установени по време на разследването. То се водеше за причиняване на смърт по непредпазливост, обвинения по делото не са повдигани.   Прокуратурата смята, че безспорно смъртта на детето е заради падането от шейната, управлявана от баща му. Има инцидент, но това не значи, че водачът е имал виновно поведение. Според прокурката Емилия Варадинова, която е написала постановлението за прекратяване, трябва да бъде безспорно доказано, че произшествието е в причинно-следствена връзка с поведението на водача и с нарушение на правилата за управление на снегомобил.   Не са нарушени обичайните практики за управление на шейна, приема прокурор Варадинова, цитирана от  \"Сега\". Според нея Московски не е бил запознат с техническите данни на шейната, нито с правилата за управлението й, нито с каква скорост може да я кара, нито каква екипировка е нужна, нито че трасето не е за шейни.   В. \"Сега\" припомня как изглежда инцидентът според постановлението: Семейният познат на Московски Васил Михайлов имал три моторни шейни. Държал ги в заведението \"Силвър Фокс\" в Боровец. На 2 февруари м.г. Московски бил в курорта с майка си и с двете си деца - на 3.5 г. и на 7 г. Той наел ски учител за децата, а на обяд отишли в \"Силвър Фокс\". В заведението дошъл и парламентарният секретар на транспортното министерство Ваньо Тодоров. След това се появил и Михайлов. След като се нахранили, тримата мъже решили да карат шейните на Михайлов. Било около 15 ч., времето било слънчево и ясно. Тодоров се качил на първата шейна, Михайлов и по-голямото дете на министъра - на втората, а Московски и малкото момченце - на третата. Малкият седнал пред баща си и се държал за П-образната ръкохватка до кормилото. Шейните потеглили по горски път в посока към хижа \"Чакър войвода\". Времето било меко, снегът се топял, по пътя имало неравности. Трите шейни се движели една след друга, спирали и се изчаквали. След един от завоите първите две шейни спрели да изчакат тази на Московски. През това време той се движел най-вдясно по трасето. Навлизайки в остър ляв завой, дясната ска на шейната потънала в снега, шейната се наклонила надясно, навлязла в неутъпкания сняг и се ударила в дърво. Детето получило закрита черепно-мозъчна и гръбначно-мозъчна травма и починало. Когато Московски не ги настигнал, Михайлов и Тодоров се върнали да видят какво става. Михайлов взел детето и потеглил към спасителната служба. Там от БЧК констатирали смъртта на момченцето. Според експертизата, дори да е имало каска, детето пак е щяло да пострада фатално.    Прокурорката има писмо от зам.-министър на транспорта, че според определението в еврорегламент от 2016 г. \"моторна шейна (снегомобил) означава самоходна машина, предназначена за движение извън пътища, основно върху сняг\". Законът за движение по пътищата урежда правилата за движение по пътищата, отворени за обществено ползване, и изискванията към превозните средства, които се движат по тях, и към водачите им. От земеделското министерство са изискани документи за използването на моторни шейни в курорта. Оказва се, че обособени трасета няма, а пътят, по който се е движил Московски, съвпада с горски път, по който не е забранено да минават моторни превозни средства. От Изпълнителната агенция по горите са отговорили на прокуратурата, че има наредба за движението по горските пътища от 2012 г. И че регионалният горски директор определя трасетата за движение на ATV и спортни мотори. Трасето, по което е минал Московски, не е било заявено и разрешено за спортни мотори и други моторни превозни средства. От община Самоков са определили маршрути за движение на моторни шейни, но и те не включват злополучното трасе.  ", "date": "2019.01.21", "title": "Прокуратурата прекрати делото за смъртта на сина на  Московски - инцидентът е плод на случайност"}
{"url": "http://epicenter.bg/article/Razpitvat-Aleksandar-Vaklin-po-deloto-Ivancheva-v-Spetssada-/173388/3/0", "text": "Бизнесменът Александър Ваклин влезе в Специализирания съд, където днес ще бъде разпитан заради противоречиви твърдения, които е дал в досъдебната и съдебната фаза по делото срещу отстранения кмет на Младост Десислава Иванчева. Това съобщи \"Канал 3\". На влизане в съда Ваклин бе попитан от журналисти в каква връзка е намесил спецпрокуратурата в един от разговорите си с непознат мъж. Той заяви, че не си спомня за такъв разговор и добави, че след като чуе записа ще коментира.   \"Не знам за кои точно специални разузнавателни средства ме викат, нека ги чуем в съда и ще коментираме\", каза на влизане в спецсъда Александър Ваклин, цитиран от БГНЕС. Той е основем свидетел по делото срещу Десислава Иванчева, Биляна Петрова и Петко Дюлгеров. Тримата са обвинени, че искали подкуп от Ваклин, за да му предвижат преписката за строеж.  Преди месец в съда стана ясно, че на запис в едно от специалните разузнавателни средства има разговор между Ваклин и непознат мъж, в което по повод Иванчева е намесено името на спецпрокуратурата и сумата от 15 000 евро. С кой е разговарял Ваклин не е ясно и самият той не назова име на влизане в съда. Не е ясно и за каква сума пари става дума. Отстраненият кмет на района Младост Иванчева и заместничката й Биляна Петрова казаха, че няма да коментират записите от СРС-тата, защото всеки техен коментар повлиява лошо върху хода на делото.  Петрова поясни, че когато дават обяснения пред медиите, прокуратурата променя становището си. И двете заявиха, че водят война срещу прокуратурата и са сами в нея. Надяват се истината да излезе наяве и да докажат своята невинност.    ", "date": "2019.01.21", "title": "Разпитват Александър Ваклин по делото Иванчева в Спецсъда "}
{"url": "http://epicenter.bg/article/Tsatsarov--Razporedbite-na-Zakona-za-advokaturata-da-se-spazvat-striktno/173389/3/0", "text": "Главният прокурор излезе с позиция по повод Отворено писмо от 18.01.2019 г. на г-жа Ралица Негенцова, председател на Висшия адвокатски съвет, адресирано до Народното събрание, Министъра на правосъдието, Министъра на вътрешните работи, Главния прокурор и Висшия съдебен съвет и разпространено в медиите.       ", "date": "2019.01.21", "title": "Цацаров: Разпоредбите на Закона за адвокатурата да се спазват стриктно"}
{"url": "http://epicenter.bg/article/Politsai-byaha-atakuvani-sas-sabya-v-tsiganskiya-kvartal-na-Sliven/173393/3/0", "text": "Надрусан млад мъж опита да нападне полицаи в Сливен със сабя, съобщава \"Канал 3\".  Действието се разиграло в събота, около 15,40 часа, в известния с преобладаващото си ромско население квартал \"Надежда\" в областния град. Полицаите предприели действия по овладяване на конфликт между съседи на улица \"Бачо Киро\". На място полицейските служители се е наложило да задържат и отведат 24-годишния Н.Д. Той е отправял обиди и заплахи към полицаите и се е опитал да ги нападне с ръчно изработена сабя. Н.Д. е изпробван за употреба на наркотични вещества, като пробата е показала положителен резултат за метамфетамин.  Първоначално е задържан за 24 часа. За случая е уведомена Районна прокуратура-Сливен, като с прокурорско разпореждане Н.Д. остава в ареста за 72 часа.  ", "date": "2019.01.21", "title": "Полицаи бяха атакувани със сабя в циганския квартал на Сливен"}
{"url": "http://epicenter.bg/article/Geshev--Stotitsi-milioni--iztichat-v-pyasaka--i-ne-stigat-do-invalidite--koito-imat-nuzhda-ot-tezi-pari/173397/3/0", "text": " предаде агенция „Фокус“.   По думите му  .   , както и да се задействат механизмите, с които разполагат прокуратурата и МВР за наказателно-правен анализ, извършване на проверки и образуване на досъдебни производства за документни престъпления.   „След извършен анализ бяха събрани почти всички производства последните 4-5 години, касаещи получаване на инвалидни пенсии основно с неистински документи“, допълни Гешев. По думите му  . Той даде пример, че  .   „ “, заяви още Гешев. „Предстои извършване на такава дейност в останалите областни градове, където процентите на тези инвалидни пенсии са по-ниски“, каза той и обясни, че    , каза заместник-главният прокурор.   „ , коментира Гешев.   „ . Предстои да се случва до края на тази година. Да анализираме и старите досъдебни производства и преписки. Основните интересни от тях ще бъдат взети на отчет от Върховна касационна прокуратура, ще бъдат следени. Най-напреднало от новите досъдебни производства е това в Силистра\", каза той и посочи, че там предстои да бъдат повдигнати обвинения.     \"Работи се активно. Лицата, които ползват неистински документи и получават инвалидни пенсии и лицата, които ги подпомагат и членовете на съответните комисии, които не си спазват задълженията,   в случай, че бъде доказано, че те осъществяват престъпление“, каза още заместник-главният прокурор.   . Това каза главният секретар на МВР гл. комисар Ивайло Иванов.   „Също така при нашите проверки беше установено, че  “, допълни още гл. комисар Иванов.   „Над 200 лица сме свели сведения.  “, каза още Иванов и допълни, че всичко това води до изводите и може да се направи обосновано предположение, че става въпрос за фиктивно издаване на документи.   , каза още главният секретар на МВР.   , каза още гл. комисар Иванов.    „Това предстои за всички“, подчерта гл. комисар Иванов.   По думите му  . „Предстои ни огромна по обем работа, но имаме ресурс, воля и желание да се справим с този проблем, така че това нещо да се преустанови“, каза главният секретар на МВР.   Той допълни, че желанието на службите е, ако не успеят да преустановят, поне да минимизират щетите от тази практика.   ., каза гл. комисар Ивайло Иванов. Той уточни, че   „В различните области цената за тази услуга стига до 2500 лв. Така че се генерира един доста сериозен финансов ресурс“, заяви гл. комисар Ивайло Иванов.   Гл. секретар на МВР разказа за случай, при който  ", "date": "2019.01.21", "title": "Гешев: Стотици милиони „изтичат в пясъка“ с фалшиви ТЕЛК, масово хората не знаят от какво са болни"}
{"url": "http://epicenter.bg/article/Tsatsarov--Advokatskite-kantori-sa-pretarseni-sled-signal-za-neotlozhnost-ot-DANS-/173398/3/0", "text": "И трите адвокатски кантори са били претърсени в края на декември месец 2018 г. от спецпрокуратурата след сигнал за неотложност, подаден от ДАНС.  Това става ясно от отворено писмо на главния прокурор Сотир Цацаров, разпратено и до медиите, в което той отговаря на същото такова на Ралица Негенцова, председател на Висшия адвокатски съвет.  Сотир Цацаров припомня, че среща с Негенцова и нейния заместник Людмил Рангелов вече е имало и то по тяхна инициатива, на 10 януари 2019 година.  Именно на срещата ръководството на адвокатурата е било запознато подробно, включително и с доклади от извършени проверки, за които прокуратурата беше обвинена за нарушения на Закона за адвокатурата, неприкосновеността на адвокатски книжа и кореспонденция.  Още тогава е обяснено, че по това досъдебно производство след постъпила на 18.12.2018 година справка от ДАНС обосноваваща необходимост от спешни действия, 19.12.2018 г. са били извършени претърсвания и изземване на двадесет и два адреса при условията на неотложност.  \"Въпреки наличието на същата неотложност и по отношение на помещения, ползвани от три лица, упражняващи адвокатска професия, само за тях са поискани и получени предварително разрешения от съда за претърсване и изземване.  В исканията до съда е отразено подробно качеството на лицата /адвокати/, както и че търсените документи не представляват адвокатски книжа, нито кореспонденция между адвокат и негови клиенти. Така претърсвания в тези помещения са извършени след получено разрешение от съд за това, издадено при спазване на разпоредбите на НПК\", става ясно от отвореното писмо на Сотир Цацаров.  Главният прокурор заявява, че напълно споделя мнението, че разпоредбите на Закона за адвокатурата следва да се спазват стриктно, за да се гарантира правото на всеки български адвокат свободно и независимо да упражнява своята професия.  По думите на Цацаров са недопустими каквито и да е нарушения на правата на адвоката по чл. 34 и чл. 35 от Закона за адвокатурата - неприкосновеност на адвокатски книжа и кореспонденция и разговори с клиент; забрана за разпит на адвокат за фактите, съдържащи се в тази кореспонденция и тези разговори и всичко, узнато във връзка с осъществяваната защита; право на свободни и неконтролирани срещи с клиент и т. н.  Главният прокурор обаче посочва, че тези разпоредби не създават имунитет срещу наказателно преследване за престъпления, извършени от лице, упражняващо адвокатска професия - разпоредбите не са приложими при събиране на доказателства, които касаят лична престъпна дейност и не са свързани с професионалната дейност като адвокат и с отношенията адвокат - клиент.  \"Колкото е недопустимо да се нарушават професионалните права на адвокати, толкова е недопустимо адвокатски кантори да се ползват за съхраняване на документи /които не са книжа на адвоката/ на други лица, с цел укриването им от разследващите органи и представянето им като кореспонденция между адвокат и клиент или адвокатски книжа\", заявява Сотир Цацаров.  Също така Ръководството на прокуратурата изразява подкрепа за намерението на Висшия адвокатски съвет да инициира промени в действащото законодателство, които да създадат допълнителни гаранции за професионалните права на адвокатите.  Такива промени са нужни и по отношение на нотариусите и частните съдебни изпълнители, а главният прокурор вече се е ангажирал за изготвянето на проект на акт за методическо ръководство /инструкция/ за действията, които могат да се извършват от органите на досъдебното производство спрямо адвокати, нотариуси и частни съдебни изпълнители.", "date": "2019.01.21", "title": "Цацаров: Адвокатските кантори са претърсени след сигнал за неотложност от ДАНС "}
{"url": "http://epicenter.bg/article/Vlakat-Burgas-Sofiya-ubi-zhena--sednala-na-relsite/173401/3/0", "text": "60-годишна жена загина, след като беше блъсната от бърз влак вчера в района на село Куртово, между Карлово и Калофер, съобщи bulnews.bg.  Сигналът за инцидента е получен около 12 часа.  По първоначални данни, жената била в близост до релсите и не реагирала на звуковия сигнал от локомотива на приближаващата пътническа композиция по направление Бургас – София. Местопроизшествието е запазено, извършен е оглед.  52-годишният машинист е тестван с дрегер за алкохол, резултатът е отрицателен.  По случая е образувано досъдебно производство.", "date": "2019.01.21", "title": "Влакът Бургас-София уби жена, седнала на релсите"}
{"url": "http://epicenter.bg/article/Shte-ti-iztragna-graklyana--shte-te-zapalya--zakanval-se-mazhat--napadnal-politsai-sas-sabya-v-Sliven/173410/3/0", "text": "Прокуратурата изнесе подробности за случая от циганския квартал на Сливен, при който местен жител опита да нападне двама полицаи с ръчно изработена сабя, като междувременно сипел ругатни и заплахи.   Оказва се, че сабята била метална шина със заострен връх, а арестуваният 24-годишен мъж, за когото от МВР съобщиха, че е дал положителна проба за наркотици, съвсем сериозно се е заканвал да убие служителите на реда.    Той е обвинен за това, че на 19.01.2019 г. в гр. Сливен, извършил непристойни действия, грубо нарушаващи обществения  ред и изразяващи явно неуважение към обществото, като деянието е било съпроводено със съпротива срещу органи на властта, изпълняващи задължения по опазване на обществения ред – двама полицейски служители, и по своето съдържание се отличава с изключителна дързост и представлява опасен рецидив – престъпление по чл.325, ал. 5, вр. ал.2, вр. ал.1, вр. чл.29, ал.1, б. „б“ от НК, съобщават от прокуратурата.   – полицейски служител, при и по повод изпълнение на службата му, използвайки думите   и с действие  - замахване с остър предмет (желязна шина с предварително заострен връх) към него и на същата дата се заканил срещу полицейския служител, използвайки думите  , като тези заканвания биха могли да възбудят основателен страх  за осъществяването им – престъпление по чл.144, ал. 3, вр. ал.2, вр. ал.1, вр. чл.26, ал.1 от НК.   Предстои (в утрешния ден) Районна прокуратура – Сливен  да внесе в съда искане за налагане на мярка за неотклонение „задържане под стража“ спрямо обвиняемия.     Източник: Канал 3", "date": "2019.01.21", "title": "Ще ти изтръгна гръкляна, ще те запаля, заканвал се мъжът, нападнал полицаи със сабя в Сливен"}
{"url": "http://epicenter.bg/article/Dazhd-i-snyag-shte-se-reduvat-prez-novata-sedmitsa/173392/2/0", "text": "Атмосферното налягане ще се понижава и ще е по-ниско от средното за месеца.  ще е облачно. Слаби валежи от мокър сняг или дъжд и сняг ще има в Северозападна България, в югозападните райони - слаб дъжд, а в планинските райони на Западна България - слаб сняг. В останалата част от страната ще е почти без валежи, но ще завали и в централните части на страната. В Южна и Източна България ще духа слаб до умерен югоизточен вятър. Минималните температури ще са между минус 3 и 2 градуса, преобладаващите максимални ще са от 2 до 7 градуса, сочи прогнозата на НИМХ.   Над  ще е облачно, но валежи не се очакват. Вятърът от югоизток ще се усили, ще е до умерен. Максималните температури ще са 4-6 градуса. Температурата на морската вода е около 6 градуса. Вълнението на морето ще бъде 3 бала, в заливите - 2 бала.   Над  ще е облачно, в масивите в Западна България и Родопите със слаби валежи от сняг, под около 1200 метра - от дъжд и сняг. Ще духа умерен до силен югозападен вятър. Максималната температура на височина 1200 метра - около 2 градуса, на 2000 метра - около минус 4 градуса.   В  на много места ще вали дъжд, над около 1000-1200 м - сняг. Вятърът в Източна България временно ще се ориентира от югозапад, ще се усили и температурите там ще достигат на места до около 10-12 градуса. В Западна България ще остават предимно между 3 и 8 градуса. През нощта с  валежите ще обхванат цялата страна и ще се усилят. Ще духа до умерен, в източната половина от страната временно силен югоизточен вятър и ще вали дъжд, в планините над около 1600 м - сняг.   В  валежите ще продължат. На места, главно в Западна България и в Рило-Родопската област, ще са значителни. Вятърът ще остане югоизточен и температурите ще са сравнително високи за периода, особено в Източна България.   Източник: дарик", "date": "2019.01.21", "title": "Дъжд и сняг ще се редуват през новата седмица"}
{"url": "http://epicenter.bg/article/Ot-utre-e-obyavena-gripna-epidemiya-v-Sofiyska-oblast/173394/2/0", "text": "От днес, 21 януари, РЗИ – Добрич обявява грипна епидемия на територията на област Добрич, съобщиха от пресцентъра на министерството на здравеопазването.  До началника на РУО - Добрич е изпратено предписание за преустановяване на учебните занятия в училищата на територията на областта за периода от 21.01.2019 г. до 25.01.2019 г., включително.  От утре, 22 януари, РЗИ – Пловдив обявява грипна епидемия на територията на област Пловдив. Издадено е предписание за прекратяване на учебните занятия в училищата, считано от 22.01.2019 г.  От утре, 22 януари, РЗИ – Софийска област обявява грипна епидемия на територията на Софийска област. Учебните занятия се преустановяват за периода от 22.01.2019 г. до 27.01.2019 г.  До второ нареждане в областите Добрич, Пловдив и Софийска област се преустановяват детските и женските консултации, свижданията в лечебните заведения за болнична помощ, плановите операции и провеждането на профилактични имунизации.", "date": "2019.01.21", "title": "От утре е обявена грипна епидемия в Софийска област"}
{"url": "http://epicenter.bg/article/-quot-Ataka-quot--Porachkovi-sa-publikatsiite--che-Siderov-iska-da-vodi-listata-na-Patriotite-za-evroizborite-/173399/2/0", "text": "До момента разговори за предстоящите евроизбори не са водени в коалицията \"Обединени патриоти - НФСБ, \"Атака\" и ВМРО\" и съответно въпросът за водаческото място на евролистата не е поставян, заявяват от \"Атака\" в отговор на медийни публикации.  \"Разпространяваните откровени лъжи, че лидерът на \"Атака\" Волен Сидеров искал да води листата на Патриотите за евроизборите, са поръчкови публикации\", се казва в позицията.  \"Поръчковите публикации са предизвикани от истеричния страх на някои евродепутати, че може вече да не са такива и да се лишат от стотици хиляди евро, събрани от заплати в банка\", посочват от партията.  Лидерът на \"Атака\" Волен Сидеров ще постави темата за възнагражденията на всички евродепутати от всички партии - кой колко е получил и заделил в лични сметки.  \"Сидеров ще предложи законодателни промени за повече контрол и отчетност на евродепутатите. Той ще настоява всички кандидати за евродепутати да декларират отказ от огромните суми, които получават незаслужено. Те трябва да бъдат дарявани за животоспасяващи цели\", заявяват от \"Атака\".", "date": "2019.01.21", "title": "Сидеров ще постави темата за възнагражденията на всички евродепутати от всички партии"}
{"url": "http://epicenter.bg/article/Tsvetomir-Paunov--Partiyata-nyama-nuzhda-ot-promyana---tya-doyde-sas-sazdavaneto-na-GERB-prez-2006-godina/173403/2/0", "text": "ГЕРБ няма нужда от промяна – тя настъпи още през 2006 година след желанието на гражданите за промяна и инициативата на Бойко Борисов за възникване на ГЕРБ. Това каза за сутрешния блок „Добро утро, България“ на Радио „Фокус“ Цветомир Паунов, административен секретар и областен координатор на ГЕРБ-София.   Според него тогавашната липса на визия за управление на страната, както и нуждата от личност, която да бъде силен и авторитетен лидер, са привлекли доверието на гражданите в ГЕРБ и то остава високо и до днес.   Най-важните изводи от Националната предизборна среща са в две основни посоки – организационно състояние на партията и обществените процеси у нас и в международен план, обясни Паунов.   „Структурите на ГЕРБ имат своя активен и последователен организационен живот и това се показа от анализа, който председателя на Националния предизборен щаб Цветан Цветанов направи и за членската маса, и за представянето на ГЕРБ на избори, а също и организационния живот, който партията показа на проведените частични избори през 2018 година.   Втората тенденция – фалшивите новини, пошлостта – доведе до едно малко по-немощно състояние на българското общество. Като че ли загубихме сетивата си да гледаме критично към проблемите и да търсим различните гледни точки“, коментира Цветомир Паунов.   Според него дори ГЕРБ се е повлияла от тези настроения в обществото, потискайки силите си за противопоставяне на негативизма и забравяйки, че промените от 2006 година до сега са резултат от усилията им от местно до национално ниво.   Правилният начин за справяне със ситуацията е от този момент ГЕРБ отново да предизвика и активно да участва в дебати, както и анализи на обществената ситуация у нас.   Цел на ГЕРБ е противопоставяне на фалшивата среда, създадена от опонентите на партията, каза още Цветомир Паунов. По думите му в такава среда няма как да се води смислен и пълноценен дебат, като участниците в него провокират и твърдят, че правителството е с най-нисък вот на доверие в историята.   Паунов поясни, че затвърждаването на ГЕРБ като първа политическа сила ще гарантира необратимостта на модернизационните процеси, както и на тенденциите, заливащи Европа.   „Според мен именно с обяснение, дебат и постоянно анализиране на проблемите бихме могли да обясним и докажем тезите и правотата си. Най-важното е да не забравяме – сякаш много бързо приехме всичко за даденост – и градската среда, в която живеем, и това, че трябва да влагаме усилие в образование, а не трябва да влагаме излишно творчество във всяко едно наше действие. Това е от изключително значение за промяна на манталитета на хората“, обясни Цветомир Паунов.   Той коментира още, че обществото има нужда от повече доверие и усещане за справедливост. ГЕРБ многократно е доказала, че работи в полза на гражданите, добави той и даде пример с борбата в миграцията, външните политики на премиерът Бойко Борисов и последователната политика, която той води за стабилност на Балканите.  ", "date": "2019.01.21", "title": "Цветомир Паунов: Партията няма нужда от промяна – тя дойде със създаването на ГЕРБ през 2006 година"}
{"url": "http://epicenter.bg/article/Velizar-Enchev--Skopie-utre-mozhe-da-poiska-Blagoevgrad-/173406/2/0", "text": "Скопие утре може да поиска Благоевград. Това заяви в предаването „Плюс-Минус. Коментарът след новините” по Нова телевизия журналистът Велизар Енчев.  „Българите трябва да са раздразнени от Преспанския договор. С името Северна Македония получаваме една евентуална териториална претенция в бъдеще време, ако се върне на власт, да речем ВМРО на Груевски. Името Северна Македония беше отхвърлено от Борисов през 2012 година, като посочи, че това име е предпоставка за териториални претенции към страната ни. Защо през 2017-а той смени мнението си”, заяви Енчев.  Според Енчев гърците не само, че не са прави, а дори са и „цинични срещу България”.  „С протестите си гърците работят за нашите интереси”, коментира още Енчев.  „С протести нищо не се решава. В политиката трябва да предложиш решение, което да действа. В дадения момент тези протести нищо няма да решат. Единствено може в близко бъдеще да стане премиер лидерът на „Нова демокрация”. Новото правителство няма да прави постъпки в насока на разваляне на договора”, заяви журналистът Мирослав Ризински.  ", "date": "2019.01.21", "title": "Велизар Енчев: Скопие утре може да поиска Благоевград!"}
{"url": "http://epicenter.bg/article/BSP---Plovdiv--Stolipinovo-se-e-prevarnalo-v-naritsatelno-za-beznakazanost-i-svoevolie/173407/2/0", "text": "„Управляващите Пловдив, от 90 година насам не представиха реална програма, с която да се преборят с основните проблеми в кв. Столипиново - ниската образованост и високият процент неграмотни, незаконните постройки и ниския социален статус на живеещите там.“, очерта на нарочна пресконференция основните проблеми за общността Николай Радев, председател на ППГОС на БСП. това съобщиха от пресцентъръ на БСП - Пловдив.   Според него трябва цялостна стратегия, а началото е образованието, защото тези деца, които днес не посещават училище след време ще бъдат или клиенти на правораздавателните органи, или на социални грижи. И в двата случая държавата ще плаща.   „Не съм докрай съгласен и с предложеното от Корнелия Нинова спиране на социалните помощи, ако детето не ходи на училище. Бедността се увеличава и тя не е само сред ромите, подобен хард вариант ще постави в невъзможност за достъп до образование много деца.   Трябва обаче да се намери вариант, в които те да влязат в училище и въз основа на техните постижения по време на образователния процес да се получават и социалните плащания.“, категоричен бе Радев.   В питане до кмета на общината съветникът иска ясни данни за ситуацията в Столипиново: Какъв е действителният брой незаконни постройки; Какъв е общия брой на живущите на територията между бул. Цариградско шосе и река Марица и ул. Ландос и бул. Източен, по адресна регистрация и колко са без такава; Какъв е броят на лицата до 16 години, които са в риск, включващ лоши битови условия и системно непосещаване на училище; Има ли информация за незаконни молитвени домове, тъй като от години се говори, че оттам тръгва тиха ислямизация.   Това са част от въпросите, които трябва да залегнат в очертаването на статегията за промяна в квартала, сподели и вижданията си Йордан Василев, председател на РС на БСП „Източен“.   „До средата на февруари, заедно с представители на местната общност, в дискусия с различните неправителствени и граждански организации ще потърсим пътя за справяне с незаконните постройки, живеещите без адресна регистрация, чистотата в махалата, здравето и образованието на децата“, поясни Василев концепцията на кръглата маса, която предлагат от БСП.   Социалистите припомнят, че през 2015 година, след питане към кмета на общината е станало ясно, че местната власт не е имала яснота как да се справи със Столипиново и е прехвърлила всичко на държавата. От тогава са минали 4 години и ситуацията се влошава, счита председателят на БСП в района.   „Столипиново се е превърнало в нарицателно за безнаказаност и своеволие. Проблемът с нерегламентираното обитаване и застрояване е актуален и наболял. В квартала от години са застроени част от улици, като на места между сградите трудно се разминават двама човека. Имаме струпване на двойно повече от регистрираните 40 хиляди жители, районното кметство си измива ръцете с бутането на незаконни постройки, но ако погледнете улица „Ландос“ по която минава и градският транспорт ще видите, че се строи без правила и без разрешение, включително и по тротоарите. По неофициални данни около 3000 са незаконно пребиваващите деца в Столипиново, 30% от децата, живеещи в квартала не посещават училище, по информация от 2016 година 74 трайно не посещават училище, а 385 имат документ за напускане на страната.“, акцентира върху фактите Йордан Василев.   Според него има два пътя. Единият е да продължаваме да се правим, че в Столипиново всичко е спокойно, докато бомбата не гръмне, а вторият е да се търси решение преди да е станало късно.          ", "date": "2019.01.21", "title": "БСП – Пловдив: Столипиново се е превърнало в нарицателно за безнаказаност и своеволие"}
{"url": "http://epicenter.bg/article/Rumyana-Kolarova--Izborat-novi-litsa-ili-izpitani-kadri-shte-e-sadbonosen-za-GERB/173411/2/0", "text": "Изборът нови лица или изпитани партийни кадри ще е съдбоносен за ГЕРБ. Такава теза разви в предававето \"Лице в лице\" по БТВ политологът Румяна Коларова. Тя и политологът първан Симеонов анализираха националното съвещание на актива на ГЕРБ вчера и посланието на премиера и лидер на партията Бойко Борисов: \"Ако не ви светне червена лампичка, аз ще ви светна синя!\"   Изборът \"ноли лица\" или \"стари кадри\", \"партийни фигури\" или \"надпартийни експерти\" е съдбоносен, защото ще предопредели типа кампания, която ГЕРБ ще води, смята Коларова. Според нея на практика вчера, 20 януари, е стартирала предизборната кампания на ГЕРБ. „Те обявиха, че започват номинации за листите за евродепутати, което си е старт на кампанията. Не е естествено, защото обикновено кампанията за европейските избори е доста по-кратка и неинтензивна в сравнение с националните”, заяви политологът. Коларова смята, че ГЕРБ печели, когато се поставя въпросът за Европа и европейското в сравнение с БСП. \"БСП тотално се разминават, когато става дума за послания. Колкото по-рано се постави темата за избори, толкова по-скоро БСП ще се окаже в небрано лозе\", е мнението на политолога.   Коларова беше категорична, че правителството с цел търси темата за изборите. „Ако кампанията започне сега, ще се говорят различни неща от дневния ред, на който бяхме свидетели през последните четири месеца. От една страна тя, е доста по-удобна, от друга страна – тя е изключително неудобна за БСП. Те се разминават не само за листите, но и за съдържателните послания, които ще отправят”, каза Коларова и допълни, че темата „избори” затруднява и коалиционният партньор – Обединените патриоти.  „Борисов си постави тежката задача да стегне партийната дисциплина на нивото на местните мрежи. След толкова години участие във властта, това е било задача, която е била непосилна за НДСВ или БСП. Тежкото състояние, в което се намират БСП е в резултат на загубата на предишните местни избори”, допълни Коларова.   Според директора на \"Галъп\" Първан Симеонов речта на Борисов пред актива на ГЕРБ служи за вътрешно надъхване. Симеонов е на мнение, че до евровота има достатъчно време \"да се развие лют дебат\" БСП - ГЕРБ. Според него с днешна дата може да се смята, че вероятността ГЕРБ да победи на 26 май е по-голяма.   Първан Симеонов припомни, че евроизборите са междинен тест за властта не само в България.  „Отчита са известно намаляване на разликите, което увеличава интригата. От днешна гледна точка, най-вероятно е ГЕРБ да спечели европейските избори. Не знаем дали ще има нов играч и не се знае какво ще се случи до края на зимата. Както казва Борисов – догонват ги”, каза той в предаването.   Но до изборите за Европейски парламент има много неизвестни, като това дали ще се яви нов политически играч, а също и какво ще стане до края на зимата. \"Бойко Борисов е притеснен не толкова, че БСП ще ги догони, колкото, че ГЕРБ ерозира\", посочи Първан Симеонов. Но изтъкна и, че \"боят, който БСП нанася на ГЕРБ, стяга и самия ГЕРБ.\"   Симеонов посочи, че за ГЕРБ няма значение кой ще бъде водач на листата за евро изборите, а партията трябва да избере най-харесваното и разпознаваемо лице. „Рано е да се каже за колко евродепутати имат шанс. Разликите са минимални, гласуването ще бъде в края на три почивни дни, а евроизборите са на втори план за българите”, заяви още Първан Симеонов.      ", "date": "2019.01.21", "title": "Румяна Коларова: Изборът \"нови лица\" или \"изпитани кадри\" ще е съдбоносен за ГЕРБ"}
