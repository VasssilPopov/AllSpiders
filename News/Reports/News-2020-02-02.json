{"url": "https://news.bg/world/miyte-si-ratsete-prizova-kmetat-na-tokio-predi-olimpiadata.html", "text": "Кметът на Токио Юрико Койке призова жителите на града да си мият ръцете и да носят хирургически маски за превенция разпространението на новия коронавирус, който засегна хиляди хора по света, докато японският град се подготвя за домакинството на Олимпийските игри 2020, информира \"Ройтерс\".\"Това е едно от нещата, за които съм много притеснена\", каза Койке при откриването на зала с 15 000 места в източната част на столицата, в която ще се провеждат волейболни срещи и баскетбол с инвалидни колички през лятото.Вчера Япония предприе мерки срещу епидемията и обяви коронавируса за \"инфекциозно заболяване\", което позволява задължителна хоспитализация и използване на обществени средства за лечение, както и други мерки.Койке подчерта, че работи с местните и национални власти как да се следи вирусът и за прилагането на мерки срещу разпространението му в столицата.\"Бих искала да си миете ръцете и пръстите старателно и да носите маски, за да се предпазите. Има много начини да се направи, но бих желала да започнете с тези малки стъпки, за да се контролира\", призова кметът на Токио.Тръгналият от китайския град Ухан вирус принуди организатори да отменят олимпийски квалификации в бокса и бадминтона.\"Контрамерките срещу инфекциозните заболявания представляват важна част от плановете ни за безопасни игри\", се казва в съобщение на Токио 2020 в отговор на коментари по въпроса.", "date": "2020.02.02", "title": "„Мийте си ръцете”, призова кметът на Токио преди Олимпиадата"}
{"url": "https://news.bg/world/london-besen-za-komentar-na-tusk-za-chlenstvo-na-shotlandiya-v-es.html", "text": "Брюксел \"ще бъде ентусиазиран\", ако независима Шотландия се върне в ЕС. Това заяви бившият председател на Европейския съвет Доналд Туск, цитиран от \"Политико\".Това предизвика незабавна реакция от Лондон. Външният министър на Великобритания Доминик Рааб описа изказването като \"неевропейско и доста безотговорно\".След като Великобритания напусна ЕС в петък вечерта, позицията на правителството на Шотландия е да организира нов референдум за независимост и връщане в Общността, което е против желанията на британското правителство.Емоционално няма съмнение, че всеки ще бъде ентусиазиран тук в Брюксел и като цяло в ЕС, отбеляза Туск пред Би Би Си. Той подчерта обаче, че страната ще трябва да изпълни критериите за присъединяване към Общността.Имаме си наш договор, ако например нещо се случи като независимост на Шотландия, то тогава ние се нуждаем от нов процес, каза Туск. Той персонално ще приветства членство на Шотландия в ЕС: \"Ако ме питате за емоциите и истинските ми чувства, вие ще срещнете само съпричастие\".Но Рааб предупреди, че изявленията на Туск са \"доста неевропейски и доста безотговорни, като се има предвид сепаратистките тенденции в Испания, във Франция и Италия\".Според него надали европейските лидери ще приветстват подобен език.В отворено писмо лидерът на Шотландската национална партия и първи министър Никола Стърджън призова европейците да \"оставят светнато за Шотландия\".Рааб подчерта, че правителството на Великобритания очаква Шотландската национална партия да спази резултата от проведения преди няколко години референдум за независимост и да не настоява за втори референдум.От петък полунощ Обединеното кралство .  в регионалния парламент на изборите през декември. Никола Стърджън обеща да организира втори референдум за независимост в края на 2020 г.На  отделяне от Великобритания, но пък подкрепиха оставане в ЕС на , което се използва от Шотландската национална партия за набиране на подкрепа за втори референдум за независимост.Преди дни парламентът на ", "date": "2020.02.02", "title": "Лондон бесен за коментар на Туск за членство на Шотландия в ЕС"}
{"url": "https://news.bg/bulgaria/okolo-500-kg-e-zadarzhaniyat-kokain-v-sofiya.html", "text": "Заловеният преди няколко дни кокаин в София е около 500 килограма.Днес главният секретар на МВР Ивайло Иванов съобщи във Варна, цитиран от Нова телевизия, че задържаният преди няколко дни кокаин е около 500 килограма, импрегниран в кашони с цитрусови плодове.Иванов поясни, че кашоните са над 6700, а данните на МВР сочат, че от кашон би трябвало да се извлече между 80 и 100 грама наркотик. Главният секретар разкри още, че пазарната цена е 22 милиона евро на едро. Според информацията на МВР, каза Иванов, наркотикът е с изключително висока чистота, което означава, че като бъде премесен на улицата стойността му ще стане близо 100 милиона лева.Кашоните са прибрани на сигурно място и се охраняват, а едва днес сутринта е приключило разтоварването на цитрусите от тях. За нас това е нов начин за пренасяне на наркотик и трябва да успеем да го извлечем от самата хартия, обясни той.Кокаинът е стигнал по море до Европа, а след това по суша до България. Най-вероятно дрогата е предназначена за българския пазар.В петък на зеленчуковата борса в \"Слатина\" беше открито огромно количество кокаин. При акцията бяха заловени трима души, между които и бивш шеф в митниците. По непотвърдена информация това е Красимир Керемедчийски, бивш шеф на столичната митница.", "date": "2020.02.02", "title": "Около 500 кг е задържаният кокаин в София"}
{"url": "https://news.bg/world/v-kosovo-dogovoriha-pravitelstvo-4-mesetsa-sled-izborite.html", "text": "Най-големите партии в Косово постигнаха споразумение за формиране на ново правителство . Така страната избегна потенциална политическа криза, информират медии.Лявото Движение \"Самоопределение\" и дясноцентристката партия Демократична лига на Косово спечелиха най-много места на изборите през октомври.\"Сега ние имаме споразумение. Ще управляваме заедно\", написа лидерът на Движение \"Самоопределение\" и бъдещ премиер Албин Курти във \"Фейсбук\".44-годишният Курти обяви, че ще бъде премиер като част от договореностите.Предсрочните избори бяха организирани след през юли заради привикването му на разпит в съда за военни престъпления в Хага.През октомври \"Самоопределение\" и Демократична лига на Косово спечелиха съответно 29 и 28 места в 120-местния парламент.Споразумението трябва официално да бъде одобрено от двете партии по-късно днес, което се разглежда като формалност.Парламентът ще гласува новия кабинет на Курти в понеделник.Новата коалиция също ще включва партии, които представляват малцинствата. Заедно ще имат изискваните 61 депутати за мнозинство - общо 77 места.Споразумението е постигнато ден преди да изтече наложеният от президента Хашим Тачи двуседмичен срок.", "date": "2020.02.02", "title": "В Косово договориха правителство 4 месеца след изборите"}
{"url": "https://news.bg/bulgaria/dvamata-balgari-evakuirani-ot-uhan-pristignaha-vav-frantsiya.html", "text": "Двамата български граждани, заявили, че искат да напуснат китайския град Ухан във връзка с разпространението на новия коронавирус, пристигнаха във Франция с френски самолет в рамките на общоевропейска операция.Информацията разпространява Министерството на външните работи на България.Самолетът се приземи на летище в град Истр, Южна Франция, в 15:32 ч. българско време. На борда на самолета има 251 пътници от десетки националности.Веднага след пристигането във Франция е създадена организация българските граждани да бъдат доведени в България с военно-транспортния самолет \"Спартан\", придружавани от медицински екип от Военно-медицинска академия. Те ще останат във ВМА под карантина. Очаква се военно-транспортният самолет \"Спартан\" да излети с двамата български граждани на борда за България около 17 ч. българско време.Министерството на външните работи чрез посолствата ни в Пекин и Париж, както и Генералното ни консулство в Шанхай, съдейства за заминаването на българските граждани от Китай. Общоевропейската операция по улесняване на гражданите на съответните държави, включително и българските, да напуснат Ухан бе организирана от френските власти в сътрудничество с властите на Китай.По-рано от телевизия BFM съобщиха, цитирана от \"Ройтерс\", че самолет с 250 френски и европейски граждани от китайския град Ухан кацна във военната база в Истр, Южна Франция.Около 65 френски граждани ще бъдат поставени под карантина в курорт в Кари льо Руе в Южна Франция или в център за обучение на пожарникари близо до Екс ан Прова̀нс, обявиха властите.Френският външен министър Жан-Ив льо Дриан поясни, че на самолета е имало граждани от 30 държави. Той добави, че европейските граждани ще отпътуват за родните си страни.Евакуацията от Ухан е във връзка с коронавируса, който . Той пристигна със самолета на германските военновъздушни сили, който извърши евакуация на германски граждани и чужденци от други държави заради епидемията от новия коронавирус.", "date": "2020.02.02", "title": "Двамата българи, евакуирани от Ухан, пристигнаха във Франция"}
{"url": "https://news.bg/world/v-rusiya-reagiraha-na-gotovnostta-na-sasht-da-osiguryat-petrol-na-belarus.html", "text": "В Русия реагираха на готовността на САЩ да осигурят петрол на Беларус, съобщават руски медии.Вчера държавният секретар на САЩ Майк Помпео посети Минск и обеща страната му да осигури Председателят на Комисията по информационна политика към Съвета на федерацията на Русия Алексей Пушков коментира обещанието на Вашингтон в профила си в \"Туитър\".САЩ са готови на 100% да обезпечат Беларус с нефт на конкурентни цени и да изпратят нов посланик, за да \"изведе отношенията на ново ниво\". Това обеща Помпео в Минск. Познато: те \"изведоха на ново ниво\" (Виктор) Янукович в Украйна. Посланикът на САЩ Джефри Пайет изигра важна роля, написа Пушков в социалната мрежа.Пушков има предвид възникналия в Украйна конфликт през 2014 г.Пайет пое дипломатическата мисия на САЩ в Украйна през 2013 г. Той беше част от възникналия през . Пайет подкрепи украинската революция през 2014 г. срещу президента Виктор Янукович. Тогава той нарече проруските сепаратисти в Донецк и Луганск \"терористи\".", "date": "2020.02.02", "title": "В Русия реагираха на готовността на САЩ да осигурят петрол на Беларус"}
{"url": "https://news.bg/bulgaria/borisov-s-blagodarno-pismo-do-makron-za-evakuatsiyata-na-balgarite-ot-uhan.html", "text": "Премиерът Бойко Борисов благодари на президента на Франция Еманюел Макрон за съдействието на страната за извеждането на българските граждани от Ухан, информират от пресслужбата на Министерски съвет.По-рано, че самолетът с двама българи е кацнал във Франция. Очаква се военно-транспортен самолет \"Спартан\" да излети с двамата български граждани на борда за България около 17 ч. българско време.Борисов изпрати писмо до Макрон, в което от името на българското правителство и от свое име изразява огромна признателност за съдействието, което Франция оказа за извеждането на двамата български граждани от град Ухан, Китай, на борда на френския самолет.\"Българските граждани ще запазят топъл спомен за решителните действия на Франция, за проявената изключителна съпричастност и солидарност в този труден за цялата международна общност момент, в който тя помогна за спасяването от коронавируса на гражданите на десетки държави\", подчертава премиерът в писмото до Еманюел Макрон.Вицепремиерът и министър на външните работи Екатерина Захариева пък изпрати благодарствено писмо до министъра за Европа и на външните работи на Франция Жан-Ив Льо Дриан за подкрепата.\"Приемете най-искрената ми благодарност за съпричастността и неоценимото съдействие на Франция при извеждането на двамата български граждани от центъра на епидемията на коронавируса - град Ухан, Китай\", се посочва в писмото до Льо Дриан.Екатерина Захариева подчертава, че това не е първият път, когато Франция проявява солидарност и оказва такава незаменима подкрепа на България и на българските граждани в труден момент.\"Оценяваме високо сътрудничеството с всички свои партньори и съюзници и сме част от съвместните усилия в борбата за справяне с поредното предизвикателство, пред което сме изправени в съвременния свят\", заявява Екатерина Захариева в писмото.Евакуацията от Ухан е във връзка с коронавируса, който . Той пристигна със самолета на германските военновъздушни сили, който извърши евакуация на германски граждани и чужденци от други държави заради епидемията от новия коронавирус.", "date": "2020.02.02", "title": "Борисов с благодарно писмо до Макрон за евакуацията на българите от Ухан"}
{"url": "https://news.bg/world/dvama-raneni-pri-teroristichna-ataka-v-yuzhen-london.html", "text": "Терористична атака в Лондон. Мъж е застрелян от въоръжени полицаи в Южен Лондон след нападение, което според полицията е свързано с тероризъм, пише \"Гардиън\".Лондонската полиция съобщи, че има намушкани хора в Streatham. По-късно от полицията уточниха, че двама души са ранени и потвърдиха, че нападателят е убит. Единият от ранените е в тежко състояние в болница.Предполага се, че става въпрос за ислямски фундаментализъм. Мъжът носил фалшива жилетка с експлозиви.\"Обстоятелствата се изясняват, инцидентът е свързан с тероризъм\", написа полицията в \"Туитър\".Би Би Си съобщава, позовавайки се на свидетели в социалните мрежи, че са чути три изстрела малко след 14,00 часа местно време. На място са изпратени парамедици.\"Нещо голямо се случва на Streatham High Road. Въоръжена полиция и улиците са затворени\", пише свидетел в \"Туитър\". Друг пък отбеляза, че лекари преглеждат двама души.Скай нюз информира, че мъжът е носил нещо като жилетка с експлозиви.Свидетел разказа, че нападателят е носил голям нож.През последните години няколко терористични атаки бяха извършени на Острова. Последната е на преди да бъде застрелян от полицията на Лондон бридж. Хан също носеше фалшива жилетка с експлозиви. ", "date": "2020.02.02", "title": "Двама ранени при терористична атака в Южен Лондон"}
{"url": "https://news.bg/bulgaria/ostaviha-v-aresta-zadarzhanite-s-kokaina-v-slatina.html", "text": "Оставиха в ареста задържаните с кокаина в \"Слатина\".Специализираният наказателен съд задържа под стража двамата обвинени за участие в организирана престъпна група за трафик на кокаин от Колумбия към България, който е бил импрегниран в картонени кашони, в които официално са внесени в страната лимони и ананаси.Търговски дружества на обвинените са били крайни получатели на контейнерите, натоварени с \"кокаиновите\" кашони с плодове. Празен кашон с импрегниран кокаин е намерен и иззет от разследващите в багажника на личния автомобил на единия от обвинените.Съдът прецени, че събраните доказателства, макар и в съвсем начална фаза на разследването, сочат за наличие на международен канал за трафик на наркотици. Те дават основание да се предположи, че е налице обосновано предположение обвинените да са извършили престъпленията, за които са обвинени.Съдът прецени и че могат да унищожат или да укрият доказателства.Мерките за неотклонение могат да бъдат обжалвани пред Апелативния специализиран наказателен съд.По-рано днес , че задържаният преди няколко дни кокаин е около 500 килограма, импрегниран в кашони с цитрусови плодове.В петък в квартал \"Слатина\" беше открито огромно количество кокаин. При акцията бяха заловени трима души, между които и бивш шеф в митниците. По непотвърдена информация това е Красимир Керемедчийски, бивш шеф на столичната митница.", "date": "2020.02.02", "title": "Оставиха в ареста задържаните с кокаина в „Слатина”"}
{"url": "https://news.bg/world/bomba-ot-vtorata-svetovna-voyna-evakuira-hilyadi-hora-vav-venetsiya.html", "text": "Бомба от Втората световна война принуди евакуация на пристанище във Венеция тази сутрин. Бомбата е обезвредена и ще бъде взривена в морето, информира АФП.Операцията на пристанище Маргера, предимно индустриална зона, разделена от туристическия град с вода, изискваше евакуацията на около 3500 жители рано тази сутрин. Движението на лодки, автобуси и влакове също беше спряно по време на обезвреждането на бомбата. Забраниха на самолетите да летят до и от летище \"Марко Поло\" от 08,30 часа до 12,30 часа.Бомбата, която е с маса 225 килограма и съдържаше 129 килограма взривно вещество, беше открита по време на ремонтна дейност през януари.По обяд властите съобщиха, че първите две фази от операцията - евакуирането на жителите и обезвреждането на бомбата - са изпълнени успешно.Следващата фаза е да се натовари бомбата на кораб и да се транспортира навътре в морето, където да бъде унищожена.", "date": "2020.02.02", "title": "Бомба от Втората световна война евакуира хиляди хора във Венеция"}
{"url": "https://news.bg/world/stotitsi-ekoaktivisti-okupiraha-vaglishtna-tsentrala-v-germaniya.html", "text": "Повече от 100 екоактивисти нахлуха и окупираха въглищна електроцентрала в германската провинция Северен Рейн-Вестфалия рано в неделя сутринта, за да предотвратят пускането на съоръжението през лятото, предаде ДПА.Активистите разгърнаха банери на две от площадките за зареждане на обекта.Полицията съобщи, че протестиращите са нахлули около 8 ч. сутринта и че 120 души са присъствали в завода Datteln 4.Според организаторите са участвали около 150 души.Протестът е мирен, според полицията, която е следила района с хеликоптер и е събрала специална група за справяне със ситуацията.Ситуацията беше стабилна и надявам се да остане така, заяви говорител на полицията.Активистите не предоставиха подробности за това колко време планират да продължат протеста.Новата централа с мощност 1100 мегавата трябва да започне да захранва електричество в националната мрежа през това лято, въпреки препоръките на правителствената комисия за въглища, че тя не трябва да бъде пусната в експлоатация.Екоактивисти се противопоставят на плана.Германия се стреми да премине към възобновяеми източници на енергия и постепенно да премахне старите, по-замърсяващи въглищни централи.Въпреки това, правителството казва, че страната ще се нуждае още дълго от електричество от конвенционални източници, за да задоволи нуждите си от енергия.Новата електроцентрала, управлявана от Uniper, струва 1,5 милиарда евро и частично работи в тестов режим.Uniper планира да ликвидира всичките си електроцентрали на въглища до 2025 година.Политици от германската Зелена партия обвиниха правителството в изостряне на конфликта заради въглищата.", "date": "2020.02.02", "title": "Стотици екоактивисти окупираха въглищна централа в Германия "}
{"url": "https://news.bg/world/nyama-postradali-balgari-pri-napadenieto-v-london-1.html", "text": "Няма данни за пострадали български граждани  при който хора бяха намушкани с нож.Това съобщиха от Министерството на външните работи.Посолството ни в Лондон следи ситуацията и в контакт с местните власти.При необходимост българските граждани могат да се свържа​т с екипа на мисията ни на следните телефони: +44 20 7581 3144, +44 20 75849400.Припомняме, че мъж бе застрелян от въоръжени полицаи в Южен Лондон след нападение, което според полицията е свързано с тероризъм.Лондонската полиция съобщи, че има намушкани хора в Streatham. По-късно от полицията уточниха, че двама души са ранени и потвърдиха, че нападателят е убит. Единият от ранените е в тежко състояние в болница.Предполага се, че става въпрос за ислямски фундаментализъм. Мъжът е носил фалшива жилетка с експлозиви.През последните години няколко терористични атаки бяха извършени на Острова. Последната е на преди да бъде застрелян от полицията на Лондон бридж. Хан също носеше фалшива жилетка с експлозиви.", "date": "2020.02.02", "title": "Няма пострадали българи при нападението в Лондон "}
{"url": "https://news.bg/world/netanyahu-trudno-shte-udarzhim-koronavirusa.html", "text": "Трудно ще удържим коронавируса. Това призна в неделя израелският премиер Бенямин Нетаняху, цитиран от израелски медии.Той направи изявлението по време на среща с министри и представители на здравните власти.По думите му, въпреки че властите в страната вземат нужните мерки за защита на населението, то разпространението на може само да се забави, но не и да се спре.От името на правителството на Израел бих искал да изразя признателност за усилията на Китай да предотврати разпространението на този вирус, но разпространението очевидно е неизбежно, каза той. Жертвите на новия коронавирус в Китай вече са 304, излекуваните от болестта са 328 души - те вече са изписани от болниците.Властите съобщават за 2590 нови случая на пневмония, причинена от коронавируса, и за 45 нови смъртни случая в съботния ден.Първият смъртен случай извън Китай вече е регистриран.В края на 1 февруари общият брой на потвърдените случаи на заразяване с новия щам в Китай е 14 380. От тях 2110 са в тежко състояние.Припомняме, от коронавируса. Към момента в България нама установени случаи на заболяването.", "date": "2020.02.02", "title": "Нетаняху: Трудно ще удържим коронавируса "}
{"url": "https://news.bg/crime/revizoro-nyama-kriza-s-vodata-vav-varna.html", "text": "Министърът на околната среда и водите Емил Димитров успокои, че водна криза във Варна няма, но и призова да се използват местните водоизточници, за да има още по-дългосрочна сигурност за водоснабдяването.Това коментира той по време на посещението си в морската столица, където, предаде БНР.Министър Димитров коментира и спирането с негова заповед на използването на питейна вода от промишлените потребители.\"Спрели сме абсолютно навсякъде потреблението на питейна вода за промишлени цели и изобщо не е лесно. Заводи се сърдят, от 2000-ата година не са си сложили водомери, било им трудно. Ще им стане лесно. Проблемът е, че имаме малко вода, тя ще стигне, но трябва да я пестим. По първоначални сметки, наличната вода ще стигне за цяла година, но не да изпускат залпово язовирите, защото с помпи им било скъпо, а тази е напорна и било много по евтино. А като свърши язовира, да питат \"къде е държавата\"? Този регион не трябва да разчита само на язовир \"Камчия\", той има собствени водоизточници, но не ги разработва достатъчно, защото с помпи било по-скъпо\", каза той.Министърът изтъкна, че от яз \"Камчия\" се захранва и Южното Черноморие.Припомняме, чеОбективното състояние на язовир \"Цонево\" е катастрофално и това личи от пръв поглед, твърдят от ПП АБВ в сигнал, разпратен до медиите. Председателят на партия Румен Петков е разтревожен, тъй като варненци не знаят истината. От АБВ припомнят, че по същия начин са , никой не им е обърнал внимание, което означава, че ситуацията може да се повтори и във Варна.Според АБВ под въпрос е поставен и туристическият сезон.", "date": "2020.02.02", "title": "Ревизоро: Няма криза с водата във Варна "}
{"url": "https://news.bg/world/napadatelka-prostrelyana-i-arestuvana-v-belgiya.html", "text": "Полицията в Гент, Белгия, е простреляла и арестувала неизвестна за момента жена, съобщиха световните информационни агенции.Нападателката е атакувала хора с нож, преди полицията да я неутрализира.Съобщава се за най-малко двама пострадали. За момента не се съобщават повече детайли по случая, тъй като е започнало разследване. Според очевидци, задържаната е била ранена в ръката. Жената е тъмнокожа. Припомняме, че това се случва часове след подобна атака в Лондон, при която нападателят бе убит.Лондонската полиция разглежда случая като ислямистки тероризъм.Двама души бяха ранени.МВнР съобщи, че пострадали българи няма.", "date": "2020.02.02", "title": "Нападателка простреляна и арестувана в Белгия "}
{"url": "https://news.bg/crime/dvama-raneni-pri-katastrofa-na-patya-plovdiv-sadovo.html", "text": "Двама души са били леко ранени при катастрофа на пътя Пловдив - Садово. Това е съобщил говорителят на ОДМВР, цитиран от \"Фокус\".Сигналът за произшествието е получен в 18:34 часа.На 3 км по пътя, 27-годишен водач на автомобил от Златоград е предприел маневра изпреварване и е ударил странично друг автомобил, шофиран от 19-годишен мъж от Хасково.Леко пострадали са двамата водачи.В една от колите са пътували двама души, които са били прегледани на място от екип на Спешна помощ.Заради отработването на катастрофата трафика в района е бил ограничен.Екип на Пътна полиция Пловдив е пренасочил движението към Хасково през Ягодово, а екип на РУ - Асеновград отбива трафика за Асеновград през Садово.", "date": "2020.02.02", "title": "Двама ранени при катастрофа на пътя Пловдив - Садово"}
{"url": "https://news.bg/politics/nachalnikat-na-kabineta-na-prezidenta-tova-e-ataka.html", "text": "Това е атака срещу Румен Радев, няма две мнения по въпроса, но не нанесе имиджови щети на президента, тъй като той влезе в ролята на жертва. Това коментира пред БНТ началникът на кабинета на президента Калоян Методиев по повод , който извади СРС-та с негово участие.Той бе категоричен, че към днешна дата категорично  на президента, \"тъй като това е административно-трудов казус, изваден далеч назад от миналото, няма състав на престъпление и това е странното\".\"Не е нужно да се подслушва президента, още по-малко това да се размята в публичното пространство. Тази разработка стои много време, някой я съхранява, фактите са безусловни, подслушван е държавният глава и се вкарва в публичен оборот, нито една държава не трябва да си го позволява, ако има законност. Това е недопустимо\", коментира Калоян Методиев и бе категоричен: \"Свърши ли доверието в една държава, означава само едно - криза, революция, улица.\"На въпрос на водещия а, записан с шефа на военно-въздушните сили, началникът на кабинета му отговори: \"Да, не отричаме, говори Румен Радев\".В лично качество Румен Радев приемал конфликта с главния прокурор \"с нерви\". \"Очевидно не му е приятно, когато , а при него това става рецидив. Но той запазва хладнокръвие\", добави Методиев.\"Въпросите обаче станаха много - натовски генерал подслушван, защо прокуратурата, а не военна прокуратура се занимава, кой е разпоредил подобно подслушване. Все сериозни въпроси, които трябва да се зададат на прокуратурата, а президентът просто пое удар\", каза Калоян Методиев.Той коментира и факта, че премиерът се дистанцира от скандала и нареди . \"Премиерът се опитва да се дистанцира, но не трябва да ни заблуждава, че не е активен участник. Управлението на сектор ‚Сигурност\" е в прерогативите на премиера, по никакъв начин не трябва да позволяваме като общество премиерът да остане встрани и да каже - \"Те да се оправят\", обясни дясната ръка на Радев. Той отново наблегна на \"кризата в управлението, която е секторна и всеобхватна\".\"Тази година започна кризисно, януари беше динамичен, натрупани нерешени проблеми, вървим към парламентарни избори, след това президентски, нормално е да започнат сметки и всеки да започне да се опитва да извлече полза за себе си\", каза Методиев.По думите му президентът е с най-висок рейтинг 60% и \"като най-високото дърво е нормално да привлича гръмотевиците\". \"А това може да е фактор, да ги е страх от втори негов мандат, най-вече заради това, че Радев посочва проблемите\", анализира в заключение Калоян Методиев.На въпрос дали президентът ще се кандидатира за втори мандат или вероятно ще направи своя партия, началникът на кабинета му отговори: \"Всичко е вероятно и всичко е невероятно - чуват се гласовете на обществото, всичко е в сферата на обсъжданото\".", "date": "2020.02.02", "title": "Началникът на кабинета на президента: Това е атака"}
{"url": "https://news.bg/regions/i-kmetovete-da-slagat-podpis-pod-razreshitelnite-za-bokluk-iska-izpravi-se-bg.html", "text": "И кметовете да имат право да се произнасят по издаването на разрешителни, свързани с отпадъци в техните населени места. Такива законодателни промени възнамеряват да предложат от \"Изправи се.БГ\", след като председателят на платформата Мая Манолова се срещна с жителите на Батак.Гражданите от Батак сигнализираха за съхранение на отпадъци в бившия военен завод в града. Те са притеснени от възникването на зарази, проникване на токсични вещества във водата, замърсяване на въздуха и екокатастрофа в града. Достъпът до отпадъците не е ограничен, сградата е опасна, а и се намира в близост до брега на реката, по който има помпени станции за питейна вода в град Пещера.Отпадъците, които се съхраняват в Батак, са определени като индустриален отпадък, по-специално текстил. От проверката на място се вижда, че само надписите са за текстил, а всъщност на площадката има азбестова вата, пластмаса, кабели, кожа и части от електроника - все отпадък със специален режим на съхранение.РИОСВ е издала разрешително за съхранение на отпадъци през октомври 2019 г. Същата година сградата на бившия военен завод е определена като потенциално опасна, тъй като няма врати и прозорци, покривът се руши и е пред срутване.Разрешителното е за 12 000 тона на година - много повече отколкото самият град за година събира - около 2000 тона боклук.Община Батак е обжалвала разрешителното, но законът не задължава РИОСВ да се допита до кмета и до местната общност.", "date": "2020.02.02", "title": "И кметовете да слагат подпис под разрешителните за боклук, иска \"Изправи се.БГ\""}
{"url": "https://news.bg/politics/haralan-aleksandrov-atakata-spryamo-hazarta-e-avtentichna.html", "text": "Дълго време поддържахме тезата, че живеем в свят на застой и събитията от последната седмица ни изненадаха, има усещане за лек шемет. Това коментира пред БНТ социалният антрополог Харалан Александров. По думите му е рано е да се каже какво се случва, но държавата настъпва в сфери, в които дълго време е отсъствала. Той даде примери със създаването на ВиК холдинга, коментарите по фиска, хазарта. \"По отношение на бизнеса с лотарията, това е особено явление, което не произвежда стоки, а е надежда и фантазия, прилича на събиране на данък и то от бедните хора\", коментира анализаторът.Според него атаката към хазарта не е лицемерна, а автентична, но: \"... какви ще са ефектите от това рязко действие...?\" Той съпостави атаките към други \"пишман олигарси като Баневи\", но сега \"Божков е елитът на прехода\".\"Това е заявка на прокуратурата, че започва да слага край на криминалния преход и от една страна е доста дръзко и обнадеждаващо и в същото време доста реалистично. Васил Божков е аристократ, за да разберем какво се случва, трябва да прочетем Макиавели от 15 век\", обясни Александров.В тази връзка той посочи, че обществото копнее за справедливост и прокуратурата започва да работи.\"Иван Гешев говори като политик, а не като юрист. Това е политическа заявка, която се посреща много добре - има много бедни хора и социално отчаяние\", коментира Харалан Александров.", "date": "2020.02.02", "title": "Харалан Александров: Атаката спрямо хазарта е автентична"}
{"url": "https://news.bg/politics/otstrelvat-se-biznesmeni-s-kontakti-v-rusiya-spored-mareshki.html", "text": "Надявам се само това да не се превърне в подборен лов. Това заяви в студиото на БТВ зам.-председателят на НС и лидер на партия \"Воля\" Веселин Марешки. Според него до този момент обаче \"се отстрелват само бизнесмени, които са свързани с Русия\". \"Искам да видя и другите\" - кои обаче Васелин Марешки не посочи, а се позова на медии и приказки в обществото.Иначе последните събития Марешки оцени като демонстрация на воля от главния прокурор да се справи с престъпността на всяко едно ниво. Той призова прокуратурата \"да бръкне докрай\" по .Марешки припомни своята съдебна сага и обвиненията срещу себе си, но подчерта че е оправдан на първа инстанция. \"Когато не си гузен, не бягаш. На мен също се опитаха да ми подскажат да бягам, но аз останах в България и се защитих\", каза Марешки.Според него , които развиват бизнес, но и поддържат тесен контакт с политиците, бизнесът им е свързан с политическите решения и олигарсите влияят върху политиката.\"Купуват се депутати и общински съветници и се печелят сделки на база на познанствата си\", заяви още лидерът на \"Воля\" и призна, че е имало опити откакто е в политиката от страна на бизнесмени да бъде купен да работи в техен интерес. Това обаче не е случило. \"За щастие не сме в управлението и от нас нищо не зависи\", допълни Марешки.Веселин Марешки обвини БСП, че са продали  и реално са го направили невъзможен, тъй като дори и математически вотът не би могъл да мине с отсъстващите по един депутати от БСП и ДПС. Така всъщност се оказва, че не е имало значение как са гласували депутатите от \"Воля\".\"Ако бяха присъствали всички депутати от БСП, тогава можеха да имат  към нас\", обоснова се Марешки.", "date": "2020.02.02", "title": "Отстрелват се бизнесмени с контакти в Русия, според Марешки"}
{"url": "https://news.bg/disasters/trima-ubiti-pri-strelba-v-toronto.html", "text": "Трима души са били убити, а други двама ранени при стрелба в апартамент в Торонто, съобщи БГНЕС, позовавайки се на местната полиция.От ранените един е бил намушкан с нож и животът му е вън от опасност.Все още няма информация за самоличността на жертвите или мотивът за нападението. Съобщава се, че насилието се е случило в наето онлайн жилище на Airbnb в центъра на града.Загиналите са млади мъже на 22, 20 и 19 години.През ноември месец миналата година въоръжен мъж откри огън на , отново в жилище под наем, взето в Airbnb.", "date": "2020.02.02", "title": "Трима убити при стрелба в Торонто"}
{"url": "https://news.bg/politics/borisov-i-zaharieva-s-pisma-izrazyavat-saprichastnost-kam-kitayskiya-narod.html", "text": "Министър-председателят Бойко Борисов и външният министър Екатерина Захариева са изпратили писма до премиера на Китайската народна република Ли Къцян и външия министър Ван И, в което изразяват съпричастността на българското правителство към китайския народ. Това съобщиха от правителствената пресслужба.Поводът е тревожното разпространение на коронавируса, довел до многобройни заболели и жертви.\"От името на правителството на Република България и лично от свое име поднасям искрени съчувствия на семействата и близките на починалите, пожелания за скорошно и пълно възстановяване на заболелите, както и съпричастност към приятелския китайски народ в този тежък момент\", отбелязва в писмото българският премиер.Министър-председателят Бойко Борисов изразява надежда, че своевременно предприетите мащабни и бързи действия от китайското правителство, медицински среди и общество за справяне с разпространението на вируса скоро ще дадат резултат и кризата ще бъде ефективно преодоляна.В писмото премиерът Борисов посочва, че навременните и последователни мерки са от голямо значение не само за Китай, но и за международната общност като цяло.\"Уверявам Ви в нашата солидарност с жителите на Ухан и засегнатите провинции и пожелавам успех на правителството и народа на Китай в усилията за справяне с коварното заболяване\", заявява още министър-председателят Бойко Борисов до китайския премиер Ли Къцян.Вицепремиерът и министър на външните работи Екатерина Захариева също изразява съпричастност към Китай, съобщиха от пресцентъра на МВнР и благодари на китайското правителство за грижите към всички българи, които понастоящем живеят там.\"Високо оценяваме неспирните усилия на китайското правителство да се бори с новия коронавирус и имаме пълно доверие в способността на Китай да контролира вирусното заболяване. Китай предприе бързи и силни мерки, като въведе национален механизъм за предотвратяване и контрол, който се надяваме, че ще бъде ефективен за ограничаване по-нататъшно разпространение на вируса\", заявява в писмото Екатерина Захариева.Външният ни министър изрази съболезнования за загубените животи в следствие на болестта и пожела бързо възстановяване на всички заразени в Китай.", "date": "2020.02.02", "title": "Борисов и Захариева с писма изразяват съпричастност към китайския народ"}
{"url": "https://news.bg/regions/prez-fevruari-vlakovete-mezhdu-karlovo-i-anton-tragvat-s-novo-razpisanie.html", "text": "От 3-и февруари /понеделник/ до 29-и февруари се въвеждат промени в движението на два бързи и четири пътнически влака от Подбалканската железопътна линия между гарите Карлово и Антон.Причината е само подготовката за ремонта на жп тунел \"Козница\".Самият ремонт ще започне от 1-ви март като тогава движението на влаковете в участъка напълно ще спре, предупреждават от БДЖ.По предварителни планове ремонтът ще продължи до месец август. В периода от март до август за клиентите на БДЖ ще бъде осигурен превоз с автобуси.От 3-ти до 29-ти февруари ще бъдат въведени следните промени:Бързият влак № 3623 от София за Бургас, който заминава от Централна гара София в 13:00 ч., ще пътува с променено разписание. Влакът ще тръгва от София в 12:15 ч. като бърз влак № 3693 от София до Антон. Между гарите Антон и Карлово пътниците ще бъдат превозвани с автобус, след което ще продължат пътуването си до Бургас по редовното разписание на бързия влак;\"Бързият влак № 3622 от Бургас за София, който заминава в 08:30 ч., ще пътува по обичайното си разписание до Карлово. Между гарите Карлово и Антон пътниците ще бъдат превозвани с автобус, след което ще продължат пътуването си с бърз влак № 3692 от Антон до София;Пътническият влак № 30113 от София за Карлово, който заминава от Централна гара София в 13:30 ч., ще тръгва с 60 минути по-рано, т.е. в 12:30 ч и ще се движи до гара Антон. От Антон до Карлово пътниците ще бъдат превозени с автобус;Пътническият влак № 30116 от Карлово за София, който заминава в 12:55 ч., ще се движи само от Антон до София. Пътниците за този влак ще бъдат превозени с автобус от Карлово до Антон, като автобусът ще тръгва от гара Карлово в 12:52 ч.;Пътническият влак № 30121 от София за Копривщица, който заминава от Централна гара София в 09:00 ч., ще тръгва с 13 минути по-рано, т.е. в 08:47 ч и ще се движи до гара Антон. От Антон до Копривщица пътниците ще бъдат превозени с автобус;Пътническият влак № 30122 от Копривщица за София, който заминава в 11:25 ч., ще се движи само от Антон до София. Пътниците за този влак ще бъдат превозени с автобус от Копривщица до Антон, като автобусът ще тръгва от гара Копривщица в 11:13 ч.Промените в разписанието на влаковете, както и разписанието на автобусите в участъците, където композициите ще бъдат заменени с автобуси, е публикувано в електронния пътеводител на официалната интернет страница на БДЖ (www.bdz.bg), както и е разпространено в гарите и спирките по маршрута на влаковете.Ремонта на жп тунел \"Козница\" БДЖ ще извърши по проект \"Рехабилитация на железния път, изкуствените съоръжения, съоръженията и устройствата на системата за електроснабдяване от железопътната инфраструктура в участъка Копривщица-Стряма от км. 100+525 до км. 106+337 с обща дължина 5812 метра\".", "date": "2020.02.02", "title": "През февруари влаковете между Карлово и Антон тръгват с ново разписание"}
{"url": "https://news.bg/economics/hranite-poskapvat-na-borsite-s-0-5-samo-za-sedmitsa.html", "text": "С 0,5 на сто, до 1,605 пункта е скочил индексът на тържищните цени на хранителните стоки на едро, съобщава Държавната комисия по стоковите борси и тържищата (ДКСБТ). От началото на годината този индекс се е повишил с 8,01 процента, а последното повишение е само за последната седмица на януари месец.Кравето сирене поскъпва с 0,6 на сто и се търгува по 6,39 лв./кг; кашкавалът, тип \"Витоша\", се купува по 10,49 лв./кг. Олиото поскъпва с 2,0 на сто и се продава по 2,05 лева за литър. Пакетче краве масло от 125 грама се продава по 2,19 лева. Пилешкото се търгува по 4,10 лева за килограм на едро в края на седмицата. Захарта поскъпва с 1,6 на сто до 1,30 лв./кг. Брашното, тип \"500\", поскъпва с 3,3 на сто, до 0,95 лева/кг. Цената на ориза пада с една стотинка до 1,97 лева за килограм. Яйцата се продават средно по 0,21 лева за брой.Цената на оранжерийните домати се понижи тази седмица с 3 процента до до 2,60 лева за килограм, а цената на оранжерийните краставици се увеличи с 24%, до 4,28 лева за килограм. Картофите поевтиняват с 2,7 на сто и се продават по 0,72 лева за килограм. Морковите поевтиняват с 18,8 на сто и се търгуват по 0,65 лева за килограм. Цената на зелето пада с 5,2 на сто до 0,55 лв./кг. Червените чушки поевтиняват с 5,6 на сто, средно до 2,72 лева.Ябълките поевтиняват с 6,7 на сто, до 1,12 лв./кг. Лимоните поскъпват с 1,0 процента и се продават по 2,12 лева за килограм. Бананите се предлагат по 2,15 лева за килограм; портокалите - по 1,30 лв./кг; мандарините поевтиняват с 1,2 на сто - до 1,69 лева за килограм.", "date": "2020.02.02", "title": "Храните поскъпват на борсите с 0.5% само за седмица"}
{"url": "https://news.bg/crime/11-zadarzhani-pri-spetsaktsiya-v-beloslav-i-selo-sindel.html", "text": "11 лица с две и повече висящи дела са били задържани при специализирана операция на прокуратурата и МВР срещу битовата престъпност в Белослав и варненското село Синдел.Срещу две лица, едното от които е непълнолетно, ще бъдат образувани досъдебни производства за кражба на автомобил и за друга кражба. Единият от задържаните е с 9 висящи дела, а в \"актива\" на непълнолетния са четири.Екипите на сектор \"Пътна полиция\" са проверили допълнително 20 автомобила, съставени са 8 акта и 7 фиша за установени нарушения на Закона за движение по пътищата.На място е и главният прокурор Иван Гешев. Припомняме, че вчера главният прокурор обяви, че държавата започва война срещу битовата престъпност.По време на масираната полицейска операция в Белослав и Синдел са проверени над 380 лица и 240 автомобила. Изградени са били шест контролно-пропускателни пункта на територията на двете населени места. Установени и задържани са осем лица от активния криминален контингент, които са отведени в полицейските управления.Иван Гешев разговаря с апелативния прокурор на Варна Владимир Чавдаров и директорът на ОД на МВР старши комисар Данаил Пашов. Операциите срещу битовата престъпност стават регулярни, утвърди още главният прокурор Иван Гешев. Те ще бъдат провеждани в цялата страна.В средата на януари на обвинител №1 разпореди на административните ръководители на прокуратурите извънредна проверка на разследванията срещу обвиняеми с две и повече досъдебни производства с цел контрол и срочното им приключване.Очаква се обвинител №1 заедно с главния секретар на МВР Ивайло Иванов да посети и пристанище Варна, откъдето за Италия ще бъде върнат незаконно внесен у нас боклук.", "date": "2020.02.02", "title": "11 задържани при спецакция в Белослав и село Синдел"}
{"url": "https://news.bg/world/tsentralnata-banka-na-kitay-naliva-usd173-mlrd-v-ikonomikata-za-borba-s-koronavirusa.html", "text": "Централната банка на Китай обяви, че налива 1,2 трилиона юана (173 милиарда щатски долара) в икономиката, за да подкрепи борбата срещу смъртоносния вирус, който се очаква да удари растежа, информира АФП.Народната банка на Китай отбелязва в съобщение, че налива парите за поддържане на ликвидността в банковата система, а също и за стабилизиране на валутния пазар по време на епидемията.Допълва се, че общата ликвидност на банковата система ще бъде 900 милиарда юана (129 милиарда долара) повече в сравнение със същия период миналата година. Операцията ще се проведе на деня, когато финансовите пазари в Китай отворят след празниците в страната.Коронавирусът е засегнал над 14 000 души в Китай и е отнел живота на повече от 300 души.Банката на Китай също обяви редица мерки за валутна и кредитна подкрепа на компаниите, които участват в борбата срещу епидемията. Тя призовава финансовите институции да предоставят \"достатъчно кредитни ресурси\" на болниците и другите здравни организации.Миналата година - най-слабият растеж от три десетилетия.", "date": "2020.02.02", "title": "Централната банка на Китай налива $173 млрд. в икономиката за борба с коронавируса"}
{"url": "https://news.bg/politics/1-mlrd-leva-sa-se-zavarteli-prez-lotariynite-taloni-prez-2018-g.html", "text": "\"За 2018 година залозите от лотарийните талони са над 1 млрд. лева. Това са пари на граждани, които са предимно с нисък икономически статус\". Това каза пред БНР председателят на бюджетната комисия в парламента и депутат от ГЕРБ Менда Стоянова.Менда Стоянова настоя на това, че ако досега е говорено за ощетяване на бюджета, сега трябва вече да се наблегне на социалните измерения на феномена хазарт.Според нея не е проблематично преминаването на , защото това е практика в Европейския съюз и тя е потвърдена с решение на Европейския съд. Освен това има съгласие в Европейския съд с това държавите да налагат ограничения на такива видове игри, които постигат такъв масов ефект, обясни Стоянова.Тя коментира и законодателните промени, свързани с влизането на България в еврозоната, като посочи, че има  и настоя на постигането на стратегическата цел - необратима евроинтеграция на България.\"Участието на България в еврозоната не е самоцел. Освен това ще има и редица икономически предимства\", посочи Стоянова.\"Не е въпрос просто на хрумване за промяна на курса на лева към еврото, а въпрос на това как за последните 23 години се е държала българската икономика при такъв курс\", каза Стоянова.\"Всички знаем, че и в момента сме една от най-стабилните финансово и фискални държави. Много по-добре от други държави в еврозоната. Народното събрание прие решение, за да може всеки български гражданин да е спокоен... България категорично , освен при сегашния. Гаранцията е Народното събрание\", заяви председателят на бюджетната комисия в парламента.Менда Стоянова коментира и  от последните дни. Тя призна, че има проблем в отношенията между институциите.\"Тези отношения трябва да се решават на базата на закона\", заяви Стоянова. По думите й от една страна прокуратурата е институцията, която спазва и контролира спазването на закона. е, от една страна, дава повече информация на хората, но, от друга поражда, противопоставяне, че не бива през медиите да се решават институционални проблеми.\"Сложно е в свят, който иска повече прозрачност, да не излизат изводи, че има война между институциите\", заключи Менда Стоянова.", "date": "2020.02.02", "title": "1 млрд. лева са се завъртели през лотарийните талони през 2018 г."}
{"url": "https://news.bg/world/pompeo-predupredi-kazahstan-da-vnimava-da-ne-izgubi-nezavisimostta-si-ot-rusiya-i-kitay.html", "text": "Държавният секретар на САЩ Майк Помпео е в Казахстан, за да предупреди властите за притеснителните руски и китайски инвестиции и влиянието, което оказват, информира АП.Помпео отправи подобно послание и по време на посещение в други държави през последните дни.Топ дипломатът на Съединените щати предупреди властите на Казахстан, че привличането на инвестиции идва с цената на суверенитет и може да навреди, вместо да помогне, на дългосрочното развитие.Помпео започна краткото си посещение в страната със среща с етнически казахстанци, чиито семейства са изчезнали или са задържани от Китай. Той също благодари на Казахстан за връщането на джихадисти от ДАЕШ (\"Ислямска държава\") от Ирак и Сирия. Страната си върна близо 600 екстремисти и техни роднини.Отделно Помпео призова властите да продължат с реформите, за да привлекат повече американски инвестиции в страната.", "date": "2020.02.02", "title": "Помпео предупреди Казахстан да внимава да не изгуби независимостта си от Русия и Китай"}
{"url": "https://news.bg/regions/varnentsi-da-ochakvat-li-sadbata-na-pernichani-pitat-ot-abv.html", "text": "Обективното състояние на язовир \"Цонево\" е катастрофално и това личи от пръв поглед, твърдят от ПП АБВ в сигнал, разпратен до медиите. Председателят на партия Румен Петков е разтревожен, тъй като варненци не знаят истината. От АБВ припомнят, че по същия начин са , никой не им е обърнал внимание, което означава, че ситуацията може да се повтори и във Варна.Справката показва, че към момента язовир \"Цонево\" има полезен обем не повече от 123 млн. куб. м. При положение, че общият обем на язовира е 330 млн, а полезният от него - 309 млн. Обективно нивата са много по-ниски, посочват от АБВ и се позовават на сравнителна справка, че полезният обем през декември 2017 година е бил 170 млн. куб. м., през 2018 година - 204 млн. куб. м., а през декември 2019 година - 128 млн. куб. м.Те разпращат и снимки, на които се вижда мост, който хората там не са виждали от построяването на язовира.\"Разбира се, за това са виновни онези, които са построили язовира, който има наглостта да пресъхва по време на десетгодишното управление на Борисов\", заявяват от АБВ и искат варненци да знаят какво го очаква и каква реално е ситуацията: Защото ако не са Девненските извори, градът сега да е изправен пред катастрофа.Според АБВ под въпрос с безхаберието си Борисов е поставен и туристическият сезон.Язовир \"Георги Трайков\", както от АБВ наричат язовир \"Цонево, е построен през 1974 година.", "date": "2020.02.02", "title": "Варненци да очакват ли съдбата на перничани, питат от АБВ"}
{"url": "https://news.bg/world/izrael-bombardira-gaza.html", "text": "Израел бомбардира Ивицата Газа рано тази сутрин в отговор на ракетна атака от палестинската територия към южната част на еврейската държава, обяви армията, цитирана от АФП.Бойни самолети и хеликоптери нанесоха удари по цели, свързани с палестинската групировка Хамас, която контролира Газа. Няма информация за пострадали хора.Израел също прекрати доставките на цимент за територията и отмени 500 разрешителни за влизане в Израел.От армията поясниха, че действията са предприети заради продължаващия ракетен обстрел от Ивицата Газа към Израел.Откакто президентът на САЩ Доналд , почти всекидневно са изстрелвани ракети, снаряди и балони с експлозиви от Газа към Южен Израел, което провокира ответна мярка от страна на еврейската държава.Палестинците категорично отхвърлят плана на САЩ, който е изключително в полза на Израел. Инициативата на Тръмп  и дава зелена светлина на еврейската държава да анексира селища на Западния бряг, който е окупиран от 1967 г.Ракетна атака от Газа в събота вечерта принуди Бени Ганц, лидерът на опозицията в страната, да се скрие с екипа си в укритие, информира местна медия. Лидерът на \"Синьо и бяло\" е основен опонент на премиера Бенямин Нетаняху на изборите на 2 март.Израелската армия обяви, че тази нощ е поразила инфраструктура на Хамас в Газа. ", "date": "2020.02.02", "title": "Израел бомбардира Газа  "}
{"url": "https://news.bg/world/london-naredi-na-diplomatite-si-da-sedyat-otdelno-ot-kolegite-si-ot-es.html", "text": "Министерството на външните работи на Великобритания нареди на британските дипломати не забавно да скъсат с бившите си съюзници от ЕС, докато в същото време премиерът Борис Джонсън подготвя нова офанзива срещу Брюксел, пише вестник \"Сънди таймс\".Изданието се е сдобило с документ, който разкрива, че външният министър на Обединеното кралство Доминик Рааб е наредил на подчинените си да \"стоят отделно\" от техни колеги от Европейския съюз на международни срещи.Рааб е изпратил телеграма до британските мисии в чужбина миналата седмица. Той призовава да се изостави всяка идея за \"търсене на останало влияние\" със страните членки и вместо това да се \"приеме позиция на уверена независима държава\".Изтеклата информация идва на фона на словесно напрежение между Великобритания и ЕС преди преговорите за сключване на споразумение за свободна търговия.Отделно в интервю за Sky News Рааб коментира, че Лондон амбициозно ще защитава британската си позиция, например в Световната търговска организация, но Великобритания ще продължи да работи с европейските си колеги по въпроси като ядрената програма на Иран и коронавируса.От петък полунощ Обединеното кралство ", "date": "2020.02.02", "title": "Лондон нареди на дипломатите си да седят отделно от колегите си от ЕС"}
{"url": "https://news.bg/crime/oae-potvardili-che-sa-zadarzhali-vasil-bozhkov.html", "text": "Арестът на бизнесменът Васил Божков заедно с още две лица е официално потвърден. Новината съобщи главният прокурор Иван Гешев пред журналисти във Варна, съобщава Нова телевизия. \"Има официално потвърждение от Обединените арабски емирства за ареста на Васил Божков и други две обвинени лица\", заяви той.Предстои изпращане на документи за екстрадиция, което ще се направи по процедурата, която е правена до момента и в други такива случаи, поясни още главният прокурор.Като примери той посочи случаите Цветан Василев, Арабаджиеви, Баневи, Димитър Желязков - Очите. \"Действаме по същия начин и виждате резултатите\", коментира Гешев.Стана ясно също, че мажоритарният собственик на ФК \"Левски\" Георги Попов е задържаният в Обединените арабски емирства заедно с Божков, предаде БНР.Арабските власти са потвърдили пред българското правителство и за ареста на Попов.Георги Попов е притежател на близо 85% от акциите на ФК \"Левски\" и беше обявен за издирване.Припомняме, че банкерът Цветан Василев и в момента се намира в Сърбия. Семейство и по искане на прокуратурата от Испания, , .До този момент по-известната процедура за екстрадиция от ОАЕ е била ., когато той официално бе обявен за . Тогава властите в Дубай отказаха да удовлетворят искането. Официално обяснение за мотивите им така и не бе дадено, а през април 2015 година разследването срещу сочения за наркобос .По повод питането до КС и записите на президента и шефа на ВВС, главният прокурор уточни, че Румен Радев не се разследва в момента.Няма разследване около президента в момента. Главният прокурор беше сезиран от наблюдаващия прокурор, според който има нарушение на чл. 103 от конституцията, и аз питам Конституционния съд. Какво трябваше да направя аз с това дело - да го изтрия, да го унищожа? Постъпих по единствения възможен начин - да сезирам КС\", каза Гешев.\"Няма лично отношение и не водят се лични битки, а битката е за спазване на закона. Защитни тези може да има всякакви от хората, които евентуално са нарушили закона\", каза още Гешев.", "date": "2020.02.02", "title": "ОАЕ потвърдили, че са задържали Васил Божков"}
{"url": "https://news.bg/weather/slanchevo-s-neznachitelni-valezhi-na-otdelni-mesta.html", "text": "Денят ще бъде предимно слънчев, със слаби валежи на отделни места. Температурите са положителни, включително през нощта.През нощните часове времето ще бъде ясно, през деня предимно слънчево, с незначителна облачност. Повече слънчеви часове ще има в южните райони. Постепенно от северозапад облачността ще се разраства с напредването на деня.През нощта вятърът ще бъде слаб, ориентиран от юг-югозапад, а пред деня постепенно ще смени посоката откъм запад и северозапад и ще се усили до умерен, в някои северни райони дори временон силен.Минималните температури са в интервала 2-7 градуса, с вероятност да са малко по-високи по Черноморието. Максималните са в рамките на 15 -20 градуса.", "date": "2020.02.02", "title": "Слънчево, с незначителни валежи на отделни места "}
{"url": "https://news.bg/int-politics/irak-e-s-nov-premier-1.html", "text": "Президентът на Ирак Бархам Салих назначи за премиер на страната Мохамед Тауфик Алауи, с което беше сложен край на двумесечната неяснота кой ще оглави правителството, предаде радио \"Свободна Европа\".Алауи, който беше министър на комуникациите, ще бъде начело на кабинета до провеждането на предсрочни избори. Той разполага с месец, за да сформира ново правителство.Новоназначеният премиер заяви, че ще подаде оставка, ако политическите сили се опитат да му налагат кандидати за министри.В Ирак вече четвърти месец продължават антиправителствените протести. През ноември 2019 г. бившият премиер Адел Абдул Махди подаде оставка на фона на протестите, породени от възмущение срещу корупцията и понижаването на жизнения стандарт. Над 500 протестиращи загинаха.", "date": "2020.02.02", "title": "Ирак е с нов премиер"}
{"url": "https://news.bg/press/chetvarta-stepen-na-opasnost-ot-koronavirusa-aresti-na-hora-ot-kraga-na-bozhkov-iskame-barzo-yasnota-po-byudzheta-na-es-sled-brekzit.html", "text": "Ситуацията у нас и в Европа във връзка с новия коронавирус е сред водещите теми на неделните вестници.\"Настоятелно препоръчваме на всички български граждани да не пътуват до Китай. Имаме готовност да вдигнем степента на опасност до пета и това може да се случи в понеделник или вторник. Засега от днес обявяваме четвърта степен, заяви вицепремиерът и министър на външните работи Екатерина Захариева след съвещание във връзка с взетите мерки за ограничаване на коронавируса в България. \"Трима български граждани искат да напуснат Ухан. Едното момиче е с двойно гражданство и ще излети всеки момент за Германия, ще остане там 14 дни в карантина. Другите двама вече са на територията на Генералното консулство на Франция. Тази нощ ще излетят от Китай за Южна Франция, окъдето заедно с медицински екип от ВМА със \"Спартана\" ще бъдат доведени в България и ще останат във ВМА под карантина. Ако покажат признаци на заболяването още в самолета, ще останат под карантина във Франция\", обясни Захариева и посочи, че мерките може и да бъдат променени след заседанието на министрите на здравеопазването на страните-членки на ЕС, където ситуацията ще бъде обсъдена на европейско ниво. Всички китайски граждани или граждани на друга държава, които са били в Китай, ще бъдат подложени на проверка у нас, ще преминават през термокамери на летищата, ако чувстват неразположение, ще бъдат насочвани към ВМА за наблюдение или лечение. Другите ще бъдат поставяни под домашна карантина. Осигурили сме необходимите предпазни материали - маски престилки. Убедени сме, че ще бъдат взети всички мерки за недопускане на вируса на територията на страната, заяви министърът на здравеопазването Кирил Ананиев. Направили сме организация за формиране на медицински екипи на трите летища - София, Бургас и Варна. Карантината за хора със съмнение ще продължава 14 дни. Призоваваме всички граждани да се отнасят сериозно към тази заплаха, заяви министърът на вътрешните работи Младен Маринов. Гражданите, които имат въпроси, винаги могат да се обърнат към гранична полиция или към министерството на здравеопазването, допълни още министърът...\" - в. \"Монитор\".\"Испания потвърди първия случай на новия коронавирус 2019-nCoV, съобщава Ройтерс. По информация от испанското здравно министерство мъж е бил диагностициран с вируса на отдалечения остров Ла Гомера в Канарите. Мъжът е част от група от петима души, които са поставени под наблюдение на острова и са изолирани. Те са били в контакт с германец, диагностициран с вируса. Информацията бе разпространена малко след като самолет с 27 граждани на страни от ЕС кацна в Мадрид от китайския гр. Ухан, който е епицентър на заразата. Никой от върнатите със самолета испанци не прояви симптоми на вируса, но ще бъдат поставени под карантина във военна болница в Мадрид за 14 дни. Четирима датски граждани и един норвежец, също пътували със самолета, ще бъдат върнати в родните си страни. Над 10 хил. души са заразени, а над 250 души в Китай починаха вследствие на новия коронавирус. Случаите на заболели са потвърдени в близо 20 страни, включително САЩ, Великобритания и Германия. В четвъртък Световната здравна организация обяви епидемията за международна извънредна ситуация.\" - в. \"Дневник\".Арестите на хора от групата на Васил Божков също на първите страници на всекидневниците.\"Специализираният наказателен съд наложи постоянен арест на бившия председател на Държавната комисия по хазарта Огнемир Митев. Той е задържан в рамките на акцията, предприета след разкрития, че държавата не е събрала стотици милиона лева такси от хазартния бизнес на Васил Божков, предава БНР. Парична гаранция от 40 000 лева беше наложена на председателя на Държавната комисия по хазарта Александър Георгиев. Той беше сред отведените за разпит при прокурорската акция в Комисията във връзка с бизнеса на Божков... Главният прокурор Иван Гешев съобщи, че Георгиев е направил пълни самопризнания при разпитите, като е съдействал на прокуратурата, както и че му е повдигнато обвинение, без да посочва какво. Това щяло да стане ясно в хода на открито заседание, когато бъде внесена мярка за неотклонение спрямо други лица. Огнемир Митев е обвинен за участие в престъпна група и длъжностни престъпления. Мотивът на съда да го остави зад решетките е, че анализът на събраните доказателства потвърждава съучастието му към престъпната организирана група...\" - в. \"Сега\".\"Шефът на генералния спонсор на Левски - \"Национална лотария\" - Димитър Ганев е напуснал лагера на \"сините\", предаде Sportal.bg. Той се е появил в лагера на тима в Алания преди няколко дни, за да успокои играчите предвид събитията около собственика Васил Божков. Пред българските медии в Турция той заяви, че ще остане до днешната контрола с Рапид (Виена), след което евентуално ще говори пред тях. Той изгледа първата контрола на отбора срещу Пюник (3:2) в компанията на спортния директор Ивайло Петков. Последните часове обаче Ганев е променил своето мнение, като е напуснал лагера и не присъства на контролата с австрийците. Ганев отговаряше последната година за финансовите въпроси при \"сините\", като именно той обяви пред феновете на Левски, че управляваната от него компания е наляла 19 милиона лева за 11 месеца. Екипът на Sportal.bg опитал да се свърже с Ганев, за да получи повече информация около бъдещето на Левски, след като беше обявено, че Васил Божков е арестуван в ОАЕ. Телефонът на бизнесмена обаче цял ден бил изключен. Според Novini.bg братът на Димитър Ганев - Милен вчера е бил задържан. Именно поради това има вероятност по-големият от братя Ганеви да е напуснал Турция в неизвестна посока и да се укрива, но това не е потвърдена информация. Двамата имат над 40% дял от компанията зад \"Национална лотария\".\" - в. \"Стадарт\".\"Бизнесменът Борис Бекяров, който беше обявен за издирване заедно с хазартния бос Васил Божков, е бил задържан на летището в австрийската столица Виена. \"Съдружникът, заловен в Австрия, е имал Европейска заповед за арест, бил е издирван. Той е част от престъпната групировка\", коментира главният прокурор Иван Гешев. В момента Бекяров се намира в поделение на австрийската полиция. Българските власти ще направят необходимото той да бъде екстрадиран у нас. Както \"Телеграф\" пръв съобщи, късно вечерта в петък на територията на Обединените арабски емирства бе задържан и обвиняемият бизнесмен Васил Божков. По повод ареста на Божков, Гешев обеща, че никой не е недосегаем. Всеки трябва да отговаря пред закона. \"Зад Божков стоят милиарди, зад Цветан Василев стоят милиарди, зад Арабаджиеви стоят милиони, зад Баневи и Миньо Стайков - всички те със стотици милиони запорирани\", коментира обвинител №1. \"Това, което не е правено в достатъчна степен след 89-та година и го дължим на българските граждани, ще го направим сега. Обещах го и ще го изпълня. Защото аз получавам висока заплата и трябва да си я заработя, защото ми я дават българските граждани. Колегите в прокуратурата и МВР също искат да си свършат работата и я вършат, защото за това им плащат българските граждани\", подчерта Гешев. Хванатият от австрийските власти Борис Бекяров е наричан \"мозъкът на софтуера в империята на Божков\". Той е и известен меценат и колекционер на картини, съпругата му Маргарита притежава известната галерия \"Сезони\" в идеалния център на столицата. В София е задържан и председателят на Комисията по хазарта Александър Георгиев. \"Георгиев е задържан и напълно е съдействал на разследващите, направил е пълни самопризнания, което прокуратурата ще вземе предвид\", каза Иван Гешев. Срещу Георгиев не е повдигнато обвинение за част от групата с лидер Васил Божков, а само за длъжностно престъпление, уточниха по-късно от прокуратурата. Наложена му е мярка за неотклонение парична гаранция в размер на 40 000 лева. Освен него е обвинен още един служител на комисията, съобщи наблюдаващия прокурор Венцислав Фердинандов. На 29 януари спецпрокурори и полицаи влязоха в Комисията по хазарта и в централата на \"Нове холдинг\", която е собственост на Васил Божков. Полицейската акция имаше и в офиса на Националната лотария на улица \"Фритьоф Нансен\" в столицата. Беше претърсена и бившата резиденция на Тодор Живков в парк \"Витоша\", която се стопанисва от Божков. От прокуратурата разкриха, че бизнесменът е предлагал по 10 хил. лв. на ден подкуп на член на Комисията по хазарта. Божков не е внесъл в хазната над половин милиард лева такси. Олигархът е обвинен като ръководител на организирана престъпна група, в която участват още трима негови съдружници и бившият шеф на Комисията по хазарта Огнемир Митев, който вчера бе изправен пред спецсъда (виж карето). Заедно с Божков обявени за международно издирване са - вицепрезидентът на \"Нове холдинг\" Георги Попов, съоснователят и доскорошен управител на \"Еврофутбол\" Александър Тумпаров и Борис Бекяров...\" - в. \"Монитор\".\"Главният прокурор Иван Гешев направи пълно с условности и неясноти изявление, че Васил Божков бил задържан в Обединените арабски емирства (ОАЕ). Но ако това се потвърди, екстрадирането му няма да е бързо и лесно, освен ако няма лична намеса от най-високо място в емирствата. Той не посочи в кое от седемте емирства се е случило това и кога, на какво основание, каза, че не е запознат в детайли с действащото законодателство на емирствата, но бил оптимист заради начина, по който действали властите там. Фактът, че Гешев говори за неофициална информация, но че очаква тя да бъде потвърдена в събота направи ситуацията още по-мъглява и замеси в нея друга държава. На въпрос на \"Дневник\" от външно министерство уточниха, че въпросът за споразуменията за екстрадиция е от компетенцията на министерството на правосъдието. В действителност външното министерство би трябвало да е напълно наясно с това, тъй като дейностите по екстрадиране на български гражданин минават по дипломатически канали. Също така би трябвало посолството, което е в Абу Даби, да знае за задържани български граждани и да опитва да се свърже с тях. Посланик там е Богдан Коларов, който между 2015 и 2018 година е генерален консул в Дубай. Контактите с ОАЕ са особено активни след посещението на премиера Бойко Борисов през октомври 2018 г., последвалата визита в София през юни 2019 г. на министъра на външните работи и международното сътрудничество на ОАЕ шейх Абдулла бин Зайед бин Султан ал Нахаян и подготовката на посещение в България на престолонаследника на ОАЕ Мохамед Бин Зайед Ал Нахаян. Първите политически консултации на двете външни министерства бяха преди броени дни - на 21 януари 2020 г. в Абу Даби. Междувременно главният прокурор Сотир Цацаров и министърът на вътрешните работи Младен Маринов бяха в Абу Даби и Дубай (3-6 февруари 2019 г.), а Борисов бе отново в ОАЕ през октомври 2019 г. на двудневно работно посещение, когато разговаря с престолонаследника...\" - в. \"Дневник\".Финансовите измерения на еврочленството също са сред актуалните теми.\"Няма опасност, ако това, което казва Борисов за валутния борд е законно. Хората са притеснени, дано не стане паника, ще бъде глупаво, защото има покритие\", заяви пред Канал 3 икономистът Владимир Каролев. \"Ще седим минимум 5 години, че и повече в чакалнята за еврото. Тогава не се знае кой ще е премиер. Той ще има два избора: Обезценяване на лева или намаляване на заплатите. Иска ми се да не бяхме влизали в чакалнята, ако изобщо има риск. Не знаем и тогава кои ще са в еврозоната, може да излязат богатите държави от ЕС, Словения например. Неслучайно не бързат да влизат в чакалнята\", добави той. \"Моментът, в който някой спечели изборите, другите са в смъртна позиция. Трябва да се подкрепяме, но не на всяка цена. от 1 година се чака опростяване на задълженията на ТЕЦ Марица 2, но това ще се случи, ако се докаже, че централата е трудоспособна. Но това няма да стане, защото въглеродния двуокис е навсякъде\", коментира Каролев. \"Нито газовите централи, нито ядрените могат да получават субсидии при \"зелената\" сделка. Ако въведем еврото, ще спечелим, че няма да има валутен риск. Изчезва рискът да ни натиснат да обезценим лева, както и чейнджбюрата. Ако има криза в банковата ни система, ще има помощ от евромеханизмите. Банките ще бъдат под надзора на ЕЦБ\", заяви Владимир Каролев.\" - в. \"Труд\".\"15 страни, сред които и България: Бързо да се договори бюджетът на ЕС след Брекзита Групата \"Приятели на кохезията\" заяви, че трябва бързо да се договори следващият бюджет на Европейския съюз след Брекзит, предадоха Франс прес и Ройтерс. Заключителната декларация на срещата на върха в Бежа - Португалия, на 180 км южно от Лисабон, е подписана от България, Чехия, Кипър, Естония, Гърция, Унгария, Латвия, Литва, Малта, Полша, Португалия, Румъния, Словакия, Словения и Испания. Хърватия запази неутралитет като настоящ ротационен председател на Съвета на ЕС, а Италия не подписа декларацията, посочва БТА. \"Спешно е да се подпише споразумение за следващия бюджет на ЕС и събралите се днес тук страни членки изразиха твърдата си воля да бъде сключено окончателно споразумение за бюджета на 20 февруари\", обяви португалският премиер Антониу Коща след дискусиите... \"Трябва повече от всякога да се потвърди сплотеността на Европейския съюз, който вече е отслабен от напускането на Великобритания\", добави Коща... Събралите се в Португалия 17 страни се опасяват, че следващото споразумение може да доведе до значителни бюджетни съкращения, включително заради спирането на вноската на Великобритания, отбелязва АФП...\" - в. \"24 часа\".Македония отново е сред тематичните акценти на всекидневниците.\"За нова провокация на българския вицепремиер и министър на отбраната Красимир Каракачанов заговориха в Северна Македония. По-рано днес лидерът на ВМРО заяви в Битоля, че спорът между България и Македония е политически, а не исторически, защото в историята ясно е записано, че Гоце Делчев е българин. Дали спорът ще бъде решен зависи единствено от политиците в Скопие, казва Каракачанов, цитиран от македонския телевизионен канал \"Телма\", предаде Агенция Фокус. \"Историята е ясна по този въпрос, който чете ще разбере. Гледаш документите, четеш ги и трябва да се замислиш. Да се говори, че Гоце Делчев се е обявил за българин само защото е имал български паспорт, по-голяма глупост от това няма. По онова време никой нямаше нужда от български паспорт, за да дойде да учи в училище или университет. Гоце Делчев идва от Кукуш в българското военно училище. Не отива в Атина, Белград или Санкт Петербург, той отива в София. С това той е написал какъв е, няма за какво да се спори\", казва Каракачанов. Той бе в Битоля да промотира книгата си за Тодор Александров и каза, че е дошъл по покана на битолското сдружение \"Иван Михайлов\". Реакции имаше от Съюза на борците от Битоля. Те казват, че на Каракачанов не трябва да се разрешава да говори против македонските национални интереси. \"Ние искаме да не му бъде позволено да изказва тези, които не отразяват националния интерес на нашия народ. Навсякъде, където отива той проповядва, че сме български македонци, това не е вярно. Като Съюз на борците ние издигаме гласа си и сме против него. Да не се използва демокрацията за други цели, противоречащи на македонските национални интереси, заяви Александър Трайковски, председател на Съюза на борците в Битоля. Докато Каракачанов говореше пред медиите, бе избегнат инцидент, когато жител на Битоля се опита да се противопостави на тезите му. Но веднага бе отстранен от охраната, макар Каракачанов да се опита да го оправдае.\" - в. \"Стандарт\".\"Средната пенсия в Северна Македония възлиза сега на 15 500 денара (250,7 евро), нараствайки през последните две години с 1 746 денара (28,2 евро), заяви на пресконференция днес вицепремиерът по икономическите въпроси Мила Царовска, цитирана от агенция МИА и БТА. 324-те хиляди пенсионери в Северна Македония ще получат увеличение на пенсиите през януари от 722 денара (11,7 евро) в резултат на стабилизирането на пенсионната система през последните няколко години, обяви още вицепремиерката...\" - в. \"24 часа\".", "date": "2020.02.02", "title": "Четвърта степен на опасност от коронавируса, арести на хора от кръга на Божков, искаме бързо яснота по бюджета на ЕС след Брекзит…"}
{"url": "https://news.bg/world/i-opasniyat-ptichi-grip-h5n1-predizvika-zaraza-v-kitay.html", "text": "В китайската провинция Хунан е избухнала епидемия от смъртоносния птичи грип H5N1, съобщи \"South China Morning Post\".Заразата е обхванала ферма в град Шаоян, намиращ на южната граница на провинция Хубей, от която тръгна инфекцията с Във фермата в Хунан са се отглеждали 7850 кокошки, 4500 от които са измрели от грипа. По нареждане на местните власти са били умъртвени 17 828 птици.Съобщава се, че в провинция Хунан не е регистрирано заразяване на хора с вируса H5N1.Още през 2006 г. изследователи от лабораторията Мил Хил в Лондон предупредиха, че H5N1 може би мутира и става по-опасен за човека. При изследването на два смъртни случая в Турция в следствие на този щам учените са установили различия във формата на вируса.Те били подобни на различията, наблюдавани при други двама починали носители на H5N1 - единия в Хонконг през 2003, другия във Виетнам през 2005.", "date": "2020.02.02", "title": "И опасният птичи грип H5N1 предизвика зараза в Китай"}
{"url": "https://news.bg/int-politics/maldivite-otnovo-sa-prieti-v-britanskata-obshtnost.html", "text": "Малдивите отново станаха член на Британската общност, наричана официално Общност на нациите, от 1 февруари, предадоха информационните агенции.Общността поздрави островната държава като своя 54-и член, след като утвърди заявката й отново да бъде приета.По думите на генералния секретар на Общността на нациите Патрисия Скотланд, \"процесът на реформи, който Малдивите продължават, е хармонизиран с ценностите и принципите на Общността.\"Членовете поощряват правителството на островната държава да продължи по този път\" - заяви Скотланд, цитирана от Дойче веле.Общността на нациите е асоциация от независими страни, които са били част от Британската империя. Тя се оглавява от британската кралица Елизабет II. В нея влизат Канада, Австралия, Индия и други страни.Малдивите излязоха от Общността през октомври 2016 г. след 34-годишно членство. Тогава бившият президент на островната държава Ямин Абдула Гаюм беше обвинен в  и липса на напредък по пътя към демокрация. Заради това Малдивите бяха изправени пред налагане на санкции. През септември 2018 г. на изборите за президент победи опозиционният кандидат Ибрахим Мохамед Солих. Той огласи програма за мащабни реформи и подаване на молба за повторно членство в Британската общност.", "date": "2020.02.02", "title": "Малдивите отново са приети в Британската общност"}
{"url": "https://news.bg/int-politics/ukrayna-informira-osse-che-rusiya-izpolzva-zabraneni-protivopehotni-mini-v-donbas.html", "text": "Украйна информира Форума за сътрудничество в областта на сигурността на ОССЕ, че руските въоръжени формирования в Донбас използват противопехотни мини, забранени от международните конвенции, съобщи Укринформ.\"Изразяваме категоричното си възмущение от използването на противопехотни мини от руските окупационни сили. Тези оръжия за водене на война с неизбирателно действие, убиват и раняват предимно невинни и беззащитни цивилни, особено деца. Подчертаваме, че Украйна не е полигон за изпитване за нови руски оръжия, нито терен за утилизация на стари.\" - заяви в речта си Игор Лосовски, заместник на постоянния представител на Украйна към международните организации във Виена.На заседанието на форума, проведено на 29 януари, дипломатът подчерта, че невинните цивилни граждани \"не могат да бъдат заложници на подобна безотговорна и жестока политика на Русия.\"Призоваваме настоятелно руската страна незабавно да прекрати доставките и използването на противопехотни и други типове мини и взривни устройства на временно окупираните украински територии, както и да прибере всички вече поставени от руските въоръжени формирования мини\", - подчерта Лосовски.Заместник-ръководителят на украинската мисия към ОССЕ представи пред чуждестранните делегати презентация за използването на руски противопехотни мини от окупационните сили в Донбас.Беше даден конкретен пример за използването на противопехотната минна система MON-50, открита на 21 март 2016 г. в района на Попасная в Луганска област. Както показва маркировката, мината е произведена през 2003 г. в завода \"Полимери\" в гр. Чапаевск в Самарска област на Руската федерация, отбелязва изданието Информнапалм.Руските въоръжени формирования активно използват в Източна Украйна и друга противопехотна мина руско производство - ПМН-2. Украинският дипломат представи снимка на две такива мини с надпис \"533-37-89\" и \"15-99-89\", намерени на 16 май 2019 г. край Красногоривка в Донецка област.На 11 юни 2019 г. сътрудници на СБУ (Службата за сигурност на Украйна) намериха още 9 такива противопехотни мини с подобна маркировка \"15-86-89\" и \"ПМН-2-583-46-89\" край Маринка, Донецка област.На 12 юни 2019 г. в село Водяне в Донецка област военнослужещи от ВСУ намерика 6 празни корпуса КПОМ-2 за мини ПОМ-2 и две активни мини ПОМ-2.На16 юни 2019 г. край Водяне бяха намерени и 3 противопехотни мини ПМН-2.На 24 октомври 2019 г. руските въоръжени формирования използваха мини МОН-2 за миниране на позициите на ВСУ край Светлодарск.Украинският дипломат информира делегациите на страните участнички за конкретни заводи на територията на Руската федерация, които произвеждат противопехотни мини ПМН-2 и ПОМ-2.\"Противопехотните мини ПМН-2 и ПОМ-2 са на въоръжение в руската армия. Използването им е забранено отили Конвенцията за забрана на използването, складирането, производството и трансфера на противопехотни мини и за тяхното унищожаване от 3 декември 1997 година\", - напомни Лосовски.Той допълни, че Украйна е подписала Конвенцията през 1999 година и я е ратифицирала през 2005 г.\"В рамките на предвидените от Конвенцията задължения, до 2011 година Украйна е унищожила всички противопехотни мини ПМН-2 и ПОМ-2 под международно наблюдение. На свой ред Руската федерация отказа да подпише конвенцията за забраната на противопехотните мини и продължава да използва ПМН-2 и ПОМ-2 по време на военни действия.\" - заяви украинският дипломат.Той добави, че мисията на ОССЕ само през януари 2020 г. вече три пъти съобщава за намерени забранени от международните конвенции противопехотни мини на временно окупираните територии в източна Украйна.", "date": "2020.02.02", "title": "Украйна в ОССЕ: Русия използва забранени противопехотни мини в Донбас"}
{"url": "https://news.bg/int-politics/britanski-analizator-otnovo-shte-pohlopame-na-vratata-na-es-shte-bade-trudno.html", "text": "В утрото на 23 юни 2016 година реших да наруша моя ежедневен ритуал да следя неотлъчно новинарския поток - ритуал, който иначе изпълнявам с упоритостта на наркоман. Така отидох на работа в блажено неведение за онова, което се беше случило.Бях приготвил два коментара за публикуване. Единият - в случай на крайно невероятния сценарий, че британците са избрали да напуснат Европейския съюз, а другият за, както смятах тогава, напълно сигурното ни оставане в общността.По принцип избягвам крайностите и не обичам лекомислено да използвам думи от сорта на \"шок\", но действително изпаднах точно в такова състояние, когато влязох в редакцията и научих новината за изхода от британския референдум. Германските ми колеги после ми казваха, че съм изглеждал така, сякаш съм видял призрак.Оттогава изминаха три и половина години, в които призракът на Брекзита придоби съвсем реални очертания. Дълго време продължавах да тая наивната надежда, че страната ще се осъзнае и ще премисли решението си. Докато мои приятели и колеги кандидатстваха за германско гражданство, аз отлагах решението си до последния момент.Империята отвръща на удараАз, естествено, признавам резултата от едно демократично гласуване, но все още отказвам да приема начина, по който стигнахме дотук - това си беше заговор, изтъкан от недоразумения, лъжи и дезинформации.Мнозина допуснаха да бъдат омаяни от егоцентрици като Дейвид Камерън или Борис Джонсън, които проправиха пътя за Брекзита. Мнозина в страната явно изпитват носталгия по една отдавна съществувала империя. Твърдението, че нация, която едно време е държала в подчинение огромна колониална империя, сега трябвало да се освободи от оковите на Европейския съюз, е направо налудничаво. Всички европейски правила и регулации, които сега са толкова презирани от управляващите в Лондон, са в една или друга степен създадени и от самите британски представители. А когато някое общо решение не им допадаше, те чисто и просто прокарваха някакво изключение. За никоя друга европейска страна не са били правени толкова много отстъпки и изключения.Европейският съюз не е съвършен. Но е чисто безумие да се вярва, че когато остане сама, Великобритания ще успее да сключи по-добри сделки със страните-членки на ЕС и с останалите глобални играчи. Досега Великобритания е подписала подобни договори само с държави от сорта на Лихтенщайн, Фарьорските острови, Грузия и Ливан. Не бих искал това да се тълкува като липса на уважение към тези страни, но те все пак няма как да бъдат причислени към големите икономически субекти. В Лондон обаче явно все още смятат, че повод за паника няма. Министърът на търговията Лиъм Фокс обяви, че имал готов списък с 40 сделки, които щели да бъдат подписани на секундата, в която Брекзитът стане факт. Но къде го този мистериозен списък?Пък и колко ли привлекателна за външни инвеститори може да бъде държава, чиито основни индустрии и услуги направо агонизират в резултат от Брекзита? Не е трудно да се разбере защо водещи автомобилостроители закриват фабриките си на Острова и ги прехвърлят в континентална Европа, а големите финансови играчи се изнасят към Париж и Амстердам. Да не говорим какво изтичане на мозъци ще настъпи, след като европейските граждани, които работеха в сферата на науката и образованието, си опаковат куфарите и напуснат.Но, не се плашете, има надежда. Министърът на Брекзита Стив Баркли - един от онези членове на правителството, чийто живот явно преминава в някаква паралелна реалност, наскоро забеляза, че 99% от виното, консумирано в Обединеното кралство, е вносно. Когато Великобритания напуснела ЕС, този \"основен сектор\" щял направо да процъфти. Наистина го каза, не си съчинявам! Но дали Баркли и за секунда се е замислял защо се внася толкова много вино? А откога британското винопроизводство се смята за \"основен сектор\"?И това далеч не е всичко. Британската евродепутатка и привърженичка на Брекзита Джун Мъмъри наскоро се оплака в Туитър, че след като напусне ЕС, Великобритания вече няма да има свои представители в Брюксел, които да участват в определянето на риболовната политика. Какво прозрение само! Дано Борис Джонсън да е запазил няколко херинги в камерата за дълбоко замразяване...След Брекзита Великобритания ще бъде едно пречупено и разединено кралство. Географски тя винаги е била отделена от континентална Европа. Тази дистанция сега ще се усеща вече все по-осезаемо и политически, и икономически, и социално.Може и да не съм вече съвсем млад, когато това се случи, но съм сигурен, че през следващите 20 години Великобритания ще похлопа отново на вратата в Брюксел с молба да бъде приета обратно. Само че условията тогава ще са далеч по-лоши от онези, от които тя се облагодетелстваше в продължение на дълги години.", "date": "2020.02.02", "title": "Британски анализатор: Отново ще похлопаме на вратата на ЕС, ще бъде трудно"}
{"url": "https://news.bg/disasters/pochinalite-ot-koronavirusa-veche-sa-304-zarazenite-14-380.html", "text": "Жертвите на новия коронавирус в Китай вече са 304, излекуваните от болестта са 328 души - те вече са изписани от болниците, предаде агенция \"Синхуа\".Властите съобщават за 2590 нови случая на пневмония, причинена от коронавируса, и за 45 нови смъртни случая в съботния ден. Първият смъртен случай извън Китай вече е регистриран.Пациент на 44 години е починал в болница във Филипините, предадоха световните агенции. Починалият е роден в китайския град Ухан. Той е бил партньор на китайката - първият установен случай на заразата във Филипините. Бил е изолиран от 25 януари с тежка пневмония, след значително подобрение и положителна прогноза, състоянието му рязко се влошило и той е починал.В края на 1 февруари общият брой на потвърдените случаи на заразяване с новия щам в Китай е 14 380. От тях 2110 са в тежко състояние.В събота са установени 14 случая на заразяване в Хонконг, 7 в Аомин, 10 в Тайван.Припомняме, у нас е обявена чатвърта степен на опасност от коронавируса. Към момента в България нама установени случаи на заболяването.Припомняме, заразени с щама пациенти са регистрирани в Япония, Тайланд, Сингапур, Южна Корея, Тайван, Малайзия, Австралия, САЩ, Германия, Франция, Виетнам, Канада, ОАЕ, Русия, Италия, Великобритания, Камбоджа, Финландия, Индия, Филипините, Непал, Шри Ланка, Швеция и Испания.", "date": "2020.02.02", "title": "Починалите от коронавируса вече са 304, заразените - 14 380"}
{"url": "https://news.bg/world/amerikanskite-voenni-ukrepvat-bazite-si-v-siriya.html", "text": "Дислоцираните в Сирия американски военни засилват присъствието край находищата на петрол, съобщи агенция \"Анадолу\".Най-голямата американска база е разположена карай находището Омар - към нея е прехвърлена работна техника, а втората по големина е в северозападната провинция Ал Хасака.Съобщава се, че се разширява територията на базата \"Тал Байдар\".Работата по разширяване на базите се подпомага от кюрдските сили в региона.\"Анадолу\" напомня, че в през миналия месец американските сили, дислоцирани в контролираните от кюрдите райони, са спрели четири опита на руските военни да превземат находището Джул Аги в северозападната част на провинция Ал Хасака.По данни на агенцията, американски войски са дислоцирани в провинциите Ал Хасака, Рака и Деир ал Зор.", "date": "2020.02.02", "title": "Американските военни укрепват базите си в Сирия "}
{"url": "https://news.bg/health/bez-antibiotik-sreshtu-virusite-zadalzhitelno-na-lekar.html", "text": "Внезапно начало, висока температура, силна болка в мускулите, главоболие, обща отпадналост и неразположение - дотолкова, че болният не може да стане от леглото. Това са симптомите, които алармират, че грипът ни е атакувал и нас.Много характерна е и болката зад очните ябълки, която се усилва при движение на очите. Симптомите се допълват и от суха, дразнеща кашлица, свързана с болка зад гръдната кост в областта на трахеята, коментира пред News.bg д-р Гинка Делиева от Катедрата по инфекциозни болести на Военномедицинска академия (ВМА).Грипът продължава да настъпва с бързи темпове. Поради това в много градове бе обявена грипна епидемия.Най-уязвимите групи в момента са децата до 5-годишна възраст, възрастните хора над 65 години, всички лица с придружаващи хронични заболявания, както и работещите с болни пациенти, обясни д-р Делиева.Основно правило за лечението - без антибиотик при вирусните заболявания.Според специалиста, абсолютно неправилно и грешно е сами да си назначаваме антибиотик: Те не са антипиретици. Антибиотиците не действат при вирусни инфекции, а повечето инфекции, които ни нападат, са именно такива. Антибиотиците винаги трябва да бъдат предписвани от лекар.Децата са най-уязвими през зимата.Най-честите зимни болести, които застрашават децата са грип, настинки, бронхит.Грипът се отличава с внезапно острото начало и високата температура, докато останалите респираторни инфекции протичат по-леко, биха могли да се изкарат и на крак. При тях може да има също така хрема, кашлица, обриви, но общото състояние е значително по-запазено, коментира още д-р Делиева.Друго заболяване, характерно за малчуганите, са бронхитите. По думите на специалиста, те са разпознаваеми вече и за родителите заради характерната кашлица, температура и неразположение.Тези симптоми не бива да се подценяват и в такива случаи детето трябва да бъде прегледано задължително от лекар, тъй като усложненията при малките деца се развиват много бързо, категорична е д-р Делиева.Късно е за ваксини, да укрепваме имунитета с народна медицинаПериодът за поставяне на антигрипна ваксина вече отмина и на този етап е добре да се предприемат само общоукрепващи мероприятия - приемане на достатъчно течности и витаминозна храна, често миене на ръцете, разходки на открито. Разбира се, може да се прилага и народната медицина - мед, прополис, чесън и т.н.Най-важното е при появата на първите симптоми да се потърси помощ от специалист, да се назначи правилно лечение, за да се избегнат усложненията. А такива най-често са пневмониите и отитите при децата. Макар и по-рядко, са възможни усложнения на нервната и сърдечно-съдовата системи.", "date": "2020.02.02", "title": "Без антибиотик срещу вирусите, задължително на лекар!"}
{"url": "https://news.bg/society/chestvame-sretenie-gospodne.html", "text": "На 2 февруари честваме Сретение Господне - един от 12-те големи християнски празника в годината. Той е познат още в ранните векове на християнството, особено тържествено е честван по времето на византийския император Юстиниан Велики /527-565 г./.Сретение Господне е един от четирите празника, посветени на Божията майка.На четиридесетия ден след рождението си Иисус бил занесен в Йерусалимския храм, за да бъде посветен на Бога съгласно Мойсеевия закон, пише pravoslavieto.com.В храма отишъл и старецът Симеон, който от много столетия очаквал да види Христос - \"Утехата Израилева\". Той поел Богомладенеца от ръцете на майка му, прегърнал Го и казал пророческите слова, че е видял спасението на хората.На майката Мария праведникът казал: \"Ето, този лежи за падане и ставане на мнозина в Израиля и за предмет на противоречия, и на самата Тебе меч ще прониже душата, за да се открият мислите на много сърца\" - (Лука 2:34-35).Тълкувателите на този евангелски текст виждат в него осмисляне на целия живот на Иисус. Той дава на хората закона на благодатта и любовта, но учението му става предмет на спорове и противоречия, а страданията и кръстната му смърт като меч нараняват сърцето на Св. Богородица.В наши дни православните майки отиват на черква на 40-ия ден след раждането, за да им се чете т.нар. чиста молитва.", "date": "2020.02.02", "title": "Честваме Сретение Господне"}
{"url": "https://news.bg/disasters/pokriv-na-zavedenie-se-sruti-v-novosibirsk.html", "text": "Покрив на заведение се срути в руския град Новосибирск. Един човек е загинал, а още четирима са приети в болница с наранявания. Двама души са в тежко състояние и се налагат спешни операции.Инцидентът е е случил тази нощ, в първите часове на деня. Заведението се намира на т.нар. младежки булевард, където има поредица от заведения.Срутил се е покривът на пристройката към основната сграда. В пристройката се е намирал гардеробът на заведението. Площта на срутване е приблизително 240 квадратни метра.По предварителни данни натрупаният и неизчистен сняг е притиснал покрива и тежестта е причинила срутването.По-късно \"Новости\" съобщи, че организаторът на събитието е арестуван. Самата инициатива не е била разрешена от властите, а пристройката на заведението е извън закона и няма разрешение от властите за ползване.Припомняме,  във втория по големина руски град Санкт Петербург рухна по време на ремонта на 31 януари. При инцидента също имаше един загинал. Срутването може да е 25-28 хил. кв. метра.", "date": "2020.02.02", "title": "Покрив на заведение се срути в Новосибирск"}
{"url": "https://news.bg/regions/avtomobil-blasna-rabotnik-po-chistotata-v-blagoevgrad.html", "text": "Лек автомобил е блъснал 42-годишен мъж в Благоевград, а шофьорът е избягал, съобщи БГНЕС.Блъснатият мъж е работник на общинската сметопочистваща фирма \"Биострой\", а инцидентът се е случил по време на работа.Пострадалият е с фрактура на глезен и травма на подбедрица.", "date": "2020.02.02", "title": "Автомобил блъсна работник по чистотата в Благоевград"}
{"url": "https://news.bg/world/novite-pravila-za-izdavane-na-vizi-za-es-vlizat-v-sila.html", "text": "Актуализираните правила за издаване на визи за ЕС влизат в сила от днес, съобщиха от пресслужбата на Европейската комисия (ЕК).Новите правила трябва да опростят пътуването до държавите от общността и да помогнат за решаването на миграционната криза.Решението за промяна на визовите разпоредби беше взето от Съвета на ЕС миналия юни.Разпоредбите позволяват подаването на заявления от шест месеца до 15 дни преди пътуването, предоставят възможност за попълване и подписване на формуляра за кандидатстване за визи по електронен път, издаването на визи за по-дълъг период на пребиваване за редовно пътуващи.В същото време ЕС повишава консулската такса от 60 на 80 евро. Целта е държавите-членки да покрият по-добре разходите за кандидатстване за виза, без да създават пречки за кандидатите.\"Новите правила на ЕС за краткосрочните визи се прилагат по целия свят от 2 февруари 2020 г. Те улесняват легално пътуващите да кандидатстват за виза за влизане в Европа, допринасят за развитието на туризма, търговията и бизнеса, като същевременно предоставят повече ресурси за противодействие на нередовните миграционни потоци и заплахите за вътрешната сигурност на ЕС \", се казва в изявлението на Комисията.", "date": "2020.02.02", "title": "Новите правила за издаване на визи за ЕС влизат в сила"}
{"url": "https://news.bg/world/kremal-narushi-malchanieto-sdelkata-na-veka-na-tramp-protivorechi-na-oon.html", "text": "Кремъл наруши мълчанието и зае позиция във връзка с обявения от президента на САЩ Доналд Тръмп план за разрешаване на израелско-палестинския конфликт, информират руски медии.Москва се съмнява в приложимостта на новия мирен план за Близкия изток, тъй като не съответства на решенията на ООН по въпроса и не се приема добре от арабския свят.\"Ясно се вижда с невъоръжено око, че този план съдържа положения, които не отговарят напълно на съответните резолюции на Съвета за сигурност на ООН\", обяви говорителят на Кремъл Дмитрий Песков пред телевизионния канал Россия 1.Това е първият отговор на Кремъл на американското предложение.\"Видяхме , видяхме, които отхвърлят този план в солидарност с палестинците\", подчерта Песков. По думите му това поставя под съмнение предложенията на американския лидер.По-рано тази седмица президентът на САЩ Доналд .Палестинците категорично отхвърлят плана на САЩ, който е изключително в полза на Израел. Инициативата на Тръмп  и дава зелена светлина на еврейската държава да анексира селища на Западния бряг, който е окупиран от 1967 г.", "date": "2020.02.02", "title": "Кремъл наруши мълчанието: „Сделката на века” на Тръмп противоречи на ООН"}
{"url": "https://news.bg/world/yaponiya-izprati-razrushitel-v-blizkiya-iztok.html", "text": "Япония изпрати разрушител в Близкия изток за гарантиране на безопасното корабоплаване в региона на фона на напрежението между Иран и САЩ, информира АФП.Осведомителната агенция отбелязва, че Япония много рядко участва в подобни международни мисии.Корабът отплава от военноморската база \"Йокосука\", южно от Токио, за участие в мисия за събиране на информация в Оманския залив, северните части на Арабско море и части от Аденския залив.По-рано Япония реши да не взема участие във водената от САЩ операция Sentinel за охрана на морските коридори в региона.Сигурността на корабите, свързани с Япония, е важно задължение на правителството, обяви премиерът на страната Шиндзо Абе преди екипажът на кораба \"Таканами\" да отплава от пристанището.Бедната на енергийни ресурси Япония традиционно се радва на топли отношения с държавите от Близкия изток, включително и с Иран.Миналата година Абе проведе редица срещи с лидери в Близкия изток, включително и с иранския върховен лидер аятолах Али Хаменеи и с президента Хасан Рохани, в опит да се успокои напрежението между Вашингтон и Техеран.Разрушителят ще се присъедини към два японски патрулни самолета, които действат в региона като част от същата мисия.", "date": "2020.02.02", "title": "Япония изпрати разрушител в Близкия изток"}
{"url": "https://news.bg/world/saakashvili-predskazva-razpad-na-ukrayna-na-pet-darzhavi.html", "text": "Бившият грузински президент и бивш губернатор на украинската Одеска област Михаил Саакашвили вярва, че в бъдеще Украйна ще се превърне в пет държави. Той направи коментара в ефира на украинска телевизия, предаде ФАН.Саакашвили разглежда политиките на администрацията на украинския президент Владимир Зеленски като провал. Според него Украйна ще влезе в икономическа криза. Това от своя страна, по думите му, ще принуди регионалните власти да сформират частни армии. В резултат Украйна ще се превърне в \"още пет Украйни\", прогнозира бившият грузински лидер.\"Такава голяма криза ще доведе до разпад на страната\", заключи Саакашвили.", "date": "2020.02.02", "title": "Саакашвили предсказва разпад на Украйна на пет държави"}
{"url": "https://news.bg/world/turtsiya-izprati-oshte-tankove-i-bronirana-tehnika-v-siriya.html", "text": "Нова турска военна колона пресече границата със Сирия, съобщава арабската телевизия \"Ал Арабия\", цитирана от ТАСС.Телевизията пояснява, че новата колона се състои от няколко десетки единици бронирана техника, включително и танкове. Вестник Asharq Al-Awsat уточнява, че границата на контролно-пропускателен пункт \"Кафр-Лусейн\" в северната сирийска провинция Идлиб е пресечена от най-малко 40 бронирани машини и танкове на турската армия.Припомня се, че на 28 януари на територията на арабската страна навлезе колона от 30 военно-транспортни средства, включително и 12 бронирани машини, превозващи материално-техническо оборудване. Според \"Ал Арабия\" колоната се отправила на юг в Идлиб.През последните дни напрежението в Сирия се засили, след като сирийската армия, подкрепяна по въздух от Русия, предприе настъпление в Идлиб срещу сирийските бунтовници.Преди дни президентът на ", "date": "2020.02.02", "title": "Турция изпрати още танкове и бронирана техника в Сирия"}
{"url": "https://news.bg/regions/vrashtame-na-italiya-28-konteynera-s-bokluk.html", "text": "28 от пристигналите до момента 127 контейнера с италиански боклук на пристанище Варна-запад са получили разрешение за реекспорт. Това е част от товара, пристигнал на пристанището от 9 октомври до 25 ноември 2019 година.Министърът на околната среда и водите Емил Димитров обяви, че ще бъдат въведени драстични правила и гаранции за брокерите на отпадъци. Ще има засилен контрол на гранични пунктове, пристанища и ЖП-входове към страната, за да може още на място да бъде връщан боклукът, а всичко, което е в страната, също ще бъде подложено на контрол. Също така ще се постави условие на инсталациите, които изгарят отпадъци, първо да оползотворяват 50 % български отпадъци и едва след като се установи, че те са изгорени, да се дава квота за внос.Беше установено, че смесеният боклук, който по документи е пластмасови отпадъци и каучук, съдържа текстилни, стъклени и дървени отпадъци.Получател на 127 контейнера е фирма \"Блацион\" ООД - регистрирана в София. Отпадъците от Италия са били предназначени за Trash Universe ЕООД в град Гълъбово, където е трябвало да бъдат изгорени. Боклукът ще бъде върнат на изпращача - италианската фирма \"Дентиче пантелоне\" от град Салерно.Реекспортът ще е за сметка на изпращача на товара.Реекспортът ще бъде осъществен от контейнерния превозвач Maersk. 40-футовите контейнери с италиански боклук са в режим на временно съхранение до 90 дни, срокът е изтекъл за по-голямата част от тях.По вноса на контейнерите с отпадъци от Италия се води  в Районната прокуратура във Варна по член 353г, ал. 1 от Наказателния кодекс.Новината съобщи във Варна главният прокурор Иван Гешев.Припомняме, за незаконен внос на отпадъци от Италия се заговори в началото на декември 2019 г, когато италианските власти заловиха. Търговската стойност на боклука се изчисли на 130 хиляди евро. От Министерството на околната среда и водите увериха, че  за приемане на отпадъците и ", "date": "2020.02.02", "title": "Връщаме на Италия 28 контейнера с боклук"}
{"url": "https://news.bg/world/frantsiya-bori-dzhihadizma-v-afrika-s-dopalnitelni-600-voenni.html", "text": "Франция ще разположи допълнителни 600 войници за борба с джихадистите в Африка.Така, те ще надхвърлят 5000 души. Същевременно страната ще бъде изправена пред предизвикателства да търси съюзници за мисията си в региона Сахел, предаде РТ.Това заяви министърът на отбраната Флорънс Парли в изявление в неделя.Този ход е предназначен да засили силите, участващи в ръководената от Париж операция \"Бархане\", насочена срещу различни групи от джихадисти като местни клонове \"Ислямска държава\".\"Борбата срещу тероризма е наш приоритет. В Сахел Франция е на първа линия\", каза Парли.Повечето от подкрепленията ще бъдат разположени, за да осигурят трансграничната зона между Нигер, Мали и Буркина Фасо. Друга част от новоразкрития контингент ще работи с армиите на Мавритания и Чад.Париж също така възнамерява да разшири мисията на ЕС за обучение в региона.Нигер, Мавритания, Чад, Буркина Фасо и Мали съставляват групата Г5 Сахел, създадена за борба с джихадистите в региона.Френски войници са разположени в Сахел, за да подкрепят тези усилия.В края на ноември, 13 френски войници загинаха в Мали, когато два хеликоптера се сблъскаха по време на операция срещу джихадистите там.", "date": "2020.02.02", "title": "Франция бори джихадизма в Африка с допълнителни 600 военни "}
{"url": "https://news.bg/world/prezidentat-na-ekvador-skandalizira-sas-seksistko-izkazvane.html", "text": "Президентът на Еквадор Ленин Морено скандализира обществеността със свое сексистко изказване, предаде \"Спутник\".По думите на държавния глава, жените обикновено приемат за секстормоз само думи и действия от считаните от тях за грозни мъже.\"Тоест, това е \"тормоз \", когато идва от грозен човек. Но ако човекът изглежда добре, жените обикновено не мислят, че това е тормоз\", каза Морено на конференция в еквадорския град Гуаякил.По-късно той се извини за думите си, след като изказването му доведе не само до критики в социалните мрежи, но и до искания за оставка.\"В коментара си за тормоза не възнамерявах да подценя такъв сериозен въпрос като насилие или злоупотреба. Извинявам се, ако беше разбрано по този начин. Отхвърлям насилието над жени във всичките му форми! \", написа той в \"Туитър\".Това се случва на фона на световни скандали, включващи политици, бизнесмени и известни личности, сред които Харви Уайнстийн, Кевин Спейси, британския принц Андрю и други.", "date": "2020.02.02", "title": "Президентът на Еквадор скандализира със сексистко изказване "}
{"url": "https://news.bg/world/balgarite-evakuirani-ot-uhan-pristignaha-v-balgariya.html", "text": "Двамата български граждани от китайския град Ухан, пристигнаха от Франция в България.Това съобщиха от пресцентъра на Министерството на външните работи.Те пътуваха с военно-транспортния самолет \"Спартан\", придружени по време на полета от екип на Военно-медицинска академия.Той е кацнал по-рано тази вечер на летище \"София\".Сънародниците ни ще останат под карантина във ВМА.Те вече са настанени в Катедрата по инфекциозни болести на Военномедицинска академия (ВМА), съобщиха от пресцентъра на здравното заведение.И двамата са в добро здравословно състояние.Те се намират в стаи със специален достъп, като няма да се допуска контакт със странични лица, докато не премине карантинният период от две седмици, обясни полковник доцент Георги Попов - началник на Катедрата по инфекциозни болести.полк. доц. Георги Попов и доц. д-р Ангел Кунчев - главен държавен здравен инспектор, ще дадат повече информация относно състоянието им.Днес следобед българите пристигнаха от Ухан в град Истр, Франция, на борда на френски самолет, с който в рамките на общоевропейска операция от Ухан бяха изведени 251 души от различни националности.Министерството на външните работи чрез посолствата ни в Пекин и Париж, както и Генералното ни консулство в Шанхай, съдейства за заминаването на българските граждани от Китай и за успешното им пристигане в България.Общоевропейската операция по улесняване на чуждестранни граждани, включително и българските, да напуснат Ухан бе организирана от Франция в сътрудничество с властите на Китай.Евакуацията от Ухан е във връзка с коронавируса, който . Той пристигна със самолета на германските военновъздушни сили, който извърши евакуация на германски граждани и чужденци от други държави заради епидемията от новия коронавирус.", "date": "2020.02.02", "title": "Българите, евакуирани от Ухан, пристигнаха в България   "}
{"url": "https://news.bg/world/stotitsi-protestiraha-sreshtu-noviya-premier-na-irak.html", "text": "Стотици студенти протестираха в редица градове в Ирак срещу номинацията на  за следващ министър-председател на страната.Това се случва, въпреки призивите на влиятелния шиитски лидер Муктада ал-Садр неговите привърженици да разчистят пътищата.Антиправителствените протести се проведоха в Багдад, Наджаф и Насирия.Демонстрантите отхвърлиха избора на Алауи, когото те обвиняват в принадлежност към същото политическо статукво, което считат за провалено.\"От 16 години не сме виждали нищо от тях, просто унищожение.\", заяви протестиращ.Президентът на Ирак Бархам Салих назначи за премиер на страната Мохамед Тауфик Алауи, с което беше сложен край на двумесечната неяснота кой ще оглави правителството, предаде радио \"Свободна Европа\".Алауи, който беше министър на комуникациите, ще бъде начело на кабинета до провеждането на предсрочни избори. Той разполага с месец, за да сформира ново правителство.Новоназначеният премиер заяви, че ще подаде оставка, ако политическите сили се опитат да му налагат кандидати за министри.В Ирак вече четвърти месец продължават антиправителствените протести. През ноември 2019 г. бившият премиер Адел Абдул Махди подаде оставка на фона на протестите, породени от възмущение срещу корупцията и понижаването на жизнения стандарт. Над 500 протестиращи загинаха.", "date": "2020.02.02", "title": "Стотици протестираха срещу новия премиер на Ирак "}
{"url": "https://news.bg/world/skok-na-atakite-v-afganistan-prez-2019-godina.html", "text": "Tерористичните атаки във Афганистан скочиха до рекордни нива през последното тримесечие на 2019 г., заяви в петък наблюдател на правителството на САЩ, като подчерта продължаването на конфликта въпреки относителното спокойствие в Кабул, предаде АФП.Столицата и други градски райони се радват на повече от два месеца затишие след мащабните бомбени атаки, които често разтърсват града и причиняват масови жертви.Затишието настъпи, след като САЩ и талибаните продължиха разговорите за евентуална сделка за напускане на американските сили от Афганистан, боевете в селските провинции продължават да не спират, като ежедневно се появяват съобщения за конфликти.В четвъртото тримесечие на 2019 година са били извършени  общо 8 204 атаки - спрямо 6 974 през същия период на 2018 година.През септември, когато се проведе първият тур на президентските избори, се наблюдава най-голям брой атаки, причиняващи жертви от началото на 2010 година.Пентагонът продължи да увеличава темпото на операциите, като американските военни самолети през 2019 г. са хвърлени повече бомби върху Афганистан, отколкото всеки друг период от поне десетилетие, според американските ВВС.Вашингтон и талибаните продължават да се борят за възможно споразумение, което ще накара американските войски да започнат да напускат Афганистан в замяна на гаранции за сигурност.САЩ от месеци призовават бойците да намалят насилието. SIGAR също изтъкна леко увеличение на броя на жертвите сред афганистанските военни, които претърпяха огромни загуби през последните пет години.", "date": "2020.02.02", "title": "Скок на атаките в Афганистан през 2019 година "}
