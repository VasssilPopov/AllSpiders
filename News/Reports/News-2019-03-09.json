{"url": "https://news.bg/world/erdogan-sdelkata-za-ruskite-c-400-nyama-nishto-obshto-s-nato-i-sasht.html", "text": "Сделката за руските C-400 няма нищо общо с НАТО и САЩ. Това заяви турският президент Реджеп Ердоган, предаде Анадолската агенция. Той направи изявлението по време на среща на Турската младежка фондация (TUGVA) в югоизточната провинция Диарбекир.По думите му, ясно е защо страната сключва такава сделка и тя няма общо със сигурността на САЩ. Ясно е как Анкара ще използва въпросните системи. Ердоган отново осъди опитите за натиск върху Турция. Припомняме, че държавният глава отсече, че Турция няма да се откаже от сделката за руските C-400, въпреки протестите на САЩ.Според турския лидер републиката разчита на доставки на руски системи за противовъздушна отбрана през юли 2019 година.Главнокомандващият Обединените сили на НАТО в Европа Къртис Скапароти препоръча на американския конгрес във вторник, ако Турция пристъпи към закупуване на системите S-400 от Русия, доставката на изтребителите F-35 за Анкара да бъде отменена., Ердоган изрази надежда за промяна в позицията на САЩ по отношение на сделката за ПВО комплекса С-400.Представители на САЩ и НАТО заявиха, че руската система за противовъздушна отбрана не може да бъде интегрирана в ракетната и противовъздушната система на НАТО. Те отбелязаха, че закупуването на системата С-400 от Русия от страна на Турция би застрашило придобиването на американски изтребители Lockheed Martin Corp F-35 и може да доведе до санкции от САЩ.През ноември 2016 г. стана известно за преговорите между Турция и Руската федерация относно закупуването на С-400. Фактът, че сключването на договора е потвърден от руската страна на 12 септември 2017 г., в същото време Ердоган заяви, че вече е преведен аванс по договора. Турция ще стане първата държава от НАТО, която ще получи С-400 от Русия. Броят на доставените комплекси не е официално определен.", "date": "2019.03.09", "title": "Ердоган: Сделката за руските C-400 няма нищо общо с НАТО и САЩ"}
{"url": "https://news.bg/world/87-dushi-sa-raneni-sled-veroyaten-sblasak-na-feribot-s-kit.html", "text": "87 души са ранени, след като ферибот на остров Садо, Япония се сблъсква с морско животно, най-вероятно кит, съобщава SNA Japan.От ранените, петима са в критично състояние. Инцидентът е станал около 12:15 часа местно време, оставяйки пукнатина от 5 сантиметра в кърмата на кораба.Фериботът напуска пристанището на Ниигата в 11:30 ч. със 121 пътници и четирима души екипаж и се очаквало да стигне до остров Садо в 12:30 ч.Бреговата охрана към момента разследва причината за инцидента. Според тях, вероятната причина за сблъсъка е кит или друго морско създание е ударило кораба.Фериботът задвижван от водна струя под високо налягане, може да се движи със скорост от 80 км/ч. Подводните криле на ферибота също са повредени при инцидента.", "date": "2019.03.09", "title": "87 души са ранени след вероятен сблъсък на ферибот с кит"}
{"url": "https://news.bg/politics/borisov-ne-sme-se-dogovaryali-s-dps-za-veroizpovedaniyata.html", "text": "\"Не сме се договаряли с ДПС за Закона за вероизповеданията\". Това заяви премиерът Бойко Борисов във Велико Търново.По думите му в ГЕРБ има десетки хиляди мюсюлмани и няма да се прави компромис с темата за етническата толерантност.Премиерът обясни, че е участник във Възродителния процес като 27-годишен командир на батальон и увери, че докато зависи от него, такъв ужас няма да допусне повече.Според него най-добре е държавата да плаща на вероизповеданията, за да няма намеса отвън.Борисов отбеляза, че в понеделник е поканил на среща патриарх Неофит и главния мюфтия Мустафа Хаджи.Той подчерта, че не може да позволяваме чужди държави да плащат на нашите проповедници.По повод , Борисов поясни, че договорката е между българските християни и мюсюлмани в ГЕРБ.\"Това е договорката - да има равнопоставеност, да има нормален религиозен живот\", допълни премиерът. Припомняме, че председателят на ПГ на ГЕРБ Цветан Припомняме, че лидерът на БСП По думите ѝ ГЕРБ са се съгласили да опростят задълженията на мюфтийството, за да получат подкрепата на ДПС за ветото на Румен Радев.Нинова заяви и че , които са част от малката коалиция в управлението на държавата \"Обединени патриоти\" (ОП).", "date": "2019.03.09", "title": "Борисов: Не сме се договаряли с ДПС за вероизповеданията"}
{"url": "https://news.bg/politics/blagodarenie-na-ninova-nyama-sotsialisti-v-parlamenta-dovolen-harizanov.html", "text": "\"Благодарение на госпожа Нинова България принадлежи към държавите, които нямат социалисти в парламента си.\" Това заяви Георги Харизанов от Института за дясна политика на конференция за консерватизмът.Той посочи, че социализмът прониква там, където не е опитван. \"Представя ни се социализмът като нещо приятно, като част от тренда\", изтъкна той.Според него новата модерност на социализма предизвиква дясната реакция.Харизанов критикува и диктатурата на малцинствата, като заяви, че тя се основава все повече на ограничаване правата на мнозинствата.Той се обяви срещу налагането на левичарство и социализъм. По думите му Брюксел налага квазидиктатура.\"Срещу всичко това нашите евродепутати трябва да се борят в ЕП\", допълни той.", "date": "2019.03.09", "title": "Благодарение на Нинова няма социалисти в парламента, доволен Харизанов"}
{"url": "https://news.bg/politics/dzhendar-ideologiyata-e-glatka-otrova-vav-vkusno-pitie-spored-dimov.html", "text": "\"Всички усещаме и виждаме, че перспективата не е една.\" Това заяви екоминистърът Нено Димов на форум, организиран от евродепутата Ангел Джамбазки.По думите сега трябвало да се реши коя да се защитава. Той припомни историята на Европа по времето на Желязната завеса.Министърът недоумява защо се прокарва джендър идеологията. За него това станало чрез \"разтваряне на глътка отрова във вкусна напитка за лесно преглъщане\".Той е категоричен, че трябва да се противопоставяме на опасните идеи.Никой не оспорва международното сътрудничество в борбата с домашното насилие, стана ясно от думите му за Истанбулската конвенция.\"Пълзящата цензура обхваща настоящето\", според екоминистъра. Според него политическата коректност е узаконена лъжа и промива мозъци. \"Европа спи вцепенена\", цитира Димов италианска журналистка.Политическата коректност на практика потиска дебата, убеден е министърът на екологията. Той е недоволен, че данъкоплатците са принудени да подкрепят маргинални общности.Министърът иска на тези избори да започне Европа на нашите отечества.", "date": "2019.03.09", "title": "Джендър идеологията е глътка отрова във вкусно питие, според Димов"}
{"url": "https://news.bg/world/satrudnik-na-amerikanskoto-posolstvo-opita-da-vnese-minometna-bomba-na-letishte-sheremetievo.html", "text": "Служител на посолството на САЩ в Москва опита да пренесе мина с взривител, но без взривно вещество в летище \"Шереметиево\", предаде ТАСС, позовавайки се на Министерството на външните работи.Вашингтон се опитва да провери надеждността на осигуряването на сигурността на Русия не само отвън, а редовно организира провокативни нападения на военни кораби и самолети в близост до границите на Русия, но и отвътре.По време на проверката в багажа му е идентифициран предмет, наподобяващ минометна бомба.Той твърдял, че е придобил празна мина \"за личната си колекция\". След което американецът отлетял за Ню Йорк, но без мината, съобщават от министерството.Американското посолство веднага е било уведомено за инцидента и се очаква обяснение от тяхна страна за поведение на служителя им.", "date": "2019.03.09", "title": "Сътрудник на американското посолство опита да внесе минометна бомба на летище \"Шереметиево\""}
{"url": "https://news.bg/politics/dzhambazki-prati-bsp-na-anesteziolog-i-patoanatom.html", "text": "\"На БСП й трябва анестезиолог и после патоанатом.\"Това заяви българският евродепутат Ангел Джамбазки на конференция за консервативните ценности в София.Според него Европа трябва да се върне към своите корени.Българското родолюбие винаги е било просветено, отчете евродепутатът и призова да се върнем истинските си корени.По думите му спорът кой е повече националист не носи никому нищо.\"Гласувайки за БСП гласуваш за Тимерманс\", подчерта той и обясни, че той агитира за повече африканци в Европа.Джамбазки е на мнение, че заради мисловния си гърч левите са хванали гората. Според него не трябва да сме само консуматори на европейски ценности.\"На Балканите България е най-смислената и най-стабилната държава\", убеден е евродепутатът. Той отбеляза, че задачата ни е да бъдем водещата държава на Балканите.\"Антибългарската ос трябва да бъде разрушена\", изтъкна той и допълни, че трябва да направим България отново велика.", "date": "2019.03.09", "title": "Джамбазки прати БСП на анестезиолог и патоанатом"}
{"url": "https://news.bg/int-economics/doyche-bank-se-saglasi-na-pregovorite-za-slivane-s-komertsbank.html", "text": "Управителният съвет на Дойче Банк се съгласи да проведе разговори със своя конкурент Комерцбанк за сливане, предаде \"Ройтерс\", позовавайки се на източник запознат с въпроса. Той обаче е пожелал анонимност.По думите му разговорите са още на много ранен етап, а информацията е била съобщена по-рано и във вестник \"Велт ам Сонтаг\".Говорители на двете банки са отказали коментар по темата.Спекулациите за евентуално сливане между двете най-големи германски банки се увеличиха през последните месеци, като се засилиха още повече по времето на финансовия министър Олаф Шолц, който подчерта важността на силните банки.И двамата кредитори се борят да се върнат към устойчива рентабилност след глобалната финансова криза, а правителството държи дял от над 15% в Комерцбанк след спасяването.Дойче се смята за една от най-важните банки в световната финансова система, но е измъчвана от 3-годишни загуби, понижения на рейтинги, неуспешни стрес-тестове и скандали с прането на пари.Главният изпълнителен директор на компанията, Кристиан Сийвинг, заяви публично през последните месеци, че е фокусиран върху възстановяването на рентабилността, преди да поеме сложен проект за сливане.Ръководителят на Комерцбанк Мартин Зилке бил по-отворен към идеята за свързване.За сливане между двете банки се говореше още през 2016 г., но преговорите тогава пропаднаха след като двете банки решиха да се съсредоточат върху преструктурирането.Дойче банк има повече от 20 милиона лични и бизнес клиенти, а Комерцбанк - около 18 милиона. В случай на сливане, комбинация от двете банки ще има стойност на пазара на акции от над 24 милиарда евро.", "date": "2019.03.09", "title": "Дойче Банк се съгласи на преговорите за сливане с Комерцбанк"}
{"url": "https://news.bg/regions/30-godishen-anglichanin-zagina-v-bansko.html", "text": "30-годишен англичанин загина след удар в дърво в ски зона Банско, съобщи БНТ.Сигналът е получен към 15 ч.Имало е съмнение, че е получил инфаркт, но се е оказало, че скиорът се ударил в дърво извън пистата.Мъжът е загинал на място.", "date": "2019.03.09", "title": "30-годишен англичанин загина в Банско"}
{"url": "https://news.bg/world/2-detsa-zaginaha-pri-eksploziya-na-mini-v-siriyskata-provintsiya-hama.html", "text": "Две деца загинаха при експлозия на мини в западната сирийска провинция Хама, предаде \"Спутник\", позовавайки се на сирийската държавна телевизия.Терористичната организация \"ДАИШ\" е положила мина в село Хама, разположено на североизток от град Саламия.Тези инциденти зачестиха след наскоро започна да се възстановява дългогодишен въоръжен конфликт между правителството и различни бунтовнически групи.Инженерните подразделения на сирийските военни извършват редовни операции за изчистване на засегнатите райони от противопехотни мини, оставени в страната чрез оттегляне на терористи.Така, в края на февруари, над 20 цивилни са били убити близо до Саламия, когато един автобус е карал над мина, която също е била поставена от \"ДАИШ\".", "date": "2019.03.09", "title": "2 деца загинаха при експлозия на мини в сирийската провинция Хама"}
{"url": "https://news.bg/health/nad-300-detsa-pregledaha-spetsialisti-ot-pirogov-v-smolyan.html", "text": "Над 300 деца прегледаха специалисти от \"Пирогов \" в Смолян.По думите на директор на болница \"Пирогов\" проф. д-р Балтов малките пациенти са били насочени към конкретни специалисти за оказване на медицинска помощ.Директорът обясни, че в ортопедията и травматологията е имало 10 момичета с начална, но някои и със сериозни гръбначни изкривявания.Д-р Асен Меджидиев отчете, че за една година се е подобрила комуникацията между лекарите от \"Пирогов\" и местни специалисти.Проф. Балтов разясни, че до края на юни месец се предвижда въвеждането на телемедицина за комуникация между лечебните и здравните заведения в страната, като центърът ще е в \"Пирогов\".Той отбеляза, че идеята е да се съберат няколко болници и да се направи обща мрежа за постоянен контакт между лекарите.Изпълнителният директор на МБАЛ - Смолян, д-р Марин Даракчиев подчерта, че областната болница- с действащата информационна система, със системата за трансфер на образи и обмен на данни, има възможност да се присъедини към инициативата.Миналата година специалисти от \"Пирогов\" са посетили 12 града, тази година Смолян е третият град. Били са във Видин и Сандански, следващата им спирка е Ямбол, Кърджали, Силистра.", "date": "2019.03.09", "title": "Над 300 деца прегледаха специалисти от \"Пирогов \" в Смолян"}
{"url": "https://news.bg/politics/ninova-nastoyava-za-vavezhdane-na-minimalna-evropeyska-zaplata-i-pensiya.html", "text": "Лидерът на БСП настоява за въвеждане на минимална европейска заплата и пенсии. Това съобщиха от Пресцентъра на партията.По думите ѝ заедно с председатели на партии от Вишеградската четворка са подписали общ документ, в който се казва, че трябва да въведем европейска минимална заплата и европейска минимална пенсия.\"Ние се съгласихме за създаването на Европейски Кодекс на труда, колкото се може по-бързо, като същевременно подкрепяме и установяването на Европейска Агенция по труда\", изтъкна Нинова.Лидерът на левицата припомни, че президентът Макрон е обявил инициатива за минимална европейска заплата. Тя коментира, че разликата в стандарта на българските работещи и пенсионери, в сравнение с тези в други европейски държави, е огромна.Нинова е категорична, че въвеждането на минимална европейска заплата и пенсия е реална стъпка към сближаване. \"Това е истинският разговор за бъдещето на европейските граждани в обединена Европа\", смята соцлидерът.Тя подчерта, че всички са се съсредоточили в битки за място в листите, но никой не говори за българските интереси в Европа.Според нея това трябва да се промени в модела на политика в България.", "date": "2019.03.09", "title": "Нинова настоява за въвеждане на минимална европейска заплата и пенсия"}
{"url": "https://news.bg/crime/mvr-s-video-ot-spetsaktsiyata-v-stolichniya-kv-orlandortsi.html", "text": "Видео и снимки от спецакцията в столичния кв. \"Орландовци\" от 7 март пусна днес пресцентърът на МВР. Кадрите показват ареста на задържаните, както и намерените у тях оръжия, голям брой лични карти, телефони, лаптоп и друга техника. Припомняме, че Специализираната прокуратура внесе в Специализирания наказателен съд искане за постоянен арест на 12 лица по делото ‚Орландовци\". Групата, по данни на разследващите, се е занимавала с разпространение на наркотици, грабежи, кражби, производство и разпространение на акцизни стоки без бандерол.Операцията бе проведена от СДВР, Дирекция \"Вътрешна сигурност\" на МВР и Специализираната прокуратура след близо 7-месечно наблюдение и разследване на престъпната ѝ дейност.вчера, 8 март, прокуратурата повдигна  в столичния квартал \"Орландовци\".Министърът на вътрешните работи , че двамата полицейски служители, помагали на Гольовците са арестувани.На 7 март в столичния квартал \"Орландовци\"  престъпна група за разпространение на наркотици и грабежи. Тогава започна и разследването на евентуалното участие на двама служители на Второ РПУ в София.По-късно на същия ден стана ясно, че двамата полицейски служители осигурявали чадър при извършването на конкретните престъпления от Гольовците.", "date": "2019.03.09", "title": "МВР с видео от спецакцията в столичния кв. \"Орландорци\""}
{"url": "https://news.bg/world/otkriha-telata-na-dvama-katerachi-v-pakistan.html", "text": "Откриха телата на британски и италиански катерач, които са изчезнали по време на изкачването на т.нар. \"убийствена планина\" Нанга Парбат, предаде \"Ройтерс\", позовавайки се на италианския посланик в Пакистан.Италианецът Даниеле Нарди и колегата му алпинист Том Балард са се опитали да да направят зимно изкачване на 8126-метровата Нанга Парбат в Хималаите, смятана за една от най-трудните алпинистки подвизи в света.Телата на катерачите се намират на голяма надморска височина на коварния път на Нанга Парбат, който никой не се е изкачил успешно, което означава, че е малко вероятно телата им да бъдат възстановениДвамата катерачи последно са били чути на 24 февруари, когато Нарди се обадил на жена си.Балард е син на известната британска алпинистка Алисън Харгрийвс, която стана първата жена, изкачила се на връх Еверест през 1995 г., но почина по-късно през същата година, докато слизаше от върха на Пакистан K2, втората най-висока планина в света.Първото успешно зимно изкачване на Нанга Парбат е направено през февруари 2016 г. Полски катерач умира на планината през януари 2018 г., но партньорката му е спасена.През юни 2017 г. един испанец и аржентинец бяха убити от лавина, докато се опитваха да стигнат до върха.", "date": "2019.03.09", "title": "Откриха телата на двама катерачи в Пакистан"}
{"url": "https://news.bg/world/15-ubiti-i-7-raneni-pri-strelba-v-meksikanski-noshten-klub.html", "text": "Най-малко 15 души са били убити, а други 7 са били ранени при стрелба в мексикански нощен клуб.Според очевидци, около полунощ въоръжени мъже нахлули в клуб La Playa в Саламанка и открили огън по присъстващите. След това са успели да избягат. Мотивите все още се изясняват. Вероятно това е поредно нападение на наркокартелите, с които страната е печално известна.Саламанка се намира в централната провинция Гуанахуато, където властите проведоха операция срещу престъпността.  Мексико регистрира 33 341 убийства през 2018 г., показва официалната статистика, стана ясно .Това е рекорд спрямо 2017 г., когато са убити 28 866 души. Насилието е заради войната между наркокартелите.Повече от 200 000 души са убити в Мексико, откакто правителството мобилизира армията за борба с наркотрафика през 2006 г.Заради високото ниво на престъпност и нелегалната имиграция, американският президент Доналд Тръмп като свой приоритет определи строежа на стена по границата. Проектът обаче не бе подкрепен от демократите в Конгреса. ", "date": "2019.03.09", "title": "15 убити и 7 ранени при стрелба в мексикански нощен клуб "}
{"url": "https://news.bg/world/izostavena-kola-vdigna-na-krak-londonskata-politsiya.html", "text": "Изоставена кола вдигна днес на крак лондонската полиция, съобщиха световните информационни агенции. По последни данни, взривно устройство не е било открито. Подозрителната кола е била паркирана до крайбрежната улица \"Виктория\" край Темза.Полицията е отцепила за кратко района. Сигналът идва на фона на цяла поредица взривни устройства и подозрителни пакети не само в Лондон, но и в страната. Подозрителен пакет б открит пред Припомняме, че по-рано тази седмица полицията за борба с тероризма в Лондон предупреди за заплаха от поставяне на още бомби, след като  в големите транспортни центрове в Лондон. Полицията евакуира два британски университета след сигнал за подозрителни пакети. По-късно сапьори извършиха контролирана експлозия на устройството.В Шотландия Глазгоуският университет обяви, че няколко сгради са затворени и лекциите са отменени след откриването на подозрителен пакет.Никой не бе ранен при трите инцидента и не са извършени арести.", "date": "2019.03.09", "title": "Изоставена кола вдигна на крак лондонската полиция "}
{"url": "https://news.bg/world/georgi-semerdzhiev-arabadzhievi-ne-sa-se-ukrivali-sami-sa-se-predali-na-politsiyata.html", "text": "Ветко и Маринела Арабаджиеви не са се укривали в къщата, в която бяха арестувани в Испания, а са пристигнали там два дни преди да бъдат задържани. Те сами са се предали.Това твърди Георги Семерджиев, известен като Жоро Шопа, пред bTV. Той обаче не желае да бъде сниман, тъй като срещу него имало два атентата и това излагало живота му на риск.Според източници на телевизията, семейство Арабаджиеви са настанени в затвор в Барселона.Припомняме, че наказателно производство срещу Георги Семерджиев, за лично укривателство на семейство Арабаджиеви. Това съобщи Румяна Арнаудова, говорител на главния прокурор. Малко по-късно стана ясно, че Арнаудова съобщи, че двамата , в близост до Барселона.Документите за екстрадицията на Ветко и Маринела Арабаджиеви вече са изпратени в Испания. Очаква се испанските власти през следващите 2 седмици да преценят къде да се гледа делото за екстрадиция.", "date": "2019.03.09", "title": "Георги Семерджиев: Арабаджиеви не са се укривали, сами са се предали на полицията"}
{"url": "https://news.bg/society/balgariya-e-vtora-v-es-po-dyal-na-zhenite-na-upravlenski-postove.html", "text": "България е на второ място сред страните в ЕС по дела на жените, заемащи ръководни длъжности, показват данни на Евростат.Начело на класацията е Латвия, където 56 на сто от управленските постове са поверени на дами.България и Естония си поделят второто място с 49 на сто женско присъствие в управлението. Следват Полша и Словения с 47%, Унгария с 43%, Литва и Швеция с 42%, Ирландия с 41%.Като цяло в ЕС 36% от мениджърите са жени, 64% - мъже. Около 17 процента от изпълнителните директори в общността са дами, а сред членовете на управителните органи делът им е 27 на сто.Най-неблагоприятна в това отношение е ситуацията за жените в Люксембург, където присъствието им в управлението е само 15%. Предпоследното място е за Кипър с 23%. Преди това с равни показатели са Чехия, Дания, Италия, Холандия - 29 % жени и 71% мъже. Непосредствено преди тези четири страни е Германия със съотношение 30 срещу 70 процента.", "date": "2019.03.09", "title": "България е втора в ЕС по дял на жените на управленски постове  "}
{"url": "https://news.bg/int-politics/shefat-na-komunikatsiite-na-beliya-dom-podade-ostavka.html", "text": "Шефът по комуникациите на Белия дом - Бил Шайн подаде оставка, предаде радио \"Свободна Европа\".Очаква се той да бъде част от кампанията за преизбирането на Тръмп за втори мандат през 2020 г.\"Бил Шайн свърши изключителна работа за мен и за администрацията. Ще ни липсва в Белия дом, но го очакваме да работи за президентската кампания през 2020 г.\", коментира Тръмп.До кампанията обаче има време и не е ясно какви са причините за оттеглянето му в сегашния момент.Шайн, който е бивш изпълнителен директор на телевизия Fox News, беше шестият шеф на комуникационната политика на Белия дом при мандата на Тръмп. Той пое поста на 5 юли 2018 г.Засега не е известно кой ще го наследи в Белия дом.", "date": "2019.03.09", "title": "Шефът на комуникациите на Белия дом подаде оставка"}
{"url": "https://news.bg/world/golyama-chast-ot-venetsuela-vse-oshte-e-bez-tok.html", "text": "Второ поредно денонощие голяма част от Венецуела е без ток, предадоха информационните агенции. В столицата Каракас и съседните в щати електрозахранването беше възстановено за кратко, но отново последва изключване.Няколко линии на метрото са без ток, има проблеми и на международното летище \"Симон Боливар\".Спиранията на тока доведоха и до сривове в телекомуникациите и интернет връзката.Критична е ситуацията в болниците които не разполагат електрогенератори.Ден по-рано националната електрическа компания на Венецуела Corpoelec заяви, че причина за спирането на тока е диверсия срещу най-голямата ВЕЦ в страната, а Николас Мадуро директно обвини \"американския империализъм\" за липсата на ток. Министърът на комуникациите и информацията обясни ситуацията с кибератака.Местните медии обаче напомнят, че проблемът не е нов. Изданието El Tiempo съобщава, че от ноември 2018 г. до о февруари 2019 г. в болниците на страната заради сривове в електрозахранването са починали 79 пациенти.Междувременно временният президент Хуан Гуайдо призова гражданите да излязат на 9 март за нови протести срещу \"узурпаторския, корумпиран и неспособен режим, който хвърли страната в тъмнина\".", "date": "2019.03.09", "title": "Голяма част от Венецуела все още е без ток"}
{"url": "https://news.bg/int-politics/tayani-brekzit-mozhe-da-bade-otlozhen-s-nyakolko-sedmitsi.html", "text": "Брекзит може да бъде отложен за срок не по-дълъг от няколко седмици, заяви председателят на Европейския парламент Антонио Таяни пред германската медийна група Funke.По думите му, евентуалният краен срок би бил началото на юли. Същевременно британските власти трябва да посочат причината за отлагането.Председателят на Европарламента е категоричен, че трябва да се избегне \"най-голямата грешка\" - хаотичният Брекзит без споразумение. По думите му, подобна ситуация би били неблагоприятна за ЕС и би се превърнала в \"катастрофа за британската икономика\".Той отново изключи възможността за преразглеждане на споразумението между Лондон и Брюксел.", "date": "2019.03.09", "title": " Таяни: Брекзит може да бъде отложен с няколко седмици"}
{"url": "https://news.bg/world/osadiha-rezhima-na-maduro-da-plati-usd8-mlrd-za-zagrabeni-aktivi-na-conocophillips.html", "text": "Венецуела трябва да изплати на американската петролна компания ConocoPhillips над 8 милиарда долара заради национализирани активи на компанията, постанови Международният център за решаване инвестиционни спорове към Световната банка.Каракас има право да обжалва решението, предаде Дойче веле.Искът на ConocoPhillips беше подаден заради национализирането от режима на Николас Мадуро на три петролни актива на компанията през 2007 г. През 2013 г. центърът по инвестиционните спорове постанови, че действията на венецуелското правителство са незаконни.Размерът на поисканата компенсация беше 30 милиарда долара.", "date": "2019.03.09", "title": "Осъдиха режима на Мадуро да плати $8 млрд. за заграбени активи на ConocoPhillips"}
{"url": "https://news.bg/world/pochina-bebeto-na-dzhihadistkata-bulka-shamima-begum.html", "text": "Почина новороденото момченце на \"джихадистката булка\" Шамима Бегум - британка, която се е присъединила към ИДИЛ едва 15-годишна. Тя и бебето са се намирали в бежански лагер на сирийска територия, предаде Би Би Си.Информацията е съобщена от Мустафа Бали, официален представител на една преобладаващо кюрдските групировки в състава на Сирийските демократични сили, под чийто контрол се намира бежанският лагер.Медиците в лагера разказват, че детето, родено преди около две седмици, е имало дихателни проблеми. Вероятно то е страдало от пневмония. В четвъртък бебето е било прегледано, след което е било прието в болница, но въпреки усилията на лекарите е починало.Първото дете на Бегум също е починало от инфекциозно заболяване. Това е станало докато е пребивавала при джихадистите.Шамима Бегум е избягала от Лондон заедно с две свои приятелки и е заминала за Сирия. Там се е присъединила към ИДИЛ и се е омъжила за ислямист, пристигнал от Холандия.Тя беше открита наскоро в сирийския бежански лагер от кореспондента на в. \"Times\" Антъни Лойд. Тогава Шамима - все още бременна, заяви, че иска да се върне и да роди в Лондон. Тя обаче продължи да отстоява идеите на джихадистите, поради което загуби британското си гражданство.", "date": "2019.03.09", "title": "Почина бебето на „джихадистката булка“ Шамима Бегум"}
{"url": "https://news.bg/health/kolektivna-ostavka-podadoha-lekarite-ot-ochnata-klinika-vav-varna.html", "text": "Едномесечно предизвестие за напускане са подали лекарите и медицинските сестри от Специализираната болница по очни болести във Варна. Лошото състояние на сградата, която е опасна за пациентите и остарялата медицинска апаратура са посочените от тях причини, съобщава БНТ.Те коментират, че покривът тече, липсват условия за поддържане на необходимата хигиена и елементарни условия за работа, а последният козметичен ремонт е правен преди 10 години. \"В момента хората, които работят като координатори в лечебното заведение, с изключение на двама, са на практика хора, които работят и в Катедрата по очни болести и зрителни науки и причината за това е, че всички останали вече работят или в частни центрове или някъде в чужбина\", обяснява проф. Христина Групчева, зам.-управител на болницата.\"От 2016 до 2019 г. аз съм написал 15 докладни. Отговорът е никакъв\", допълва д-р Руслан Тошев, управител на болницата.Специализираната болница е общинска собственост, лекарите предлагат тя да бъде прехвърлена към Медицинския университет във Варна. \"В момента отвън външни сили се опитват да създават напрежение. Това са атаки срещу Очна болница от страна на университета от година и половина\", коментира д-р Тошев.Болницата работи по всички специализирани клинични пътеки. Ако Община Варна прехвърли собствеността си, има опасност пациентите да плащат за лечението на някои заболявания, обяснява той.", "date": "2019.03.09", "title": "Колективна оставка подадоха лекарите от очната клиника във Варна"}
{"url": "https://news.bg/crime/geshev-ne-sme-bedna-darzhava-pari-ima-no-se-krade-mnogo.html", "text": "Обвиняват шест души в организирана престъпна група за разкритата схема за -Силистра, коментира пред БНТ зам.-главният прокурор Иван Гешев.Той очаква да бъдат повдигнати и допълнителни обвинения и за длъжностно престъпление.\"Трудността в този случай е, че става въпрос за анализ на много документи, а това става много трудно за три дена\", коментира той за схемата с НОИ.Механизмът на измамите е с фалшиви документи за несъществуващ трудов стаж за максимална пенсия.Така са получавани документи за стаж в минната индустрия, като таксата за това е 10 000 лв., а дебитната карта, по която са превеждани парите, остава при групата, докато не се натрупа дължимата сума, след което е връщана на държателя.\"Това минава през съответния клон на НОИ. Шефът на този клон е запознат с тази схема и е участвал в групата\".Фалшифицираните пенсионни досиета са маркирани с абревиатура за \"силно мой човек\", за да бъдат предвижени бързо, обясни зам.-главеният прокурор. Тази схема едва ли е уникална за Силистра, засега не може да се каже какви са щетите, нанесени на държавата, но ще са значителни, тъй като престъпната група е действала от дълго време, коментира Гешев.\"Не сме бедна държава. Пари има, но се краде много\", допълни той.Зам.-главният прокурор обясни, че в случаите с източване на социалната система, държавата е способна да запълни пробойните.Относно , Гешев обясни, че след тяхно съгласие могат да бъдат върнати в България в рамките на две-три седмици, а ако не искат, процедурата може да отнеме месеци.Арабаджиеви са задържани, след оказано съдействие от испанските власти. Разчита се на конкретни данни, а не на медийни публикации, обясни Иван Гешев.\"Основната причина да бъдат задържани е българската полиция и българската правоохранителна система\", добави той.Георги Семерджиев е освободен, защото швейцарските власти са оттеглили искането за арест и екстрадиция, коментира Гешев.Припомняме, Малко по-късно говорителят на главния прокурор Румяна Арнаудова съобщи, че двамата , в близост до Барселона.", "date": "2019.03.09", "title": "Гешев: Не сме бедна държава, пари има, но се краде много"}
{"url": "https://news.bg/crime/v-katastrofa-na-okolovrasten-pat-v-sofiya-sa-zaginali-dvama-dushi.html", "text": "МВР съобщава за тежък пътен инцидент на Околовръстния път на столицата.Минути преди 10 часа е получен сигнал за пътнотранспортно произшествие на Околовръстен път, разклона за с. Казичене.На място е установен самокатастрофирал лек автомобил.По първоначални данни са загинали водачът и спътничката му.Екипи на полицията и пожарната работят на мястото на инцидента.", "date": "2019.03.09", "title": "В катастрофа на Околовръстен път в София са загинали двама души "}
{"url": "https://news.bg/crime/zamestnik-kmetove-i-obshtinski-savetnitsi-oblazhvali-ot-shemata-v-noi-silistra.html", "text": "Спецпрокуратурата разкри подробности за . Установена е организирана престъпна група за длъжностно присвояване, стана ясно от брифинга на спецпрокуратурата, ГДБОП и ГДНП.От всички прослойки са облажилите се от схемата. Има заместник-кметове, както и общински съветници. Кодът \"С.М.Ч. Пенчев\" давал указание да не се проверяват лицата, на които трябва да се отпуснат пенсии., според разследващите. Групата осигурявала пенсии на граждани с фалшив трудов стаж. В схемата участвал шефът на НОИ-Силистра и други длъжностни лица, отговорни за отпускането на пенсии.14 адреса са претърсени. Иззети са банкови карти, пенсионни решения и други документи. Директорът на НОИ-Силиста диктувал на шефката на отдела за пенсии имената на лицата. Записвала код \"С.М.Ч. Пенчев\" - \"Силно мой човек Пенчев\".Множество лица получили пенсии, без да им се полагат. Членовете на групата получавали средства от пенсиите на хората. Разполагали с дебитните им карти и с тях дърпали неполагаемите пенсии.Прокурор Димитров обясни, че шестима души към момента са привлечени към наказателна отговорност. Ще се прецени дали за всички ще се поиска постоянен арест. Разпитани са и свидетели. Около 20 души получили пенсии по схемата \"Силно мой човек Пенчев\".По думите на Димитров са отпускани пенсии на уж миньори, без да имат право. Част от тях нямали стаж дори за пенсия, стана ясно от думите му. Все още не е ясен точният размер на щетите.По темата за залавянето на Ветко и Маринела Арабаджиеви стана ясно, че страната ни е изпратила до испанската страна искането за екстрадиция на семейството.", "date": "2019.03.09", "title": "Заместник-кметове и общински съветници \"облажвали\" от схемата в НОИ-Силистра "}
{"url": "https://news.bg/politics/ninova-obvini-upravlyavashtite-v-razdavane-na-natsionalnoto-bogatstvo-kato-za-posledno.html", "text": "\"Управляващите раздават националното богатство като за последно. За пореден път управляващите промениха закона, за да облекчат даването на Летище \"София\" на концесия\", коментира Корнелия Нинова пред БСТВ.Има стратегически обекти от националната сигурност, които трябва да останат държавна собственост, а Летище \"София\" е такъв обект, добави тя.\"Внесохме закон, с който да бъде забранено концесионирането на летища, плажове, важна инфраструктура. Беше отхвърлен от управляващото мнозинство. Не само това, но сега променят закона, за да дадат по-лесно летището\", допълни соцлидерът.Нинова обясни, че има три въпроса към новата тройна коалиция ГЕРБ, ДПС, ОП. \"Към ДПС - ако опрощаване задълженията на мюфтийството е въпрос на национална сигурност, най-голямото летище на България не е ли въпрос на национална сигурност? Към ГЕРБ - вярна ли е информацията, че зад един от концесионерите стои турска фирма? И това ли е част от сделка? Към ОП - къде сте? Защо мълчите? Властта ли ви е по-сладка или националният интерес?\"\"Преди време заявих: ако народът ни даде доверие да управляваме, ще отменим концесията. Потвърждавам го отново\", коментира Корнелия Нинова.", "date": "2019.03.09", "title": "Нинова обвини управляващите в раздаване на националното богатство като за последно"}
{"url": "https://news.bg/politics/tsvetanov-kritikuva-bsp-che-izvan-parlamenta-ne-predstavlyavat-izbiratelite.html", "text": "Нашите видими резултати са увеличените доходи, а на БСП участието в приватизацията и съсипаният банков сектор. Как може да претендираш, че си опозиция, като в същото време не искаш да представляваш избирателите си в Народното събрание, коментира Цветан Цветанов във Велико Търново.Той обясни, че парламентът е единствената легитимна българска институция, където опозицията може да контролира изпълнителната власт и да кара министрите да им се отчитат. \"БСП с лека ръка  и техните избиратели нямат своето представителство\", а в БСП Нинова управлявала еднолично и в структурите на партията имало голям страх, добави Цветанов.Председателят на ПГ на ГЕРБ пита, как може един политик да претендира, че е безпристрастен разследващ журналист. По думите му, Елена Йончева обича да говори за корупцията, но нищо не казва за мерките срещу прането на пари. По думите на Цветанов е много жалко, че към тона на БСП се присъединил и \"техният президент и неформален лидер\" Румен Радев. Той обясни, че БСП правят брилянтни манипулации, а през 2013 г. за първи път в историята денят за размисъл е бил опорочен и то от жената, която днес брани толкова яростно честността на изборите и справедливия изборен процес - омбудсманът Мая Манолова.\"Лъжа е, че с промените в Изборния кодекс се ограничава съдебният контрол върху изборния процес и тази лъжа бе опровергана от самия председател на ВАС Георги Чолаков. Отделно в чл. 120 на Конституцията ясно е разписано, че всички административни актове на ЦИК са обжалваеми\", коментира председателят на ПГ на ГЕРБ.По темата с новия състав на ЦИК, Цветанов поясни, че ГЕРБ се е съгласила да се стартира процедурата за избор на нов състав, за да се пресекат манипулациите, че се готви служебна победа на вота. Според Цветанов, когато ГЕРБ управлява - гласът на България се чува в Европа. \"В момента на европейско ниво се води битка срещу националпопулизма и дебат дали да се запазят традиционните европейски ценности\", коментира Цветан Цветанов.", "date": "2019.03.09", "title": "Цветанов критикува БСП, че извън парламента не представляват избирателите"}
{"url": "https://news.bg/politics/demokratichna-balgariya-nastoyava-za-otteglyane-nominatsiyata-na-milenkov-v-bnb.html", "text": "С писмо до Димитър Радев, Управител на БНБ, Демократична България настоява да се оттегли номинацията на Радослав Миленков за поста подуправител на БНБ и да се обяви публичен конкурс.Според тях, тази номинацията показва пореден опит от страна на управляващата коалиция за извършване на зле обмислени назначения в УС на БНБ.Бързото присъединяване на България към Банковия съюз и Еврозоната е стратегически национален приоритет. Неговото постигане обаче зависи от изпълнението на решителни реформи, включително и в практиките, и в персоналния състав на управителните органи на финансовите регулатори - БНБ и КФН, обясняват те., ръководещ Банковия надзор, както , създават възможности персоналният състав на двата регулаторни органа, отговорни за стабилността на финансовата система, да бъде попълнен с подходящи нови личности.От Демократична България смятат, че изискванията към номинираните за членове на управителните органи на финансовите регулатори лица следва да са: компетентност, независимост, отговорност, прозрачност в действията, безупречна професионална и лична репутация, споделяне на общо европейските ценности и амбицията за бързо членство на България в Банковия съюз и Еврозоната, диалогични и уважавани от сектора личности, разпознаваеми в обществото.Най-добрият начин за постигането на тази цел е изборът на титуляр за позицията да се осъществи чрез публичен конкурс, в който водещи качества да са доказан професионализъм и независимост от властта и от поднадзорните лица. Само така ще се гарантира, че КТБ няма да се повтори, допълват те.В писмото си, Демократична България коментират, че:Днес, Вашата номинация на Радослав Миленков за подуправител на БНБ с ресор \"Банков надзор\", показва пореден опит от страна на управляващата коалиция за извършване на зле обмислени назначения в УС на БНБ.Повече от всякога Банков надзор има нужда от независима от властта и проблемните банки личност, която е доказала през годините, че има смелостта да взема решения за оздравяване на сектора, особено когато са в ущърб на олигархията лица.Предвид близостта на г-н Миленков с финансовия министър Горанов и обслужваното от него статукво, имаме основание за съмнения относно автономността на неговите бъдещи решения. Това ще бъде от огромно значение само след броени месеци, когато трябва да се изпълняват препоръките на ЕЦБ за оздравяване на проблемни банки.Напомняме, че кариерата на Радослав Миленков в периода 2003-2011 минава през ПИБ, една от проверяваните в момента банки. Първо като финансов директор, а по-късно и член на УС на кредитната институция, която не премина успешно стрестеста от 2016 година и не изпълни в тяхната цялост предписанията на БНБ за увеличение на капитала.Г-н Миленков показва неспособност да защити публичния интерес в качеството си на Председател на УС на Фонда за гарантиране на влоговете в банките (ФГВБ), който назначава и контролира дейността на синдиците на обявената в несъстоятелност КТБ.Припомняме, че ФГВБ е най-големият кредитор на КТБ след изплащане на гарантираните влогове на вложителите. Под вещия \"надзор\" на ФГВБ за повече от три години от масата на несъстоятелността на КТБ са осребрени под 10% от активите и едва 11% от одобрените вземания. Синдиците на банката често се държат като адвокати на кръга около Бойко Борисов и Делян Пеевски, в опитите му да сложи ръка върху активите на КТБ. Пресен е случаят с \"Дунарит\".Въпреки всички скандали около дейността на синдиците на КТБ, г-н Миленков не показа никаква воля те да бъдат сменени или да им бъде потърсена каквато и да била отчетност.Номинацията на г-н Миленков потвърждава тезата на Демократична България, че процесът на овладяване на финансовите регулаториот кръгове близки до тези, отговорни за присвояването на активите на КТБ, е навлязъл в своя финален етап. Това днес се случва с Вашето активно съдействие.Не е случаен фактът, че парламентът даде само три дни за номинация, което показва предварителен сговор около кандидатурата. Тази блиц операция е още една проява на коалицията ГЕРБ-ДПС. Без благословията на Борисов, Цветанов, Доган и съответно без гласовете на депутатите от Герб и ДПС - тази сделка не може да се реализира.Демократична България призовава Димитър Радев да не се поддава на политически натиск и да оттеглите номинацията на Миленков, защото само така ще може да се защити независимостта на БНБ в \"най-важната й роля на финансов регулатор на банковия сектор, гарант за запазване на стойността и целостта на спестяванията на милиони българи, спечелени с честен труд\".За Демократична България публичен конкурс е здравословната практика по целия свят.", "date": "2019.03.09", "title": "Демократична България настоява за oттегляне номинацията на Миленков в БНБ"}
{"url": "https://news.bg/crime/mazh-napadna-s-kamani-ekipi-na-speshna-pomosht-v-burgas.html", "text": "Мъж нападна с камъни екип на Спешна помощ в бургаския квартал \"Рудник\", съобщи bTV.Нападението е станало снощи когато медицински екип се отзовава на сигнал за безпомощна родилка.Един от лекарите д-р Галина Нинова споделя, че на адреса екипът е посрещнат с камъни.\"Съпругът на родилката хвърли камъка, при което даже и майката на родилката от счупените стъкълца нарани ръката си\", разказва д-р Нинова.От удара е счупено задното стъкло на линейката. По думите на медика, ако не е била затворена задната врата на линейката, камъкът е можело да удари шофьора по главата.Нападателят е задържан в полицията. След случката медиците са се замислили дали да продължат да практикуват професията си.Припомняме, че това е поредният случай на насилие над лекари. Преди дни На 21 януари  а На 22 януари пък  на МОБАЛ \"Д-р Стефан Черкезов\".След това министърът на здравеопазването Кирил  във Велико Търново.", "date": "2019.03.09", "title": "Мъж нападна с камъни екипи на Спешна помощ в Бургас"}
{"url": "https://news.bg/comments/v-konflikta-mezhdu-indiya-i-pakistan-desertat-e-solen.html", "text": "Нека изпреварим логиката на текста и сервираме първо извода.Ако едно изложение е като менюто, то да започнем не със супата, а с тортата. Но нищо вкусно, камо ли сладко, няма в този извод. А той е, че няма невинни. Когато говорим за конфликта между Пакистан и Индия, просто няма невинни. Било когато съперничеството им се е развивало конвенционално-военно (до 1971-ва година), било когато то се е случвало латентно и чрез посредници (след въпросната година насам).Пакистан е подкрепял и подкрепя редица терористични и иредентистки групи, насочени срещу Афганистан (като Талибаните), срещу Иран (като Jaish ul-Adl, Армията на справедливостта) и, разбира се, срещу Индия (като актуалната Jaish-e-Mohammed, Армията на Мохамед). Връзката на Пакистан с тези и много, много други групи е различна според интензитета, времето и целите, които Исламабад си е поставял.Но има нещо, което винаги съвпада между тях: това е ролята на Пакистанското междуведомствено разузнаване (ISI), което често има логистично и функционално отношение към тези групи. Последните биват използвани за осъществяване на цели на Исламабад, с които няма как една държава официално да се ангажира. Те служат като \"сиво\" продължение на апарата за сигурност на страната.Разбира се, пакистанските служби не стоят винаги зад действията на всяка една такава група. Понякога тези формации се еманципират от апарата за сигурност и започват да гонят собствената си логика (макар да е още рано да се каже, то случаят с терористичния акт в Пулуама срещу индийските сили за сигурност може би е пример в тази насока).Затова, въпреки връзките между тях, отношенията на пакистанските служби с различните терористични организации не са еднозначни. Например, докато Исламабад се опитва да воюва срещу пакистанските талибани, то в същото време с охота подкрепя афганистанския им клон. Пакистан действа много твърдо и срещу сепаратистки групи в Белуджистан, които извършват терористични акции срещу тамошните китайски дипломатически представители и проекти.Но в крайна сметка международната общност трудно може да се абстрахира от това, че Осама бин Ладен бе дислоциран в пакистанския град Аботабад (Хибер Пактунква).Индия също има своята тъмна страна в този аспект. Делхи познава повече от добре и инвестира \"внимание\" в сепаратистките настроения на белуджите и пущуните в Пакистан. Но това, което проблематизира връзката на Индия с тях, е нарастващата роля на Делхи в Азия и на международната сцена, а това превръща наличието на подобни контакти в неудобство за имащия ги.В крайна сметка Индия иска да си осигури постоянно място в Съвета за сигурност на ООН, а подклаждането на сепаратизъм в пакистанската провинция Белуджистан не е възможно най-краткият път за постигането на тази цел.Откакто е налице конфликтът между Индия и Пакистан спрямо \"раздробения\" на различни части Кашмир, Исламабад залага - чрез посредническите услуги на терористични групи - на доктрината на постепенното обезкървяване на Индия (\"Bleed India with a thousand cuts\"), докато Делхи се опитва просто да \"затисне\" с икономическата и политическата си тежест своя по-малък съсед.Нито една от двете държави не е успяла да постигне своите цели спрямо другата. Индийските опити за изолация на Пакистан довеждат до още по-голямата икономическа зависимост и \"слепване\" на Исламабад към Китай (който строи Китайско-пакистанския икономически коридор, свършващ на пакистанското пристанище Гуадар) и от държави от Персийския залив (като Саудитска Арабия и ОАЕ). Т.е с антипакистанската си политика Индия само допринесе за допълнителното \"сглобяване\" на съюза между Исламабад и Пекин, който е много по-антииндийски, отколкото е дори антиамерикански.А имайки предвид терористичните актове, извършвани на територията на Индия срещу нея, Делхи по-скоро успява да спечели симпатията на международната общност и активно участва във формирането на критичното отношение на последната спрямо Пакистан (дори Китай защити Исламабад по-внимателно от характерното при последния епизод на тероризъм в Пулуама).Именно случилото се в Пулуама, така както и последвалите го събития, които допълнително катализираха напрежението между Индия и Пакистан и доведоха до взаимни обстрели и бомбардировки, може да послужи за отчитането и на някои допълнителни извода:Но така или иначе, в предложеното меню на индийско-пакистанските отношения се започва с десерта и той е солен: невинни няма.", "date": "2019.03.09", "title": "В конфликта между Индия и Пакистан десертът е солен"}
{"url": "https://news.bg/int-politics/severna-koreya-gotvi-izstrelvane-na-raketa-ili-satelit.html", "text": "Според сателитни снимки на съоръжение близо до Пхенян, Северна Корея готви да изстреля ракета или сателит, съобщава БиБиСи.Увеличава се , мястото, където Северна Корея е сглобява повечето си балистични и други ракети.По-рано тази седмица бе съобщено, че главният ракетен полигон на Северна Корея в Сохе е възстановен.Дейностите по спиране на работа в Сохе започна миналата година, но бяха прекратени, тъй като и преговорите със САЩ спряха.В петък американският президент Доналд , ако Северна Корея ще възобнови тестовете.Анализатори смятат, че на този етап е по-вероятно Пхенян да се подготвя да изстреля сателит, вместо да тества ракета.Въпреки това, САЩ обявиха по-рано тази седмица, че това все пак ще бъде несъвместимо с ангажиментите на севернокорейския лидер Ким Чен-ун към президента Тръмп.Големи превозни средства са наблюдавани около Санумдонг, дейност, която в миналото показва, че Северна Корея поне се е подготвяла да премести някаква ракета в зоната за изстрелване.Кореспондентът на БиБиСи, Лаура Бикър коментира, че КНДР може да тества САЩ, след , надявайки се, че САЩ ще предложат по-добра сделка.Експерти твърдят, че ракетите, използвани за изстрелване на сателити, обикновено са неподходящи за друг вид ракети за далечни разстояния.Срещата Ким-Тръмп във виетнамската столица миналата седмица приключи без споразумение за това, колко Северна Корея е склонна да ограничи ядрената си програма, преди да бъдат предоставено някакви облекчения в санкциите.Съоръжението за изстрелване в Сохе и площадката Тонгчан-ри е за изстрелване на спътници и изпитания на двигатели, но никога за изстрелване на балистични ракети.Съветникът по националната сигурност на САЩ Джон Болтън коментира, че на Северна Корея все още може да се наложат още санкции, ако няма напредък в отказа от ядрени оръжия.Историческа първа среща Тръмп-Ким през 2018 г. в Сингапур доведе до неясно изразено споразумение с минимален прогрес.", "date": "2019.03.09", "title": "Северна Корея готви изстрелване на ракета или сателит"}
{"url": "https://news.bg/int-politics/i-ministarat-na-vvs-napuska-pentagona.html", "text": "Министърът на военновъздушните сили на САЩ Хедър Уилсън подаде оставка след две години на тази длъжност, предаде агенция \"Ройтерс\".Според неназован източник на агенцията, Уилсън смята да напусне поста си на 31 май, ако бъде одобрена за президент на Тексаския университет в Ел Пасо. Източникът твърди, че никой не е искал оставката и тя е действала без натиск отстрани.Улисън беше смятана за вероятна кандидатка за министър на отбраната на САЩ след оттеглянето на Джеймс Матис.Междувременно \"Foreign Policy\" излезе с друга информация, според която президентът Доналд Тръмп смята да уволни Уилсън.", "date": "2019.03.09", "title": "И министърът на ВВС напуска Пентагона"}
{"url": "https://news.bg/weather/proletni-temperaturi-pochti-ne-se-ochakvat-valezhi.html", "text": "Днес се очакват пролетни температури, променлива облачност, слънчеви часове, почти няма да има валежи.През втората половина на деня, предимно в северозападните райони, се очакват краткотрайни превалявания от дъжд.На юг от Стара планина вятърът ще бъде слаб, ориентиран от югозапад. В Северна България ще бъде до умерен, а посоката му ще е от северозапад.Максималните температури са в интервала 18-23 градуса. Минималните са между 5 и 9 градуса.", "date": "2019.03.09", "title": "Пролетни температури, почти не се очакват валежи"}
{"url": "https://news.bg/press/danachnite-propuski-i-kuriozi-ruskite-vrazki-na-ataka-gazovite-proekti.html", "text": "Данъците, данъчните измами и куриозните сюжети с данъчни инспектори са сред актуалните теми на съботните вестници.\"Министърът на финансите Владислав Горанов съобщи по време на парламентарния контрол днес, че по консервативни оценки почти половин милиард лева се губи ежегодно от некоректно отчитане на продажби и обороти. \"Над триста и тридесет от тях са от неплатени данъци и осигуровки в т.нар. кешови икономически сектори - заведения за обществено хранене, барове, дискотеки, търговци на дребно на храни и облека, места за настаняване, останалите - над 160 млн., са неплатени публични задължения от търговци, извършващи продажби през електронни магазини\", каза министър Горанов. Във връзка с това той напомни за предложените за обществено обсъждане промени в Наредба Н-18 от 13 декември 2006 г. за регистриране и отчитане чрез фискални устройства на продажбите в търговските обекти, изискванията към софтуерите за управлението им и изисквания към лицата, които извършват продажби чрез електронен магазин. Целта на промените е борбата със сенчестата икономика. По данни, цитирани от министъра, спрямо 2014 г. с 50 на сто се подобрява събираемостта на данъчните приходи, или близо 14 млрд. лева повече, което надхвърля темповете на нарастване на икономиката.\" - в. \"Стандарт\".\"След като през деня по предложение на ГЕРБ и ДПС Народното събрание освободи от натрупани задължения от данъци на Главното мюфтийство, министърът на финансите обяви пред журналисти в парламента, че изискването да се плащат данъци важи за всички... Забавлявам се с прикритието на колегите от НАП в Марково, те са преиграли, но всички способи за контрол ще бъдат използвани от приходната администрация. Това обяви Горанов в коментар по случай, станал известен от телевизионен репортаж, при който данъчни служители се записали в школа по танци под прикритие, за да установят, че по време на заниманията не се издават касови бележки за платените такси от 1.50 лв. на човек... Опрощаването на дълговете на мюфтийството министърът обясни като \"по-особен случай\", в който не става дума за стопански или търговски субекти, а за регистрирани вероизповедания. Основната цел на закона беше в максимална степен и бързо да намалим възможните влияния на външни разузнавателни служби и външни влияния върху отделните вероизповедания, които да ги тласкат като мрежа за нездравословно влияние върху процесите в нашето общество, обясни Горанов. Дълговете пък ще бъдат опростени, за да може мюфтийството да отговори на изискванията за получаване на държавна субсидия. По време на парламентарния контрол Горанов още веднъж обяви, че след отлагането очаква до края на септември всички фирми да въведат новите изисквания за софтуер и касови апарати, с което се смята, че вече ще е почти невъзможно укриването на обороти и съответно данъци.\" - в. \"Дневник\".\"Данъчни под прикритие са се озовали в открито море сред палави нудисти на борда. За изпитанието на служителите на приходната агенция разказа самият финансов министър Владислав Горанов в парламента. Повод за това стана нашумялата история от село Марково, където данъчни се преоблякоха като любители на фолклора и играха хоро, за да хванат самодеен състав, който не издава касови бележки за дребни дарения от 1,50 лева. \"Забавлявам се с прикритието на колегите от НАП в Марково, те са преиграли, но всички способи за контрол ще бъдат използвани от приходната администрация\", коментира Горанов. Попитан дали ще оттеглят глобите, той контрира с въпроса, ако има нарушение с какъв мотив да го оттеглят. \"Неиздаването на касова бележка си е административно нарушение, което се наказва с глоба. Принципът на маловажност тук не се прилага\", допълни още той. После разказа, че миналото лято са качвани служители на НАП на круизни кораби. \"Имаше една забавна ситуация, в която навътре в морето се оказа, че това е нудистки круиз и колегите бяха изключително притеснени, но всички способи са допустими\", допълни още Горанов. На въпрос дали и служителите на НАП са се съблекли на круиза, Горанов отговори: \"Не казаха\"...\" - в. \"Стандарт\".Разкритията на в. \"Капитал\" за връзки на партия \"Атака\" с руските спецслужби намират отзвук и в други издания.\"Настоящият съветник на Волен Сидеров Христо Маринов участва заедно с двама политически обвързани италианци във фирма, регистрирана на адрес в Москва. Тя е с разнообразна дейност, която включва и представителство в медиите. Съдружници в нея освен Маринов са и няколко италианци, данните за които сочат, че са политически обвързани. Това съобщава в последния си брой \"Капитал\", като се позовава на данни от руския търговски регистър и разследване на италианско издание, както и на разговори с някои от цитираните личности. Изданието посочва, че Христо Маринов през последните години е рамо до рамо с лидера на \"Атака\" Волен Сидеров при посещенията му в Москва или Крим. Неизвестният за широката публика Маринов попада и в разследване на италианското списание \"Еспресо\" за финансирането от Русия на местната управляваща националистическа партия \"Лига\". Маринов е съдружник и в няколко фирми с руски граждани, които са или близки до властта, или могат да бъдат свързани с руските служби за сигурност, посочва \"Капитал\". Италианските съдружници на Маринов в \"Глобал Сервис Интернационалий\" са секретари на асоциацията \"Ломбардия - Русия\"...\" - в. \"Дневник\".\"Атака\" е свързана с руските служби през фирми на съветник на Сидеров Христо Маринов изплува в разследване за финансиране от Русия на партията на италианския вицепремиер Матео Салвини На 19 април 2017 г. в руския търговски регистър се появява фирмата \"Глобал Сервис Интернационалий\". Адресът ѝ е в апартамент на първия етаж в панелен блок на ул. \"Судостроительная\" в южната част на Москва. Предметът на дейност - \"разнообразни административно-стопански дейности\" и \"представителство в медиите\". Съдружници във фирмата са четирима италианци и един българин - Христо Маринов. Петдесетгодишен към онзи момент, Маринов днес е официално съветник в парламента на Волен Сидеров. През последните четири години двамата са неизменно рамо до рамо при всяко посещение на лидера на \"Атака\" в Москва или Крим. Маринов до този момент не е особено известен публично. Името му обаче се появи преди две седмици в разследване на италианското списание \"Еспресо\" за финансирането от Русия на тамошната управляваща националистическа партия \"Лига\". Извън това той е създал няколко фирми, в които е съдружник с руски граждани, които са или близки до властта, или могат да бъдат свързани с руските служби за сигурност. От публичните данни за неговите компании не може да се докаже категорично подозрението, че точно през тях минава скритото финансиране от Русия за \"Атака\". Възможно е и просто Маринов да е опортюнист, който се опитва да осребри българските си контакти в Москва и обратното. Изградената от него мрежа от фирми обаче, както и обясненията на участниците в тях приличат много на разкритата от \"Еспресо\" схема за финансиране на италианските националисти. Италианските съдружници на Маринов в \"Глобал Сервис Интернационалий\" също са политически обвързани. Лука Бертони и Джанматео Ферари са секретари на асоциацията \"Ломбардия - Русия\". Тази платформа, чиято основна роля е да разпространява пропагандата на Кремъл, се ръководи от бившия журналист Джанлука Савоини, който е дългогодишен приятел и съветник на италианския вицепремиер, вътрешен министър и лидер на управляващата партия \"Лига\" Матео Салвини и негов човек за връзка с Путин. Публикувано в края на февруари мащабно разследване на италианските журналисти от седмичника \"Еспресо\" Джовани Тициан и Стефано Верджине разкри, че партията на Салвини е получавала финансиране от Москва, прикрито зад сделки за горива. Според италианската медиа \"Роснефт\" се е съгласила да направи отстъпка в цената на горивата, които се купуват от италиански компании, като сделката минава през компания посредник, а разликата в цената отива за партията на Салвини...\" - в. \"Капитал\".\"Разкритията на \"Еспресо\" сглобяват парче от пъзела, което показва обвързаността на крайнодесните формации от ЕС (в случая в България и Италия) с режима на Путин и прокарването на руската пропаганда. Разкриването на връзките на Христо Маринов с близките до Салвини активисти дава яснота колко ключова е неговата роля в международната дейност на \"Атака\" и нейната мисия в третото правителство на Борисов. Когато през март 2018 г. делегация на \"Атака\" посещава руския парламент, Волен Сидеров дава своеобразен отчет пред депутати от международната комисия: \"В момента между правителството на България и Русия текат преговори за възстановяване в някакъв вариант на газови доставки. Мога да кажа, че до някаква степен това става поради нашето, на патриотите, присъствие на \"Атака\" в правителството и моето влияние върху министър-председателя.\" Думите на Сидеров не са пресилени. Партията му има съвсем реално участие във властта (вижте карето), а преговорите за газовите доставки, както се видя тази седмица по време на посещението на руския премиер Медведев, вървят с пълна сила. От друга страна връзката между \"Атака\" и Салвини не е тайна. В края на 2017 г. тогавашният национален координатор на националистическата партия и бивш главен секретар на МВР Светлозар Лазаров и Христо Маринов посещават централата на \"Лига\" в Милано. Там те се срещат с Джанлука Савоини. Двете партии постигат договореност по три направления - реформиране на ЕС, да работят заедно за \"Европа на християните и да затворим границите на ЕС за нелегалните\" и да се преборят за сваляне санкциите на Русия. Освен това според материал на \"Капитал\", Христо Маринов през 2012 г., в рамките на няколко месеца влиза като съдружник или основава шест дружества, като в пет от тях си партнира с руски граждани, които никак не са случайни. В групата дружества \"Виалиц\" (\"Лигал Хаус\", \"БГ Фуудс\", \"Акаунтинг хаус\") основен акционер е видимо близкият до властите в Русия Виктор Родин. Друго общо дружество между Христо Маринов и Виктор Родин е \"Нова вита плюс\", което е регистрирано на домашния адрес на съветника на Сидеров в Хасково. Там съдружници са друг руснак - Александър Рапопорт, и латвиецът Исай Монгайтс, като интересен е роденият в Грузия през 1966 Александър Рапопорт. Справка с участията в други фирми на тримата съдружници на Маринов води до \"обосновано предположение, че те са с минало в руските служби за сигурност\". Други фирми, в които Маринов участва, са учредени през 2017 г. Това са дружествата \"Сентри Секюрити Юръп\" и \"Сентри Секюрити Трейдинг\". В тях съдружници са постоянно пребиваващият в Москва американски гражданин Брайън Дугъл и руснакът Олег Сидоренко. Според разследващия сайт bellingcat Сидоренко отговаря за информационната сигурност в руската фирма \"КБПМ - информационная безопасность\", която пък е посочила за свои партньори Федералната служба за безопасност и \"Российские космические системы\", която поддържа и разработва алтернативнатa на GPS система за геолокализация ГЛОНАСС...\" - в. \"Сега\".Вестниците цитират вицепремиера по Томислав Дончев газовите проекти и икономическата ситуация в страната.\"Дончев: България е с безупречна репутация като транзитьор на газ \"Политическа визита на такова ниво като тази на руския премиер не предполага сключване веднага на договор, споразумение, поне не във всички случаи. Въпреки това бяха подписани четири споразумения в различни сфери и разговорите, които бяха водени, са били от изключителна важност.\" Това заяви вицепремиерът Томислав Дончев в \"Панорама\" по БНТ. Вицепремиерът обясни, че това къде минава едно газово трасе зависи от икономическата логика, но за съжаление политическата логика има сериозен дял във взимането на решения. България има шансове, тъй като е географски кръстопът. Страната ни е с безупречна репутация от техническа и търговска гледна точка като танзитьор на газ. По негово мнение ние трябва да сме готови за всички сценарии. За това се стартира процедура по разширяване на газопреносната инфраструктура в страната. \"Ние можем да купуваме, да транзитираме, да търгуваме газ, който идва от юг или от изток. Същото можем да правим и с газ, който идва от север\", каза още той. Вицепремиерът обясни, че има няколко приоритета специално за газовия сектор. На първо място е гаранцията за газови доставки. След това са конкуренцията и най-добрата цена. Разширяването на газопреносната ни инфраструктура отговаря на всички изисквания на българското и на европейското законодателство, каза Дончев. Работи се за добиване на газ и от други източници. Тази година ще бъде даден старт на интерконектора с Гърция. Очаква се Румъния през следващите години да експортира повече газ. Неясно е все още какво ще се случи с Транбалканския газопровод, който минава през Украйна, Молдова, Румъния и България.\" - в. \"24 часа\".\"План за икономическа трансформация. По такъв проект работи екипът на вицепремиера Томислав Дончев. Пред БНТ той заяви, че сегашният икономически модел е изчерпан и промяната му не е много далеч. Дончев обясни, че голяма част от производствата в България са тук заради ниската цена на труда и земята, както и заради по-малките данъци. Това обаче щяло да се промени, тъй като разходите за труд се увеличавали с 8-10% всяка година. \"Този икономически модел е изчерпан, въпреки че последните 10 години ни даде много. Следващото стъпало е как да правим по-скъпи неща. Няма как да си богат, ако продаваш евтини неща. Производството трябва да се насочи към нещо с по-висока добавена стойност\", каза още Дончев. Той добави, че трябва да се постави въпросът до колко науката е свързана с икономиката. Според него именно там може да се намери едно бъдещо развитие за българската икономика. \"Едно е да добиваш метали, стомана и мед, а съвсем друго да произвеждаш зъбни колела и машини\", допълни вицепремиерът. Дончев коментира и посещението на руския премиер Дмитрий Медведев в София и разговорите, които са водени по енергийните теми. По думите му България строи свои газопреносни тръби и няма нужда да иска разрешение за това от Европейския съюз. Самите тръби пък можели да сменят посоката на движение на газа и така през страната ще могат да се транзитират доставки от юг, изток и север. \"Последните години посоката на потоците на газ далеч не се избират толкова просто. Вече има много политика в решенията. Трябва да сме готови за всичко\", уточни вицепремиерът, като добави, че не изключва да има моменти, в които през някои тръби на българска територия да не минава газ.\" - в. \"Дневник\".Изборите за европейските институции неизменно са сред актуалните теми.\"Лидерите на Европейския парламент подкрепиха Лаура Кодруца Кьовеши от Румъния за поста европейски главен прокурор, предаде \"Политико\". Конференцията на председателите на Европарламента подкрепи решението на две парламентарни комисии да поставят Кьовеши начело на списъка си и определи трима евродепутати, които да преговарят с държавите членки за крайния избор. Европейската главна прокуратура ще се занимава с престъпления, свързани с бюджета на ЕС, като корупция и пране на пари. На основата на вчерашното решение въпросът няма да бъде подлаган на гласуване в пленарната зала на Европарламента следващата седмица в Страсбург, а направо ще се пристъпи към преговори с държавите членки. Миналия месец правителствата на ЕС подкрепиха френския кандидат за поста Жан-Франсоа Бонер. Ако Съветът и Европейският парламент бяха стигнали до единодушие, избраният от тях кандидат можеше направо да бъде назначен. След като мненията се разминават, започват преговори. Очаква се те да завършат навреме, за да бъде постът зает от следващата година. Главният прокурор на ЕС ще разполага само с един мандат от седем години...\" - в. \"Дневник\".\"Курумбашев: Водачът на евролистата на БСП трябва да е ясен до 17 март Не бих се фокусирал върху битката за място в листата, много по-важно е коя партия с какви послания излиза, а не кой е по-по-най. Това заяви по БНТ евродепутатът Петър Курумбашев... \"Решението за водач на листата би трябвало да се вземе в средата на март, на 17 март мисля че трябва да има пленум и да се вземе решение. Към края на март - началото на април трябва вече да бъде определена цялата листа\", посочи Курумбашев. България трябва много ясно да заяви какви цели трябва да има в следващия Европарламент, допълни евродепутатът. Според него решението за излизане от НС на БСП е добра стъпка. \"Хубаво е изборните правила да са ясни шест месеца или една година преди изборите, а не някой от управляващите да дописва\", коментира Курумбашев решението на левицата да не присъства на заседанията в пленарна зала заради промените в Изборния кодекс.\" - в. \"Труд\".", "date": "2019.03.09", "title": "Данъчните пропуски и куриози, руските връзки на „Атака“, газовите проекти… "}
{"url": "https://news.bg/crime/izpluvat-vrazki-na-ataka-s-ruskite-sluzhbi-prez-firmi-na-savetnik-na-siderov.html", "text": "\"Атака\" е свързана с руските служби през фирми на съветник на Сидеров, съобщава в. \"Капитал\".В  вестникът посочва, че на 19 април 2017 г. в руския търговски регистър се появява фирмата \"Глобал Сервис Интернационалий\". Адресът ѝ е в апартамент на първия етаж в панелен блок на ул. \"Судостроительная\" в южната част на Москва. Предметът на дейност - \"разнообразни административно-стопански дейности\" и \"представителство в медиите\".Съдружници във фирмата са четирима италианци и един българин - Христо Маринов. Петдесетгодишен към онзи момент, Маринов днес е официално съветник в парламента на Волен Сидеров.През последните четири години двамата са неизменно рамо до рамо при всяко посещение на лидера на \"Атака\" в Москва или Крим.Маринов до този момент не е особено известен публично. Името му обаче се появи преди две седмици в разследване на италианското списание \"Еспресо\" за финансирането от Русия на тамошната управляваща националистическа партия \"Лига\". Извън това той е създал няколко фирми, в които е съдружник с руски граждани, които са или близки до властта, или могат да бъдат свързани с руските служби за сигурност. От публичните данни за неговите компании не може да се докаже категорично подозрението, че точно през тях преминава скритото финансиране от Русия за \"Атака\". Възможно е и просто Маринов да е опортюнист, който се опитва да осребри българските си контакти в Москва и обратното. Изградената от него мрежа от фирми обаче, както и обясненията на участниците в тях приличат много на разкритата от \"Еспресо\" схема за финансиране на италианските националисти.Италианските съдружници на Маринов в \"Глобал Сервис Интернационалий\" също са политически обвързани. Лука Бертони и Джанматео Ферари са секретари на асоциацията \"Ломбардия-Русия\".Тази платформа, чиято основна роля е да разпространява пропагандата на Кремъл, се ръководи от бившия журналист Джанлука Савоини, който е дългогодишен приятел и съветник на италианския вицепремиер, вътрешен министър и лидер на управляващата партия \"Лига\" Матео Салвини и негов човек за връзка с Путин.Публикувано в края на февруари мащабно разследване на италианските журналисти от седмичника \"Еспресо\" Джовани Тициан и Стефано Верджине разкри, че партията на Салвини е получавала финансиране от Москва, прикрито зад сделки за горива. Според италианската медия, \"Роснефт\" се е съгласила да направи отстъпка в цената на горивата, които се купуват от италиански компании, като сделката минава през компания посредник, а разликата в цената отива за партията на Салвини.Разкритията на \"Еспресо\" сглобяват парче от пъзела, което показва обвързаността на крайнодесните формации от ЕС (в случая в България и Италия) с режима на Путин и прокарването на руската пропаганда.Тези връзки не са нещо ново, но публикацията отива отвъд видимото и документално доказва, че зад прокремълския дискурс на националистическите партии стоят и бизнес отношения.Извън разследването на \"Еспресо\" бизнес партньорите на Христо Маринов в България са не по-малко интересни и водят до кръгове, близки до Путин и руските служби за сигурност.Разкриването на връзките на Христо Маринов с близките до Салвини активисти дава яснота колко ключова е неговата роля в международната дейност на \"Атака\" и нейната мисия в третото правителство на Борисов. Когато през март 2018 г. делегация на \"Атака\" посещава руския парламент, Волен Сидеров дава своеобразен отчет пред депутати от международната комисия: \"В момента между правителството на България и Русия текат преговори за възстановяване в някакъв вариант на газови доставки. Мога да кажа, че до някаква степен това става поради нашето, на патриотите, присъствие на \"Атака\" в правителството и моето влияние върху министър-председателя.\"Думите на Сидеров не са пресилени. Партията му има съвсем реално участие във властта, а преговорите за газовите доставки, както се видя тази седмица по време на посещението на руския премиер Медведев, вървят с пълна сила.Мандрата на леля или милионите на ПутинНо да се върнем в Италия. Основната теза в разследването на \"Еспресо\" е, че руската пропаганда в Италия се засилва изключително много след налагането на санкциите от ЕС заради анексирането на Крим.Ключова роля в нея играе именно асоциацията \"Ломбардия-Русия\", която е рупор на опорните точки на Кремъл, а след създаването й става модел за множество такива организации в цяла Италия.Почетен президент на сдружението е Алексей Комов, който е близък до руския олигарх Константин Малофеев и е един от най-ярките гласове на \"традиционните православни ценности\". С името на Комов се свързват редица кампании, които по същество целят насаждането на евроскептицизъм. През 2014 г. Комов се свърза и с отпускането на заем за френската националистка Марин льо Пен.Разследването на \"Еспресо\" осветява мрежата от фирми, които близките до Салвини активисти са открили в Москва през последните няколко години.\"Тази мрежа от компании с малка икономическа активност свърза \"Лига\" с италиански и европейски крайнодесни политици. Черно-зелената нишка, която води към Москва, към пропутинската пропаганда и идеолога на \"съвършения фашизъм\" - ортодоксалния философ Александър Дугин.\"Подобна мрежа от фирми - също с \"ниска икономическа активност\", е изградил и съветникът на Сидеров Христо Маринов, като тя се застъпва с италианската.Една от компаниите, за които пише \"Еспресо\", е на президента на \"Ломбардия-Русия\" Джанлука Савоини и съветника на Салвини Клаудио Д'Амико, който беше наблюдател на референдума в Крим през 2014 г. Пред La Republica той отговаря, че идеята на компанията е било търговско представителство на италианско-руски компании, но фирмата не е упражнявала дейност.Другите две фирми, регистрирани в Москва, са Far Global Services (на секретарите на \"Ломбардия-Русия\" Джанматео Ферари и Лука Бертони) и Global Service International (\"Глобал Сервис Интернационалий\"), в която двамата участват заедно с Христо Маринов.Справка на \"Капитал\" в руските регистри показа, че фирмата е подала един-единствен отчет, от който се вижда, че тя е на загуба. В края на 2018 г. дружеството е ликвидирано. На въпрос на \"Капитал\" какъв е бил предметът на дейност в общ отговор Ферари и Бертони казаха, че идеята е била тя да отвори мандра в Русия, тъй като \"чичото на жена ми търгува със сирене\". Лука Бертони и Джанматео Ферари казаха още, че са поканили Христо Маринов, защото говорел руски. Те оставят без отговор уточняващия въпрос на \"Капитал\" кой е направил връзката им със съветника на Волен Сидеров.Пред \"Капитал\" Христо Маринов твърди, че фирмата е \"учредена да сервизира италианските предприятия, които биха желали да работят на територията на Русия. Но за жалост балансът ѝ на днешен ден е нулев\".Връзката между \"Атака\" и Салвини не е скрита. В края на 2017 г. тогавашният национален координатор на националистическата партия и бивш главен секретар на МВР Светлозар Лазаров и Христо Маринов посещават централата на \"Лига\" в Милано. Там те се срещат с Джанлука Савоини. Двете партии постигат договореност по три направления - реформиране на ЕС, да работят заедно за \"Европа на християните и да затворим границите на ЕС за нелегалните\" и да се преборят за сваляне санкциите на Русия.Потърсен от \"Капитал\", Светлозар Лазаров не отговаря на телефонните обаждания.Тайнственият Христо Маринов и интересните му съдружнициНо кой е всъщност Христо Маринов? Първата публична следа за връзката между Христо Маринов и \"Атака\" е от февруари 2015 г. Една година след референдума, след който Русия анексира полуострова, делегация на националистите посещава Симферопол, Севастопол и Ялта. \"Атака\" беше единствената българска парламентарно представена партия, която изпрати наблюдатели на референдума, а след това подкрепи Декларацията за независимост на Крим, както и подписания на 18 март 2014 г. в Кремъл \"Договор за приемането на независима, суверенна Република Крим в състава на Руската федерация\", се казва в публикация в партийния вестник на партията оттогава.Лидерът на \"Атака\" Волен Сидеров казва пред домакините: \"Братя и сестри, ние знаем, че Крим е бил винаги част от руската история, той е руска земя. Православието, основа на цивилизацията, която през хилядолетията градихме заедно, ще ни вдъхновява, за да съхраним нашите отношения и за бъдещите поколения.\" Редом до него са Христо Маринов и неговият бизнес партньор Виктор Родин.През следващите няколко години Христо Маринов ще е неизменно до Сидеров или представители на \"Атака\" при техните посещения в Русия. В партийните медии (вестник \"Атака\" и телевизия \"Алфа\") той е представян ту като \"шеф на международния отдел\", ту като \"ръководител на административния апарат\". Според регистъра на сътрудниците на Народното събрание, Маринов е съветник по международната политика на лидера на \"Атака\" и председател на парламентарната група на \"Обединени патриоти\" Волен Сидеров.Христо Маринов е роден в Хасково през 1967 г. При справка във фирмените регистри по неговия ЕГН той се появява с друга фамилия - Христо Делинов, чийто адрес в Хасково съвпада с този на Маринов. Като Делинов има две участия във фирми в средата на 90-те, а човек с тези имена според публикации в регионални, национални и беларуски медии от 2010 г. е бил обявен за издирване чрез Интерпол за измама в Беларус.През 2002 г. Христо Делинов учредява в италианския пристанищен град Ливорно дружеството Trio Energy Group S.R.L. с предмет търговия с петролни продукти. В италианския регистър няма вписани отчети на фирмата и не е ясно дали тя е осъществявала дейност.Според разследването на \"Еспресо\" руското финансиране за италианските националисти преминава през търговия с горива.Завръщането на Христо Маринов, поне според фирмения регистър, е през 2012 г., когато в рамките на няколко месеца той влиза като съдружник или основава шест дружества, като в пет от тях си партнира с руски граждани, които никак не са случайни.В групата дружества \"Виалиц\" (\"Лигал Хаус\", \"БГ Фуудс\", \"Акаунтинг хаус\") основен акционер е видимо близкият до властите в Русия Виктор Родин.Друго общо дружество между Христо Маринов и Виктор Родин е \"Нова вита плюс\", което е регистрирано на домашния адрес на съветника на Сидеров в Хасково. Там съдружници са друг руснак - Александър Рапопорт, и латвиецът Исай Монгайтс. Името на последния не излиза в руските регистри, а в Латвия има фирма за недвижими имоти. Човек със същото име разказва в германско списание на руски език за чудодейно лечение, което го е вдигнало на крака. В интервюто той казва, че е почти инвалид от \"служба в доблестните органи\", по време на която е изпадал два пъти в клинична смърт след раняване.В това дружество интересен е роденият в Грузия през 1966 Александър Рапопорт.Така може да се направи \"обосновано предположение\", че тримата съдружници на Христо Маринов са с минало в руските служби за сигурност.Третата група фирми, в които Маринов участва, са учредени през 2017 г. Това са дружествата \"Сентри Секюрити Юръп\" и \"Сентри Секюрити Трейдинг\". В тях съдружници са постоянно пребиваващият в Москва американски гражданин Брайън Дугъл и руснакът Олег Сидоренко.Пред разследващия сайт Bellingcat Брайън Дугъл разказва, че идеята на двете дружества е била да асемблира скенери по негов патент, които могат да се използват за откриването на забранени предмети. Той включва в проекта и приятеля си Олег Сидоренко. Според Bellingcat, Сидоренко отговаря за информационната сигурност в руската фирма \"КБПМ - информационная безопасность\". Тя е посочила за свои партньори Федералната служба за безопасност и \"Российские космические системы\", която поддържа и разработва алтернативнатa на GPS система за геолокализация ГЛОНАСС.Според Дугъл, цитиран от Bellingcat, бащaта на Сидоренко е \"вторият човек\" в \"Рособоронэкспорт\" и това му дава много големи връзки, и когато обсъждахме, че можем да влезем с нашия проект в Европа през България\", някой го свързва с Христо Маринов, който е представен като лобист и е изглеждал \"впечатляващо\". След като учредяват дружеството обаче, \"просто нищо не се случва\". Пред Bellingcat Ерик Дугъл казва, че ще направи всичко възможно, за да прекрати участието си.Версията на третия съдружник в \"Сентри Секюрити\" - Методи Митев, съвпада изцяло с тази на Ерик Дугъл. \"Всичко остана на ниво учредяване на дружествата - ходихме да гледаме терени във Враца, но нищо не се случи. Правя постоянни опити да закрия тези фирми, но без успех\", каза Методи Митев пред \"Капитал\". Той е категоричен, че инициативата се е провалила заради Христо Маринов. На въпрос как може да бъде открит Маринов Митев отговаря: \"Това е въпрос за един милион долара.\"През 2016 г. Христо Маринов учредява още две юридически лица - \"Болкан инвестмънт енд мениджмънт\" и сдружението \"Народно единение\", като двете са регистрирани в Дома на Москва на ул. \"Раковски\" 92 в София.Общото между всички тези дружества е това, че или никога не са подавали отчети, или това е било отдавна, а от публикуваните документи става ясно, че те не са имали никаква дейност.Над националния интересЗа познанството си с Маринов Методи Митев казва, че е станало през общи познати: \"Той ми помогна за една чудесна инициатива - докарахме в България чудотворната икона \"Успокоение на злите сърца\", а след това и ме срещна с Карпов, с когото работих по инициативата за създаване на школа по шах по неговата метода в различни български градове\", разказва Методи Митев.Инициативата пропада след изказването на руския шахматист в предаването \"Тази сутрин\" по бТВ на 19 юни 2017 г., че кирилицата е дошла в Русия от Византия. \"Тогава казах, че докато не се извини, аз няма да продължа. Личното ми мнение е, че той е изключително почтен човек и думите му бяха сложени в устата от друг\", обясни той, визирайки Маринов.Заради изказването на Карпов премиерът Бойко Борисов отменя срещата си с него. Същия ден обаче руският шахматист и Христо Маринов са приети радушно в сградата на Висшия съдебен съвет от главния прокурор Сотир Цацаров и председателя на Етичната комисия Ясен Тодоров. Там руският депутат играе шах със следователи и прокурори.Раздялата на Маринов с другия му български съдружник не е по-различна. \"Той се разграничи от мен, след като разбра, че не мога да поставя нищо над националния интерес. Обяви ме за американски агент\", каза Хаджиев. За Маринов той казва: \"Изключително харизматичен и много добре поставен в Москва. Той е острието на руското бойно копие в България, но, уви, не е в ръцете на българския национален интерес.\"До редакционното приключване на броя от \"Атака\" не са отговорили на въпросите на \"Капитал\" за връзките им с Христо Маринов.Вестникът публикува интервю със самия Христо Маринов:", "date": "2019.03.09", "title": "Изплуват връзки на „Атака\" с руските служби през фирми на съветник на Сидеров"}
{"url": "https://news.bg/int-politics/kongresat-na-sasht-gotvi-zakon-zabranyavasht-priznavaneto-na-krim-za-ruski.html", "text": "Комисията по външните работи към Камарата на представителите в американския Конгрес прие законопроект, изключващ възможността която е да е държавна институция в САЩ да признае за легитимно анексирането на Крим от Русия, съобщават американските медии.В документа се посочва, че САЩ не признават нито де юре, нито де факто Крим за руски.Придвижването на законопроекта идва на фона на множеството упреци към екипа на президента Тръмп и разследването на спецпрокурора Робърт Мълър за сговор с Русия.Президентът може да откаже да изпълни закона, ако подобна стъпка е от \"критична важност\" за националната сигурност на САЩ.Припомняме, на 4 март Тръмп подписа удължаване с още една година на санкциите срещу Русия за анексирането на Крим.", "date": "2019.03.09", "title": "Конгресът на САЩ готви закон, забраняващ признаването на Крим за руски"}
{"url": "https://news.bg/crime/spetsprokuraturata-poiska-postoyanen-arest-za-12-dushi-po-deloto-orlandovtsi.html", "text": "Специализираната прокуратура внесе в Специализирания наказателен съд искане за постоянен арест на 12 лица по делото ‚Орландовци\", съобщават от държавното обвинение.За останалите двама обвинени искания не са внесени, тъй като единият в момента изтърпява наказание \"лишаване от свобода\" за друго престъпление, а вторият не е намерен. Обявен е за издирване и предстои да му бъде предявено обвинението.Предстои съдът да насрочи час за съдебното заседание.Припомняме, че вчера, 8 март, прокуратурата след Министърът на вътрешните работи Младен Маринов съобщи вчера, че На 7 мартв столичния квартал \"Орландовци\" беше . Тогава започна и разследването на евентуалното участие на двама служители на Второ РПУ в София.По-късно на същия ден стана ясно, че при извършването на конкретните престъпления от Гольовците.", "date": "2019.03.09", "title": "Спецпрокуратурата поиска постоянен арест за 12 души по делото \"Орландовци\""}
{"url": "https://news.bg/regions/alarmirat-za-desetki-nezakonni-smetishta-kray-topolovgrad.html", "text": "Граждани алармират за десетки незаконни сметища край Тополовград, информира bTV.По думите им сметищата се разрастват. Кметът обаче е забранил да се глобяват хората и от общината не успяват да се справят с проблема.Площта на най-голямото сметище в района е няколко декара. Общината го почиствала периодично, но то се разраствало и обхващало близката гора.Тоня Бакалова, началник отдел \"Общ. Собственост\" в Тополовград, обяснява, че вместо да изхвърлят боклука си на определените за това места, за по-лесно го правят сред природата.От общината разясняват, че почистват нерегламентираните сметища поне веднъж месечно. Седмица по-късно обаче, отново има боклук и никой не търси нарушителите.Регистрираните незаконни сметища само около Тополовград са четири. От екоинспекцията започват проверка. За общината ще има предписание и срок, в който да ги почистят. При неспазванe, глобата за общината е от 2 хил. лв. до 20 хил. лв.", "date": "2019.03.09", "title": "Алармират за десетки незаконни сметища край Тополовград"}
{"url": "https://news.bg/regions/planinski-spasiteli-pomognaha-na-postradal-v-rayona-na-bezbog.html", "text": "Планински спасители помогнаха на пострадало момче в района на Безбог, информира БНР, позовавайки се на ППС при БЧК.Две момичета са се спускали с неподходящи обувки в улеите в района, вследствие на което едното момиче е счупило крака си.От Планинската спасителна служба информират, че условията за туризъм в планините са добри, но заради затоплянето съществува лавинна опасност.", "date": "2019.03.09", "title": "Планински спасители помогнаха на пострадал в района на Безбог"}
{"url": "https://news.bg/int-politics/ekipat-na-tramp-ne-planira-targovski-pregovori-s-kitay.html", "text": "Администрацията на Тръмп не планира да изпраща екип в Китай за търговски преговори, въпреки че има много нерешени въпроси, за да се постигне някакво споразумение, коментира търговският съветник на Белия дом, Клейт Уйлямс, цитиран от \"Ройтерс\".\"Разговаряме с тях (б.р. китайски служители) всеки ден, но никой няма планове за пътуване\", обяснява той и допълва, че перспективата за бъдещи срещи лице в лице е \"може би. Но в момента няма планове\".Според Уилямс, двете страни са постигнали напредък в преговорите, но все още има още много какво да се направи. Той отказва да коментира, дали Тръмп ще определи нов срок митата, ако преговорите се отменят.Членовете на Конгреса и бизнес общността изразяват опасения, че Тръмп е толкова нетърпелив да постигне споразумение преди президентските избори през следващата година, че може да приеме споразумение, което не отговаря на ключови структурни въпроси.Уилямс отхвърля тези опасения, а идеята, че Тръмп ще се задоволи с \"лоша сделка\", е \"напълно неточна\".Американският посланик в Китай Тери Бранстад коментира пред \"Уол стрийт джърнал\", че Вашингтон и Пекин все още не са определили дата за среща на Тръмп с китайския президент Си Дзинпин, което е знак, че нито една от страните не вижда сделката като неизбежна.\"И двете страни са съгласни, че трябва да има значителен напредък, което означава чувство, че са много близо до това да се случи. Все още не. Но ние сме по-близо, повече от много дълго време\", обяснява Бренстад пред медия в Пекин.  След неуспешната среща на Тръмп с лидера на Северна Корея Ким Чен-ун, представителите на Пекин няма да се ангажират със среща на върха, докато не се убедят, че ще има сделка, коментират в Пекин.В китай са изненадани, че Тръмп се оттегли от разговорите с Ким и не искат това да се случи и със Си Дзинпин. За Китай, всяка среща на върха ще бъде по церемония по подписване. Лари Кудлоу, водещ икономически съветник в Белия дом коментира пред \"Фокс бизнес нетуърк\" оптимистичен поглед към напредъка.\"Това е историческо, записано е, договорено е с китайците, които бяха тук преди две седмици, но трябва да мине през политическия филтър на президента Си и политбюро. Може би среща на лидерите ще има по-късно този месец или през април. Може би\", коментира Кудлоу.Кудлоу заяви, че новата сделка ще осигури \"край на кражбата на интелектуална собственост\" чрез принудителни трансфери на технологии и хакерство на компютърни мрежи.\"Ще получим значително по-ниски мита или може би край на митата за автомобили, стоки, селско стопанство, промишлени доставки. Ще получим изпълнителна процедура\", допълва той.\"Ако сделката не работи за Съединените щати и нашите дългосрочни интереси, независимо дали става въпрос за технологии, IP, кражба, правоприлагане, стоки, тарифи ... тогава това не е нашата сделка\".", "date": "2019.03.09", "title": "Екипът на Тръмп не планира търговски преговори с Китай"}
{"url": "https://news.bg/world/zhaltite-zhiletki-protestirat-za-poreden-uikend-v-parizh.html", "text": "Стотици \"жълти жилетки\" са на улиците за 17-ти пореден уикенд в Париж и други градове, предаде АП.Те протестират, за да поддържат натиск върху правителството да обърне политиките, които смятат за благоприятни за богатите.Парижкият марш започна в близост до Триумфалната арка и трябва да приключи в Люксембургските градини, където се намира Сената.Жените ръководят групата, застъпвайки се за равни права на жените. Маршовете се провеждат и в много други градове.Броят на протестиращите по улиците е намалял през седмиците, а социологическите проучвания показват намаляване на подкрепата поради насилие и щети, които са отбелязали някои протести и загуби за търговци, които са затворили, за да защитят своите стоки.", "date": "2019.03.09", "title": "\"Жълтите жилетки\" протестират за пореден уикенд в Париж"}
{"url": "https://news.bg/health/94-sa-veche-sluchaite-na-morbili-u-nas.html", "text": "94 са вече случаите на морбили у нас.Това съобщи проф. Тодор Кантарджиев, директор на Националния център по заразни и паразитни болести, цитиран от \"Фокус\" и \"Сега\".Случаят на болно дете на 12 години от Габрово все още не е потвърден.Проф. Кантарджиев напомни, че всеки по-възрастен или човек с пропуски в имунизацията, е заплашен да се зарази, защото заболяването е инфекциозно.\"Имаме един случай в Бургас и той е в един от градовете в Бургаска област. Скоро има един случай от Пловдивска област. Това трябва да държи нащрек здравните власти. Засега мисля, че колегите от РЗИ и здравната система добре си вършат работата\", допълни още проф. Кантарджиев.Над 400 деца не са имунизирани срещу морбили в Силистренско, стана ясно . При последната епидемия от 2009-2010 година най-висока заболеваемост от морбили в региона е регистрирана в общините Кайнарджа, Дулово и Алфатар.", "date": "2019.03.09", "title": "94 са вече случаите на морбили у нас"}
{"url": "https://news.bg/bulgaria/mazh-zagina-pri-katastrofa-kray-plovdiv.html", "text": "Мъж е загинал при катастрофа край Пловдив тази вечер. Сигналът е подаден в 20 часа, предаде \"Фокус\", като цитира ОДМВР-Пловдив.По първоначална информация са се сблъскали 3 коли. Това е станало на пътя между Пловдив и Оризаре. Починал е шофьорът на една от колите. Няма данни за ранени. Извършва се оглед. Полицейски екипи отклоняват автомобилите по околни маршрути. ", "date": "2019.03.09", "title": "Мъж загина при катастрофа край Пловдив "}
{"url": "https://news.bg/world/sblasatsi-na-protesta-vav-venetsuela.html", "text": "До сблъсъци между демонстранти и полиция се е стигнало по време на днешния протест в столицата на Венецуела Каракас, предаде АФП. Съобщава се за най-малко трима задържани. Полицията се е опитала да блокира демонстрантите. Припомняме, че самопровъзгласилият се за президент Хуан Гуайдо  да излязат на протести. В \"Туитър\" той написа, че ще останат изненадани тези, които вярват, че могат да спрат недоволните от протест. Това обаче направи и Голяма част от Венецуела е Спиранията на тока доведоха и до сривове в телекомуникациите и интернет връзката.Критична е ситуацията в болниците които не разполагат електрогенератори.Ден по-рано националната електрическа компания на Венецуела Corpoelecзаяви, че причина за спирането на тока е диверсия срещу най-голямата ВЕЦ в страната, а Николас Мадуро директно обвини \"американския империализъм\" за липсата на ток. Министърът на комуникациите и информацията обясни ситуацията с кибератака.", "date": "2019.03.09", "title": "Сблъсъци на протеста във Венецуела "}
{"url": "https://news.bg/world/15-raneni-pri-sblasatsi-na-kraynodesni-grupirovki-v-ukrayna.html", "text": "Най-малко 15 души са пострадали при сблъсъци в град Черкаси, Черкаска област, Украйна, предаде УНИАН. 10 души са били приети в болница. Те са служители на реда. Стигнало се е до сблъсъци с представители на групировките Националния корпус и Национални отряди. Съобщава се за провокации. В Черкаси се провеждат събития с участието на президента на Украйна Петро Порошенко и групировките са се опитали да ги прекъснат. Има данни за най-малко 30 проеокатори. Те не са реагирали на полицейските предупреждения и органите на реда са приложили сила, за да ги отблъснат. Започнало е разследване срещу нарушителите. ", "date": "2019.03.09", "title": "15 ранени при сблъсъци на крайнодесни групировки в Украйна "}
