{"url": "https://news.bg/world/putin-se-sheguva-s-mandat-do-100-godini.html", "text": "\"Нека пресметнем. Мислите ли, че ще остана на власт, докато стана на 100 години?\"Така шеговито руският президент Владимир Путин отговори на въпрос дали ще се бори за нов мандат през 2024 г.В неделя той спечели четвърти мандат от 2018 г. до 2024 г.Благодаря ви много за подкрепата. Искам да се обърна и към тези, които са се събрали днес в Москва, и към нашите привърженици на цялата територия на огромната ни страна: благодаря ви много за резултата.Това заяви Путин на Манежния площад в Москва. Той участва в митинг посветен на годишнината от референдума в Крим. Жителите на спорния полуостров са подкрепили Путин с близо 92%.", "date": "2018.03.18", "title": "Путин се шегува с мандат до 100 години"}
{"url": "https://news.bg/world/vatreshniyat-ministar-na-germaniya-poiska-otmyana-na-shengen.html", "text": "Новият вътрешен министър на Германия Хорст Зеехофер призова за отмяна на Шенген, информира Дойче веле.Той призова за по-засилен граничен контрол.ЕС не контролира външните си граници, каза Зеехофер и подчерта, че Германия трябва да обмисли засилване на граничния си контрол.Министърът изтъкна пред вестник \"Велт ам зонтаг\", че на не толкова много гранични места в Германия има служители и че това ще трябва да се промени.Зеехофер призова за отмяна на споразумението за Шенген, което позволява свободно движение на хора в рамките на ЕС.Трябва да се наложат вътрешни гранични проверки, докато ЕС поеме ефективен контрол над външните граници. Не виждам това да се случи в близко бъдеще, каза той.Вътрешният министър също обвини ЕС, че е приел безполезен и \"мъмрещ тон\" към държавите от Източна Европа относно плановете за разселване на бежанци в съюза. Според него необходим е по-продуктивен подход, при който се изпращат повече служители на външните граници и се предоставя по-голямо финансиране за охрана на границите в замяна прием на бежанци.", "date": "2018.03.18", "title": "Вътрешният министър на Германия поиска отмяна на Шенген"}
{"url": "https://news.bg/bulgaria/visoka-izbiratelna-aktivnost-u-nas-za-prezident-na-rusiya.html", "text": "Висока избирателна активност у нас за президент на Русия, съобщава БНР.Старшият съветник на руското посолство Алексей Ушаков заяви пред радиото, че от началото на изборния ден до момента в секцията в посолството на Русия в София са гласували 1 500 души.Гражданите могат да упражнят правото си на глас в посолство в София, както и в секции във Варна, Пловдив и Русе.\"\", изтъкна Ушаков.", "date": "2018.03.18", "title": "Висока избирателна активност у нас за президент на Русия"}
{"url": "https://news.bg/world/yadrenite-raketi-na-kndr-dostigat-do-germaniya.html", "text": "Севернокорейските ракети могат да бъдат снабдени с ядрени бойни глави и могат да достигнат до Германия и Централна Европа.Това е съобщил топ представител на германското разузнаване пред депутати тази седмица, информира вестник \"Билд ам зонтаг\", цитиран от \"Ройтерс\".Заместник-директорът на BND Оле Диел заявил пред депутати по време на закрито заседание, че оценката е \"сигурна\", пише вестникът, позовавайки се на участници на срещата.В същото време разузнавачът е подчертал, че агенцията разглежда разговорите между Северна Корея и Южна Корея като положителен знак.Междувременно високопоставен дипломат на КНДР е на посещение във Финландия, където ще разговаря с бивши официални представители на САЩ и Южна Корея, информира \"Йонхап\". По-рано тази седмица външният министър на тоталитарната държава посети Швеция.", "date": "2018.03.18", "title": "Ядрените ракети на КНДР достигат до Германия"}
{"url": "https://news.bg/world/top-republikanets-ochakva-tramp-da-iztegli-sasht-ot-yadrenata-sdelka-s-iran-prez-may.html", "text": "Председателят на сенатската Комисия по външни работи Боб Коркър очаква президентът на САЩ Доналд Тръмп да изтегли страната от иранското ядрено споразумение през май, информира \"Ройтерс\".\"Точно сега не се усеща, че ще го удължи\", каза Коркър пред CBS.Запитан дали вярва, че Тръмп ще се изтегли от сделката на 12 май, когато изтича крайният срок да се издаде решение дали да се подновят антииранските санкции или да продължат да бъдат блокирани като част от ядрената сделка, Коркър отговори: \"Вярвам, вярвам\".В петък Великобритания, Франция и Германия предложиха нови санкции на ЕС срещу Иран заради ракетната програма и участието на Ислямската република във войната в Сирия с цел убеждаване на Вашингтон да остане в ядрената сделка.Техеран обяви, че нови санкции или изтегляне на САЩ от сделката означава, че Иран също ще прекрати изпълнението на договора. ", "date": "2018.03.18", "title": "Топ републиканец очаква Тръмп да изтегли САЩ от ядрената сделка с Иран през май"}
{"url": "https://news.bg/bulgaria/13-dushi-sa-arestuvani-na-sreshtata-mezhdu-levski-i-tsska.html", "text": "13 души са задържани за различни нарушения преди футболната среща между отборите на \"Левски\" и ЦСКА, съобщиха от СДВР.Преди, по време и след футболната среща на отборите на \"Левски\" и ЦСКА не бяха допуснати нарушения на обществения ред в София, отбелязват от полицията.При извършените от служителите на СДВР проверки преди началото на мача бяха задържани общо 13 души. Двама от тях са заловени с наркотици, други осем носели забранени предмети и вещи /пиротехника, нож и маска/, трима отказали да изпълнят полицейско разпореждане, държали се грубо и арогантно.На стадиона не са допуснати да влязат и други 27 зрители във видимо нетрезво състояние.Остава засилено полицейското присъствие в центъра на София.", "date": "2018.03.18", "title": "13 души са арестувани на срещата между \"Левски\" и ЦСКА"}
{"url": "https://news.bg/bulgaria/shefat-na-evropol-pohvali-balgarskata-politsiya.html", "text": "България има важна роля не само в подкрепа на Европол, но и на всички институции на ЕС в борбата с опасностите на днешния свят. Господин Цветанов спомена някои операции, има още много, и това се дължи на професионализма на българските правоприлагащи органи. Европол винаги ще бъде в подкрепа тук в България.Това заяви изпълнителния директор на Агенцията на Европейския съюз за сътрудничество в областта на правоприлагането (Европол) Роб Уейнрайт по време на среща с външния министър Екатерина Захариева и председателя на Праламентарната комисия по вътрешна сигурност и обществен ред в 44-то Народно събрание Цветан Цветанов, съобщиха от външното ни министерство.Захариева връчи \"Златна лаврова клонка\" на Роб Уейнрайт. Най-високото отличие на Министерството на външните работи на Република България му бе връчено за неговата подкрепа за българските правоохранителни органи и за издигането на авторитета на България като важен фактор в борбата с организираната престъпност и тероризма.\"\", заяви Захариева пред Роб Уейнрайт.От свое име Цветанов благодари за отличното сътрудничество с изпълнителния директор на Европол и допълни, че под негово ръководство агенцията се е отворила към всички държави членки и към трети държави в борбата с организираната престъпност и тероризма.\"\", подчерта Цветан Цветанов.\"Привилегия за мен беше да водя Европол в последните 9 години. България има важна роля не само в подкрепа на агенцията, но и на всички институции на ЕС в борбата с опасностите на днешния свят. Господин Цветанов спомена някои операции, има още много, и това се дължи на професионализма на българските правоприлагащи органи. Европол винаги ще бъде в подкрепа тук в България. От името на моята служба и нейните служители приемам тази чест и награда днес\", каза Роб Уейнрайт при връчването на най-високото отличие на МВнР.Роб Уейнрайт е избран за директор на Европол през 2009 г. и преизбран за втори мандат през 2012 г. Уейнрайт е носител и на почетното отличие на Министерството на вътрешните работи \"ЗА ДОБЛЕСТ И ЗАСЛУГА\" - I степен.", "date": "2018.03.18", "title": "Шефът на Европол похвали българската полиция"}
{"url": "https://news.bg/world/tramp-naredil-na-tsru-da-ne-se-mesi-v-ruskite-izbori.html", "text": "Президентът на САЩ Доналд Тръмп е наредил на ЦРУ да не се намесва на президентските избори в Русия. В замяна американският лидер иска Москва да не се меси в бъдещи избори в САЩ.Това разкри бившият служител на ЦРУ Джефри Стърлинг, информира \"Ал Масдар\".Според Стърлинг Тръмп иска от руснаците да прекратят напрежението между двете държави и да не се месят в бъдещи избори в САЩ.Директорът на ЦРУ Майк Помпео, който ще напусне поста и ще поеме Държавния департамент, е заявил пред сенатската Комисия по разузнаване на 13 февруари, че Москва може да се намеси на частичните избори за Конгрес през ноември.Стърлинг излезе от затвора през януари 2018 г., след като беше осъден на малко над 3 г. затвор за нарушаване на законите за разузнаване чрез разкриване на информация на журналист. Той разкрил информация за операция Merlin, свързана с действия на САЩ срещу иранската ядрена програма.", "date": "2018.03.18", "title": "Тръмп наредил на ЦРУ да не се меси в руските избори"}
{"url": "https://news.bg/world/asad-se-poyavi-na-fronta-v-iztochna-guta.html", "text": "Президентът на Сирия Башар Асад посети позиции на армията в Източна Гута, става ясно от официалния профил на държавния глава в Telegram, информира \"Ройтерс\".\"На фронта в Източна Гута...президентът Асад с героите от Сирийската арабска армия\", пише в профила.Качени са снимки с Асад, който е в центъра на група от мъже с военни дрехи, като някои стоят и върху танкове.Снимките са направени на улица, на която има разрушени сгради и танкове.", "date": "2018.03.18", "title": "Асад се появи на фронта в Източна Гута"}
{"url": "https://news.bg/world/siriyskite-kyurdi-podgotvyat-koshmar-na-turtsite.html", "text": "Сирийските кюрди обявиха, че преминават към партизанска война и подготвят \"кошмар\" на турците, информират \"Ройтерс\" и АП.По-рано днес турският президент Реджеп Ердоган обяви, че армията е превзела центъра на града.Сирийските кюрди се заканиха да освободят Африн. Кюрдската администрация на Африн разкри, че ще заменят преките сблъсъци с партизански тактики.Нашите сили в Африн ще се превърнат в постоянен кошмар на турците, отбелязаха кюрдите.Тя поясниха, че са показали \"безпрецедентна твърдост и съпротива\", но кюрдските власти са решили да евакуират цивилните от Африн, за да избегнат хуманитарна катастрофа.Според представител на кюрдите в Сирия войната с Турция навлезе в \"нова фаза\".Кюрдите в Сирия поясниха, че войната срещу \"турската окупация\" ще се промени от пряка конфронтация към тактики \"удряш и бягаш\" до освобождаването на Африн.", "date": "2018.03.18", "title": "Сирийските кюрди подготвят „кошмар” на турците"}
{"url": "https://news.bg/world/tramp-napadna-spetsialniya-prokuror-malar.html", "text": "Президентът на САЩ Доналд Тръмп използва \"Туитър\", за да нападне специалния прокурор Робърт Мълър.Екипът на Мълър разследва дали Русия се е намесила на президентските избори в САЩ през 2016 г. и дали е помогнала на предизборната кампания на Тръмп.Тръмп изля гнева си само няколко дни след появилата се информация, че правосъдното министерство е уволнило бившия заместник-директор на ФБР Андрю Маккейб и че Мълър е разпитал Маккейб за уволнението на бившия директор на бюрото Джеймс Коми.\"Защо в екипа на Мълър има 13 закоравели демократи, някои големи поддръжници на Нечестната Хилари и нула републиканци\". Наскоро беше включен още един демократ...някой мислили, че това е справедливо? Няма сговор\", написа Тръмп в \"Туитър\".Вчера личният адвокат на президента Джон Доуд призова екипа на Мълър да прекрати разследването. Демократите поискаха разследването на Мълър да продължи.По-рано днес Тръмп коментира и информацията, че Маккейб е предоставил личните си бележки на Мълър.\"\", коментира държавният глава на САЩ.", "date": "2018.03.18", "title": "Тръмп нападна специалния прокурор Мълър"}
{"url": "https://news.bg/world/amerikanska-mediya-nazova-kak-e-otroven-skripal.html", "text": "Бившият агент на руското разузнаване Сергей Скрипал може да е отровен чрез вентилацията в автомобила си, съобщава ABC News, позовавайки се на източници в спецслужбите.Веществото е било пуснато във вентилационната система на автомобил BMW, в който са били Скрипал и дъщеря му.Британските власти сега имат по-ясна картина как атаката е била извършена, поясниха източниците. Te смятат, че отровата е била използвана във формата на прахообразно вещество, което е вкарано в автомобила на Скрипал през вентилацията.Трима източници от разузнаването казаха, че руският военен произход и естеството на субстанцията - органофосфорен невротоксин - са им ясни.\"Това е вещество от Студената война, нещо, което те твърдят, че никога не са притежавали\", каза високопоставен представител на службите, имайки предвид Русия.Според източниците общо 38 души в Солсбъри са имали досег с химическия агент, но все още се установява как им се е отразил.Източник от службите е заявил пред медията, че тук става въпрос за планиран опит за убийството на Скрипал.", "date": "2018.03.18", "title": "Американска медия назова как е отровен Скрипал"}
{"url": "https://news.bg/world/navalni-boykotira-vota-v-rusiya.html", "text": "Руският опозиционен лидер Алексей Навални съобщи, че бойкотира президентските избори и посъветва руснаците да направят същото, информира АП.Навални не може да се кандидатира на изборите, тъй като е осъждан. Според опозиционера обаче това е политически мотивиран акт. Той призова поддръжниците си да не гласуват, тъй като няма реален конкурент на президента Владимир Путин, който се очаква да спечели.Според опозицията властите принуждават руски граждани да гласуват на изборите, включително и да представят доказателства, че са го направили. Хората са извозвани с автобуси до избирателните секции.Междувременно руският посланик в САЩ Анатолий Антонов заяви, че е имало \"провокация\" в началото на гласуването в американската държава.Той поясни, че сградата, където руските граждани трябва да гласуват, е омазана с \"мръсотия\".Над 3000 руснаци в САЩ са гласували.В същото време ТАСС информира, че най-възрастната жена в Русия, която е на 127 години, гласува на президентските избори в Кабардино-Балкария.Активността на гласоподавателите към 17:00 ч. московско време е била 51,97%.", "date": "2018.03.18", "title": "Навални бойкотира вота в Русия "}
{"url": "https://news.bg/world/59-5-sa-glasuvali-na-izborite-v-rusiya-kam-19-ch.html", "text": "Избирателната активност на президентските избори в Русия достигна 59,5% към 19,00 часа московско време, съобщава ТАСС, позовавайки се на Централната избирателна комисия.Час по-рано активността бе 52%, което е с 4% по-високо в сравнение с вота през 2012 г. В столицата са гласували 52,8% към 18,00 часа местно време.Според Общоруския център за проучване на общественото мнение активността към 15 часа е била 46,9 на сто.В 12,00 часа 34,72% от руснаците гласуваха на изборите за държавен глава.Председателят на ЦИК Елла Памфилова съобщи, че към 10 часа московско време в Русия са гласували 16,55% от избирателите.Изборният ден ще завърши в 21,00 часа московско време (20,00 часа българско време) в анклава Калининград.Секциите в Западна Русия затварят час по-рано.Изборите започнаха още в полунощ, тъй като страната се простира на 11 часови пояса.", "date": "2018.03.18", "title": "59,5% са гласували на изборите в Русия към 19 ч. "}
{"url": "https://news.bg/world/puchdemon-tryabvashe-po-rano-da-obyavya-kataluniya-za-nezavisima-darzhava.html", "text": "Бившият лидер на Каталуния Карлес Пучдемон заяви в интервю, че е трябвало да обяви независимостта по-рано, тъй като отлагането с надежда за диалог с Мадрид се е оказало безполезно, информира АФП.Пучдемон се премести в Белгия, след като каталунският парламент едностранно обяви независимост на 27 октомври.Той сега е в Женева във връзка с филмов фестивал, посветен на човешките права.Запитан от вестник Tribune de Geneve дали би направил нещо различно по време на изпълнените с напрежение дни след референдума на 1 октомври, ако имаше възможност, Пучдемон отговори, че е нямало да чака до 27 октомври, за да обяви Каталуния за независима държава.\"\", разказа той.Пучдемон обясни, че е бил призован от източници от испанското правителство да търси диалог.\"\", продължи той.\"\", каза още Пучдемон.По думите му мнозинството каталунци могат да се съгласят Испания да бъде с федерална система като на Швейцария вместо пълна независимост.", "date": "2018.03.18", "title": "Пучдемон: Трябваше по-рано да обявя Каталуния за независима държава"}
{"url": "https://news.bg/regions/mazilka-padna-ot-stara-kashta-v-plovdiv-i-rani-zhena.html", "text": "Мазилка падна от къща в Стария град в Пловдив и рани жена. Пострадалата е решила да съди собственика на неподдържаната сграда, съобщи бТВ.Ранената е служителка в близък хотел. Сутринта тръгнала към контейнерите, за да изхвърли боклука, когато върху нея се стоварило огромно парче от мазилката на стара къща.Минаващи наблизо туристи извикали линейка.Части от мазилката са разпилени по целия тротоар, където минават стотици туристи.Собственикът на хотела, където работи жената разказа, че къщата е необитаема и изключително опасна.", "date": "2018.03.18", "title": "Мазилка падна от стара къща в Пловдив и рани жена"}
{"url": "https://news.bg/world/vladimir-putin-e-noviyat-star-prezident-na-rusiya.html", "text": "Владимир Путин е новият стар президент на Русия. За него се гласували близо 76,63%. Това става ясно при 98% от обработените протоколи.Това съобщават руските медии.След него се нарежда кандидатът на комунистите Павел Грудинин. Той получвава 11,84% подкрепа.На трето място е лидерът на националистите Владимир Жириновски. Той събира около 5,73% от гласовете.Известната водеща Ксения Собчак изостава значително и се нарежда на четвърто място с 1,65% от гласовете.Григорий Явлински събира под 1,03%.В дъното на надпреварата са Борис Титов от \"Партия на растежа\", който получава 0,75%, Сергей Бабурин от Руския общонароден съюз - 0,65%, а Максим Сурайкин от партията \"Комунистите на Русия\" е с 0,68%.За първи път беше организирано гласуване на полуостров Крим и в Севастопол, които станаха част от Руската федерация на днешния ден преди четири години. За сметка на това на руските граждани в Украйна не беше позволено да упражнят правото си на глас в разкритите в дипломатическите мисии избирателни секции.Централната избирателна комисия осъди действията на Киев, определяйки ги като нарушение на международното право.Действащият президент и кандидат за четвърти мандат Владимир Путин гласува рано сутринта в сградата на Руската академия на науките на столичния Ленинградски проспект.Повече от 110 милиона избиратели можеха да гласуват в над 97 000 избирателни участъка, 400 от които в чужбина. До 29 март трябва да бъдат определени окончателните резултати, а официалното им публикуване трябва да стане до 3 април. Ако се стигне до балотаж, той ще е на 8 април.Новият президент ще управлява страната до 2024 г., след като през 2012-а президентският мандат беше удължен от 4 на 6 години.Повече то 1500 международни наблюдатели от цял свят следят изборите, като най-много са тези от Германия, Съдените щати, Франция и Великобритания. Медийният интерес към събитието е голям, акредитираните чуждестранни журналисти са около 15 000.", "date": "2018.03.18", "title": "Владимир Путин е новият стар президент на Русия"}
{"url": "https://news.bg/world/putin-ili-kak-se-pechelyat-izborite.html", "text": "Путин или как се печелят изборите за президент в Русия. Това коментира в. \"Дейли мейл\" приключилото в Русия гласуване за държавен глава.Вестникът отбелязва, че управляващите в Кремъл са вложили безпрецедентни средства, за да гарантират, че Владимир Путин ще има силен мандат за следващите шест години.По този начин Путин е успял да спечелил преизбирането си като президент с огромен дял от 73,9% от гласовете. Част от подкрепата идва като се нарушава гласуването. Под строй до урните бяха закарани военни, моряци и летци. Дори и руският национален отбор по футбол беше мобилизиран да участва в гласуването.Монахини също под строй дадоха своя глас. В нарушения са хванати дори и някои от наблюдателите на вота, заключава в. \"Дейли мейл\".Публикацията на таблоида идва в разгара на шпионския скандал между Великобритания и Русия. Той беше предизвикан от опита за отравяне на бившия руски шпионин Сергей Скрипал и неговата дъщеря Юлия.", "date": "2018.03.18", "title": "Путин или как се печелят изборите"}
{"url": "https://news.bg/world/ubiha-palestinets-v-erusalim.html", "text": "Убиха палестинец в Ерусалим. Инцидентът е станал в Стария град, съобщи в. \"Аарец\".Вестникът уточнява, че палестинецът се нахвърлил на израелски охранител и го ранил тежко в гърдите. Нападателят е бил застрелян.Той е бил идентифициран като 28-годишен палестинец от град Наблус. Той се намира в северната част на окупирания Западен бряг на река Йордан.", "date": "2018.03.18", "title": "Убиха палестинец в Ерусалим"}
{"url": "https://news.bg/bulgaria/tezhka-katastrofa-e-stanala-na-am-trakiya.html", "text": "Тежка катастрофа с бургаски \"Мерцедес\" затапи автомагистрала \"Тракия\" тази вечер. Инцидентът е станал малко след 17,30 ч., на около 50 км в посока София. Вследствие на мократа пътна настилка шофьорът на немското возило загубил управление и се е забил в мантинелата.\"Гледката беше страшна. Предницата на колата е размазана, има и кървави следи. Към местопроизшествието хвърчаха линейки. Дано няма сериозно пострадали\", казаха очевидци на инцидента пред сайта \"Флагман\".Заради катастрофата платното в посока София буквално бе блокирано. Опашките от автомобили са километрични.", "date": "2018.03.18", "title": "Тежка катастрофа е станала на АМ \"Тракия\""}
{"url": "https://news.bg/world/siriyski-iztrebitel-se-razbi-kray-damask.html", "text": "Сирийски изтребител се разби край Дамаск, съобщава РИА \"Новости\". Агенцията се позовава на съобщение на Свободната армия на Сирия.От него става ясно, че правителствения Су-22 е бил свален в района на хребета Каламун.Пилотът е успял да катапултира.", "date": "2018.03.18", "title": "Сирийски изтребител се разби край Дамаск"}
{"url": "https://news.bg/world/psevdo-kralski-osobi-mamyat-bogati-zhertvi-v-monako.html", "text": "Измамници се представят за видни личности в Монако, за да измамят заможни жертви, съобщи \"\". Измамниците дори се представяли за принц Алберт II.Чрез онлайн платформи за съобщения, бандитите се свързвали с техните жертви.Правителството на Монако потвърди измамите, но не уточни, че и принцът е бил използван като \"лице\" на мошениците.Френски журналист информирал, че фалшивият принц се свързал с него по време на видео разговор. Мишел Кота съобщил на вестник \"Монако-Матен\", че мъж, приличащ на принц Алберт II, се свързал с нея през септември. Той поискал пари, за да бъде освободен журналист, отвлечен от ислямистка група. Бизнесмени също се оплакват, че са станали жертва на \"организирана престъпна група\".", "date": "2018.03.18", "title": "Псевдо кралски особи мамят богати жертви в Монако"}
{"url": "https://news.bg/world/stoltenberg-nato-tryabva-da-vzeme-merki-sreshtu-ruskata-agresiya.html", "text": "НАТО трябва да вземе мерки за отбранителния си капацитет и способност за отговор срещу руската агресия. За това настоя генералният секретар на Алианса Йенс Столтенберг, предаде \"Гардиън\". Той направи изявлението в интервю за Welt am Sonntag. В него отбелязва, че в последно време Русия засилва агресивната си политика и действията й са непредвидими. Не трябва да бъде подценявана, а съюзниците трябва да бъдат защитени. Лидерът припомня последните събития - признанието на Москва за ядрените оръжия, кибер атаките, хибридната война и отравянето на двойния агент Сергей Скрипал. По думите му, на следващата среща на НАТО през юни той очаква от германския канцлер Ангела Меркел и останалите съюзници да бъде обсъдена тази тема и взети мерки. Столтенберг подчертава, че Пактът не цели война, а единствено деескалация на напрежението. ", "date": "2018.03.18", "title": "Столтенберг: НАТО трябва да вземе мерки срещу руската агресия "}
{"url": "https://news.bg/world/50-000-evakuirani-ot-iztochna-guta-za-72-chasa.html", "text": "Най-малко 50 000 души са били евакуирани от анклава Източна Гута, предградие на сирийската столица Дамаск, където се водят сражения. Това са данните за последните 72 часа, съобщават от Сирийската обсерватория за човешки права. По-рано стана ясно, че десетки са загинали при руските въздушни удари, а стотици други са били ранени. Сирийската армия твърди, че е върнала контрола над 70% от позициите на бунтовниците. В Гута се сражават няколко местни групировки.В края на февруари Съветът за сигурност на ООН прие резолюция, настояваща за 30-дневно спиране на огъня в цяла Сирия.То обаче не засяга военните кампании срещу джихадистите от Ислямска държава и Ал Кайда.", "date": "2018.03.18", "title": "50 000 евакуирани от Източна Гута за 72 часа"}
{"url": "https://news.bg/world/putin-glasuva-na-izborite-v-rusiya.html", "text": "Действащият руски президент Владимир Путин пусна бюлетината си. Руският президент гласува в Руската агенция на науките, съобщи БГНЕС.Изборите в Русия започнаха още снощи. Стартът бе даден в 23 часа московско време, въпреки че официално Денят за размисъл не беше приключил. Причината е, че Русия има 11 часови зони.Първи отвориха секциите в Далечния Изток - Чукотка и Камчатка. Стана ясно, че до 12 часа в някои села в Чукотка е била отбелязана 100%-ва активност. Последни ще гласуват избирателите в Калининградска област, като изборите ще приключат в 21 часа московско време.Изборният ден започва в 8 часа и ще приключи в 20 часа (местно време за всяка област).Разкрити са 97 000 секции, като 400 от тях са в чужбина. Избирателите са 109 млн. души.В изборите Владимир Путин се конкурира със седем кандидати. Той се бори за четвърти мандат. Според проучванията, Путин ще спечели вота с голяма преднина. Социологическите проучвания му дават около 70% подкрепа.", "date": "2018.03.18", "title": "Путин гласува на изборите в Русия"}
{"url": "https://news.bg/politics/spored-gerdzhikov-poslednite-ni-zakoni-sa-populistki.html", "text": "Законите, които се коват напоследък в България, са популистки и никой не се съобразява с тях. Това заяви бившият служебен премиер Огнян Герджиков в ефира на bTV на въпрос какво влияние могат да окажат промените в Търговския закон и дават ли те защита на работниците и служителите от несъвестни работодатели.Според Герджиков търговският закон не противоречи на българската конституция, а проблемът по-скоро трябва да се отнесе в това, че с тази промяна не се дават гаранции за работниците и служителите. \"Тази промяна е удар във въздуха и ще доведе до затрудняване на стопанския оборот\", уточни той.Герджиков взе отношение и по темата за промените в Закона за частната охранителна дейност. Той заяви, че не би трябвало да се стигне до връщане на така наречените мутренски времена на прехода.\"Това показва, че хората не се чувстват защитени, а някои от тях са виждали полицаи само на картинка\", каза още Герджиков и допълни, че кметовете на малките населени места търсят начин да осигурят спокойствие и сигурност на хората.По думите му сегашната уредба на института за неизбежна отбрана е добра и е уредена правилно. Герджиков изрази съжаление затова, че каквото и да стане в България, трябва задължително да се търсят промени в Наказателния кодекс. Това не води до стабилност в държавата, уточни той.\"Решението, което трябва да се вземе, е да се гласува повече доверие на професионалистите, а не на популистите\", предложи бившият служебен премиер.Герджиков коментира и горещата тема за сделката на ЧЕЗ.Той заяви, че държавата може да иска да се включи в самата сделка, но това зависи най-вече от доброто желание на участниците в нея.Развитие по сделката и дали държавата ще може отново да се включи в дружеството се очаква да има в края на месеца. Управителят на дружеството, определено за купувач - Гинка Върбакова проведе разговори с ЧЕЗ в Прага. От , че процедурите по вече сключения с \"Инерком\" договор продължават.Междувременно от БСП стартираха обявената преди това подписка за спиране на сделката, въпреки че покрай скандала със самата продажба на дружеството,  и дали това не съпругата на бившия лидер на БСП и настоящ евродепутат Сергей Станишев, Моника Станишева.Припомняме, на 22 февруари 2018 г. стана ясно, че чешката ЧЕЗ е одобрила . Последва скандал, който предизвика министърът на енергетиката , защото познава собственикът на фирмата Гинка Върбакова. Скандалът Премиерът се ангажира със случая и на среща с купувача на ЧЕЗ Гинка Върбакова в Министерски съвет . На брифинг след срещата Върбакова, обясни, че е склонна да допусне държавата в сделката за ЧЕЗ. Министърът на финансите , въпреки че преди това отрече да се разглежда този въпрос.", "date": "2018.03.18", "title": "Според Герджиков последните ни закони са популистки"}
{"url": "https://news.bg/crime/ogranichavat-dvizhenieto-okolo-ndk.html", "text": "Паркирането и движението в центъра на столицата е ограничено заради събитие от календара на европредседателството. Ограниченията са в района на Националния дворец на културата. От 20.00 часа на 18 март 2018 г. до приключване на мероприятието на 19 март 2018 г. се забранява престоят и паркирането на пътни превозни средства, с изключение на автомобилите превозващи участниците в мероприятието. Паркирането ще е забранено на на ул. \"Доспат\" между бул. \"Витоша\" и ул. \"Баба Неделя\"; ул. \"Баба Неделя\"; ул. \"Д-р Христо Стамболски\".От 7 часа до края на мероприятието на 19 март 2018 г. се забранява влизането на пътни превозни средства по ул. \"Доспат\" между бул. \"Витоша\" и ул. \"Баба Неделя\"; по ул. \"Баба Неделя\"; по ул. \"Д-р Христо Стамболски\". Движението е забранено за всички МПС-та с изключение на автомобилите обслужващи мероприятията. Те ще могат да преминават само при необходимост и по преценка на отдел \"Пътна полиция\" при СДВРСтолична дирекция на вътрешните работи осигурява охрана на мероприятието, постове за контрол и регулиране на движението на възловите кръстовища.", "date": "2018.03.18", "title": "Ограничават движението около НДК"}
{"url": "https://news.bg/world/diplomat-v-rusiya-nyama-demokratsiya-i-izbor.html", "text": "Руският народ гласува на президентските избори за Владимир Путин, защото в тази страна няма истинска демокрация и няма кого друг да изберат. Това са избори без избор и няма никаква интрига в тях. Това стана ясно от думите на българския дипломат и политик Стефан Тафров в ефира на bTV на въпрос има ли конкуренция Владимир Путин за президетнския пост в Русия.Според Тафров другите желаещи, които са се кандидатирали за президентския пост по-скоро могат да станат популярни личности и да добият слава, отколкото да спечелят изборите. На въпрос възражда ли се руската страна под ръководството на Владимир Путин, Тафров уточни, че по статистика на Световната банка Русия е на 12-то място по Брутен вътрешен продукт и е преди Испания и Южна Корея. Той коментира и това дали руският президент ще дойде в България за 3 март, след визитата на патриарх Кирил. \"Не би трябвало да дойде, заради сериозния дипломатически скандал, на който станахме свидетели по време на националния ни празник\", каза още Тафров и уточни, че руската страна първо трябва да се извини за арогантното поведение на руския патриарх.Той взе отношение и по въпроса за острите дипломатически отношения между Русия и Великобритания по повод отровения бивш агент Сергей Скрипал и дъщеря му в Солсбъри. \"Това е най-острият инцидент в двустранните отношения между Великобритания и Русия\", отсече Тафров и допълни, че това е много сериозен проблем, защото става въпрос за държавен тероризъм.Само една държавна структура може да превърне този скандал в оръжие, посочи Тафров.По думите му най-голямата грешка, която направи руската страната е, че затвори Британския съвет в Москва. Тафров посочи, че британската страна не взе най-острите мерки в разярения скандал между двете страни, тъй като не забрани на руските журналисти да излъчват репортажи от Великобритания. ", "date": "2018.03.18", "title": "Дипломат: В Русия няма демокрация и избор"}
{"url": "https://news.bg/crime/gazova-butilka-rani-zhena-v-stolitsata.html", "text": "Гръмнала газова бутилка рани жена в столицата. Около 11 часа е получен сигнал, че е експлодирала газова бутилка на остъклена тераса на апартамент в столичния квартал \"Западен парк\", съобщиха от МВР.Пожарникарски екипи и спасители са изпратени веднага на адрес. По първоначална информация от взрива е пострадала жена. Тя е откарана в болница.Поражения на съседи апартаменти не са установени.Когато произшествието бъде отстранено, експерти ще извършат оглед, за да се установят конкретните причини за взрива.Районът е обезопасен от полицейски сили", "date": "2018.03.18", "title": "Газова бутилка рани жена в столицата"}
{"url": "https://news.bg/crime/nad-100-signala-v-pozharnata-za-denonoshtie-zaradi-silniya-vyatar.html", "text": "Над 100 спасителни операции са проведени в последните 24 часа, съобщиха от МВР. Пожарникарите предимно са откликвали на сигнали свързани с паднали дървета, закъсали автомобили, спасяване на животни, отстраняване на предмети, съдействие, отводняване на сгради.Само до тази сутрин са получени над 50 сигнала за произшествия, 20 са на територията на София.Всички столични екипи на пожарната са насочени към адреси за отстраняване на паднали дървета, ламарини и мазилки.Метерологичната обстановка остава динамична. Очакват се значителни валежи, силен вятър, рязко понижение на температурите и гръмотевици. Възможни са градушки. В североизточните райони, с нахлуването на студения въздух, дъждът ще премине в сняг, там се очакват и поледици.", "date": "2018.03.18", "title": "Над 100 сигнала в пожарната за денонощие заради силния вятър"}
{"url": "https://news.bg/crime/hvanaha-v-krachka-27-godishen-da-proizvezhda-droga-v-dolna-oryahovitsa.html", "text": "Полицаи хванаха 27-годишен мъж в крачка, по време на производство на синтетични наркотици. Около 20:30 часа в събота, в хода на спецакция, криминалисти от Горна Оряховица претърсили жилище в Долна Оряховица.Тогава полицаите хванали осъждания Л.С. в момента на производство на пико.В жилището са намерени и иззети множество бутилки с течност, кутия, съдържаща натриева основа, газов котлон, везна, специализиран учебник и други вещи.Мъжът е задържан с полицейска мярка за 24 часа. По случая е започнато досъдебно производство.", "date": "2018.03.18", "title": "Хванаха в крачка 27-годишен да произвежда дрога в Долна Оряховица"}
{"url": "https://news.bg/crime/avtobusi-s-futbolni-fenove-sa-izpotrosheni-ot-maskirani.html", "text": "Автобусът на фен клуба на \"Левски\" е изпотрошен с камъни по време на движение по АМ \"Тракия\". В района на Ябланица пък автобуси и коли, превозващи фенове са засекли автобус и кола на фенове на противниковия отбор и са изпотрошили стъклата на превозните средства. Автобусът на \"Левски\" от Панагюрище пътувал по АМ \"Тракия\" посока София за дербито \"Левски\"- ЦСКА, информира bTV. Автобусът бил засечен край Вакарел на автомагистрала \"Тракия\" от десетина автомобила.Един от пътуващите в автобуса - Тони Наплатанов разказал, че от колите излезли 30-40 мъже с качулки и започнали да хвърлят камъни по автобуса. Така изпочупили стъклата на фенбуса.Колите били с хасковска и старозагорска регистрация, но мъжете носели качулки.Наплатанов заяви, че веднага е подаден сигнал на спешния телефон 112. И се очаква намесата на полицията по случая.От полицията информират, че около 10 и 30 часа пък е получен сигнал за инцидент в района на Ябланица. Пътуващи с два автобуса и два автомобила фенове са засекли автобус и кола, в които били привърженици на другия отбор.Излезли маскирани мъже и с бухалки и камъни изпотрошили стъклата на превозните средства.По първоначална информация от инцидента няма пострадали, но има сериозни материални щети. Жертвите успели да стигнат до Ябланица, където са потърсили помощ в местното Рйонно управление.В района на Тетевен е засечен единият от автомобилите, които засекли автобуса. и са задържани двамата мъже, пътуващи в него.Мачът между двата отбора започва в 13:00 ч. на Националния стадион \"Васил Левски\".", "date": "2018.03.18", "title": "Автобуси с футболни фенове са изпотрошени от маскирани"}
{"url": "https://news.bg/world/tsik-v-rusiya-podlozhena-na-hakerska-ataka.html", "text": "Централната избирателна комисия на Русия е била подложена на кибератака, съобщи секретарят на комисията Майя Гришина, цитирана от местни медии.Сайтът на комисията е бил атакуван от тип \"отказ на услуга\" (DdoS) от 15 държави.Регистрираме кибератака срещу информационния ни център, поясни Гришина.Сайтът на комисията също е бил ударен малко след началото на вота.Ела Памфилова поясни, че пикът е бил между 02,00 и 05,00 часа в неделя.Според нея атаката е извършена от 15 държави.Днес се провеждат президентски избори в Русия, на които се очаква Владимир Путин да спечели четвърти мандат.", "date": "2018.03.18", "title": "ЦИК в Русия подложена на хакерска атака"}
{"url": "https://news.bg/world/poehme-palen-kontrol-nad-tsentara-na-afrin-dovolen-erdogan.html", "text": "Президентът на Турция Реджеп Ердоган обяви, че турската армия и сирийските им съюзници са поели \"пълен\" контрол над центъра на град Африн, информират световни агенции.През януари турската армия започна операция \"Маслинова клонка\" за изтласкване на сирийските кюрди от Северозападна Сирия.Ердоган поясни, че турското знаме и флагът на бойците от сирийската опозиция са издигнати в центъра на града, който се контролираше от кюрдски милиции.\"Много терористи подвиха опашка и вече избягаха\", каза Ердоган в западната провинция Чанаккале.Най-малко 46 турски войници са убити от продължаващата вече два месеца операция.Представител на кюрдите обаче заяви пред АП, че не са напуснали града, а са евакуирали останалите цивилни заради извършваните \"кланета\". Хадия Юсеф добави, че боевете в града продължават.Сирийският център за наблюдение на човешките права съобщи, че подкрепяните от Турция сили са поели контрол над половината град, но сблъсъците все още продължават.Центърът допълни, че близо 200 000 цивилни са напуснали региона през последните дни на фона на засилени бомбардировки. Сирийската държавна телевизия излъчи кадри с дълги колони от автомобили и цивилни, които напускат Африн.Ердоган отбелязва, че жителите на града ще се върнат.Междувременно турската армия съобщи, че в момента провежда операции по претърсване за мини и експлозиви.Турската медия \"Доган\" информира, че сирийски бойци отбелязват победата със стрелба във въздуха.Кюрдски новинарски сайтове разпространиха снимки, на които се вижда сирийски бойци да унищожават статуя, символизираща проведените през тази седмица празненства по случай кюрдската нова година.Според Ердоган Турция не е провела инвазия в Африн, а по-скоро е \"спасила\" града от терористите.\"Тази операция показва на света, че Турция е на страната на потиснатите\", изтъкна той.Той сравни операцията с турската отбрана при Галиполи през Първата световна война.", "date": "2018.03.18", "title": "Поехме пълен контрол над центъра на Африн, доволен Ердоган"}
{"url": "https://news.bg/world/london-imame-dokazatelstva-che-rusiya-e-razrabotila-novichok-prez-poslednite-10-g.html", "text": "Министърът на външните работи на Великобритания Борис Джонсън заяви, че правителството има доказателства, че Русия е разработила и се е запасила със смъртоносния химичен агент новичок през последното десетилетие, пише \"Гардиън\".През последните дни Москва официално отрича, че Русия или СССР са имали програми за разработването на нервнопаралитичния газ. Дори според руснаците Обединеното кралство е от група от няколко държави, които са разработили газа.Лондон и Москва рязко влошиха отношенията след отравянето на бившия руски агент Сергей Скрипал и дъщеря му в английския град Солсбъри преди две седмици. Великобритания изгони 23-ма руски дипломати и прекрати контактите на високо ниво. Руското правителство отговори реципрочно., обяви Джонсън.Коментарът на Лондон е в отговор на руския посланик в ЕС Владимир Чижов, който заяви в интервю за БиБиСи, че британски агенти може да са използвали запаси с химически оръжия от обекта Портън даун, който е само на около 10 километра от Солсбъри. Чижов подчерта, че Русия няма нищо общо с инцидента.Джонсън описа твърденията като \"небивалици\". Според него това не е отговор на държава, която наистина вярва, че е невинна, наистина иска да стигне до сърцевината на проблема.Външният министър също отхвърли искането на посланика за участие на Москва в разследването като неуместно. Той каза, че учени от Организацията за забрана на химическите оръжия ще пристигнат на Острова в понеделник, за да анализират пробите от агента.В петък от организацията обявиха, че нямат информация в архивите си Русия да е обявила, че има запаси от новичок. Смята се, че всички запаси са унищожени преди разпадането на СССР.", "date": "2018.03.18", "title": "Лондон: Имаме доказателства, че Русия е разработила новичок през последните 10 г. "}
{"url": "https://news.bg/world/51-9-ot-rusnatsite-sa-glasuvali-kam-17-ch.html", "text": "51,9% е избирателната активност на президентския вот в Русия към 17,00 часа московско време, съобщиха от Централната избирателна комисия, цитирана от местни медии.Според Общоруския център за проучване на общественото мнение активността към 15 часа е била 46,9 на сто. Според ЦИК към 15,00 часа московско време избирателната активност в руската столица е била 40,6% - по-висока в сравнение със същото време на вота през 2008 и 2012 г. В Санкт Петербург към същия час са гласували също 40%.Към 12,00 часа 34,72% от руснаците гласуваха на изборите за държавен глава. В Крим, където жителите за първи път гласуват на президентски избори, избирателната активност е 32%. Председателят на ЦИК Елла Памфилова съобщи, че към 10 часа московско време в Русия са гласували 16,55% от избирателите. За сравнение през 2000 г. са гласували 6,36%; 2004 г. - 8,01%; 2008 г. - 8,94% и 2012 г. са гласували 6,53 на сто.", "date": "2018.03.18", "title": "51,9% от руснаците са гласували към 17 ч. "}
{"url": "https://news.bg/politics/borisov-da-ne-byaga-ot-otgovornost-za-chez-prizova-zhelyo-boychev.html", "text": "Премиерът Бойко Борисов да не бяга от отговорност за сделката с ЧЕЗ. Това заяви зам.-председателят на ПГ на \"БСП за България\" Жельо Бойчев пред БНР. По думите му стана ясно, че заради министър-председателя се прави временната комисия.\"Борисов не трябва да бяга от отговорност. За да се стигне до създаване на временна комисия, причина са именно действията на правителството и на министър-председателя - тази объркана, противоречива паническа позиция от момента, в който стана ясно за сделката, както и обърканите отговори\", изтъкна Бойчев.По думите му парламентът ще се опита със създаването на Временната комисия за сделката с ЧЕЗ да изпълни функциите и отговорностите, които Конституцията дава.Бойчев акцентира, че енергетиката е стратегически отрасъл и допълни, че предстои да се анализира работата и ролята на институциите и регулаторите.Ситуацията КЕВР да има много силни правомощия, но да заявява, че няма основания за намеса била много интересна, каза Жельо Бойчев.\"В един момент, дружеството \"Инерком\" може да прехвърли собствеността си на който си иска и да се окаже, че регулаторът ще научи последен за всичко това. Поставят се редица въпроси за работата на българските регулатори и те трябва да получат своите отговори. Трябва да се знае и какво е финансирането и произходът на средствата по тази сделка\", отсече Бойчев.Поредица от арбитражи и отлив на чуждестранни инвестиции има след твърденията за толкова успешни реформи от правителството, изтъкна червеният депутат.Той обясни, че през 2004 г. водещи били европейски компании, стратегически инвеститори в сектор енергетика. Сега такива липсвали.Правителството предизвиква несигурност в страната, смята Бойчев. И даде пример със скандалите относно директорът на Здравната каса и сделката с ЧЕЗ. Това било вина на управляващите.\"Стабилността на едно управление се гради на база на това- как то решава проблемите на хората. А не на качествата на Цветанов да осигури математическото мнозинство в парламента. Една година- скандал след скандал\", категоричен е социалистът.Припомняме, вече стана ясно от думите на шефа на КЕВР Иван Иванов, че  да се намеси в търговските отношения. От интервю на Гинка Върбакова също се разбра, че  (КЕВР).  от шефа на Комисията Иван Иванов.Развитие по сделката и дали държавата ще може отново да се включи в дружеството се очаква да има в края на месеца, след като миналата седмица Гинка Върбакова беше на разговори с ЧЕЗ в Прага. От , че процедурите по вече сключения с \"Инерком\" договор продължават.Вчера парламентът по искане на БСП , която премиерът Бойко Борисов адмирира. Създаването на такава комисия дойде като отговор на настояването на президента  и намерението му да свика Консултативен съвет по национална сигурност за енергетиката.Междувременно от  за спиране на сделката, въпреки че покрай скандалът със самата продажба на дружеството,  и дали това не съпругата на бившия лидер на БСП и настоящ евродепутат Сергей Станишев, Моника Станишева.Припомняме, на 22 февруари 2018 г. стана ясно, че чешката ЧЕЗ е одобрила . Последва скандал, който предизвика министърът на енергетиката , защото познава собственикът на фирмата Гинка Върбакова. Скандалът Премиерът се ангажира със случая и на среща с купувача на ЧЕЗ Гинка Върбакова в Министерски съвет . На брифинг след срещата Върбакова, обясни, че е склонна да допусне държавата в сделката за ЧЕЗ. Министърът на финансите , въпреки че преди това отрече да се разглежда този въпрос.От БСП още в началото поискаха държавата да си върне контрола в енергетиката. Според социалистите зад  и поискаха намеса на контролните органи.Едновременно с това скандалът достигна и в Чехия, като изданието Lidové noviny започна собствено разследване. То излезе с информацията, че , въпреки че според предишна публикация половината от сделката  На извънредното заседание на комисиите в Народното събрание от , че банката възнамерява да финансира сделката.Лично премиерът на Чехия Бабиш се е ангажирал пред Борисов да предаде документите от проверката на ЧЕЗ. Самият чешки премиер обаче коментира пред родното издание, че .Води се и спор дали от ЧЕЗ е имало предложения, отправени към българско правителство, за изкупуване на дялове. такова предложение да е било отправяно към някое от трите правителства на Бойко Борисов, както твърди пред чешкия вестник \"Лидове новини\" Томаш Плескач, управляващ задграничните активности на ЧЕЗ.", "date": "2018.03.18", "title": "Борисов да не бяга от отговорност за ЧЕЗ, призова Жельо Бойчев"}
{"url": "https://news.bg/world/v-obedinenoto-kralstvo-predlozhiha-otlagane-na-brekzit.html", "text": "Официалното излизане на Великобритания от ЕС може да бъде отложено, тъй като много ключови въпроси все още не са разрешени.Това намекна комисията за Брекзит към британския парламент, цитирана от АФП.В нов доклад за напредъка на преговорите Комисията за напускане на ЕС отбелязва, че има \"малък напредък\" по ключови въпроси, включително как да се поддържа отворена границата между Северна Ирландия и Република Ирландия.По план Великобритания трябва да напусне ЕС на 29 март 2019 г. - почти 3 г. след референдума за Брекзит, след като задейства член 50 през 2017 г. Преговорите за бъдещото партньорство трябва да приключат до октомври тази година.Ако съществени аспекти от бъдещото партньорство не бъдат съгласувани до октомври 2018 г., правителството трябва да поиска ограничено удължаване на периода във връзка с член 50, допълва комисията, в която повечето членове подкрепят оставане в ЕС.Председателят на комисията Хилари Бен заяви, че сега преговорите са в решаваща фаза, тъй като остават 7 месеца за постигане на споразумение по редица важни въпроси.Поддръжници на Брекзит отхвърлиха доклада, отбелязвайки, че комисията се опитва да спре излизането на Великобритания от ЕС.", "date": "2018.03.18", "title": "В Обединеното кралство предложиха отлагане на Брекзит"}
{"url": "https://news.bg/world/venetsuelski-grad-bori-krizata-sas-sobstvena-valuta.html", "text": "Собствена валута вместо националната. Този начин избра западният венецуелски град Елорса, за да се бори с икономическата криза в страната, предаде \"Ройтерс\".Валутата им също носи името на града и национален герой. Властите обясняват замяната с факта, че хората вече са толкова бедни, че боливърът и без това не достига в града. Много венецуелци получават 1 или 2 долара на месец. Венецуела от месеци се намира в тежка икономическа криза. Тя прерасна в масови протести срещу управлението на Мадуро.Президентът на Венецуела Николас Мадуро реши да се  ", "date": "2018.03.18", "title": "Венецуелски град бори кризата със собствена валута "}
{"url": "https://news.bg/press/turski-potok-mozhe-da-mine-prez-balgariya-tets-bobov-dol-sprya-rabota.html", "text": "Проект. \"Сега\":Шефът на Турската асоциация за енергийна икономика: \"Турски поток\" може да мине през БългарияГазовият проект \"Турски поток\" може да мине през България, заяви в интервю за \"Хоризонт\" на БНР президентът на Турската асоциация за енергийна икономика Гюркан Кумбароглу. За да се стигне до това обаче, трябва да има решение на високо ниво, допълни експертът.\"Разбира се, че е възможно. Първата тръба е предназначена за доставки на газ, които да задоволяват нуждите на Турция. Другата тръба ще бъде за доставки на газ за Югоизточна Европа. Засега плановете са тя да минава по турско-гръцката граница, а връзката с България да бъде правена през интерконектора между вашата страна и Гърция\", каза Кумбароглу.\"Възможно е обаче да има и промяна в плана и тръбата директно да стигне до българо-турската граница. В момента България прави всичко възможно да се превърне в газов център на Балканите и да получава синьо гориво през различни тръбопроводи, минаващи през Турция. Ето защо виждам възможността за промяна на трасето като напълно реално, но все пак трябва да има много сериозна икономическа обосновка. Крайното решение трябва да бъде взето на високо ниво\", обясни експертът. Буря. \"Монитор\":Ураганния вятър срути покрив на магазин върху кола в столицата Около 40 сигнала за паднали от силния вятър предмети са подадени на телефон 112 до момента. В София покрив на магазин се срути върху паркирана кола в квартал \"Младост 4\". При инцидента няма пострадали, предаде БНР.Повечето от половината сигнали, подадени на спешния телефон 112, вече са обработени от екипите на пожарната, обясняват от МВР. Най-сериозните от тях са в София. Те са за паднал билборд и за покрив от супермаркет, откъснал се от силния вятър и паднал върху лека кола.До момента в МВР няма информация за пострадали хора. Десетки са и сигналите за паднали дървета в цялата страна, обобщават още от вътрешното министерство. Оттам призовават хората да бъдат внимателни, когато минават покрай високи сгради, както и да приберат от терасите си всички предмети, които могат да паднат и да предизвикат инцидент. Същото се отнася и за собствениците на магазини и складове. Педофили. \"24 Часа\":Педофилите в регистър  Регистър на всички осъдени педофили поиска шефът на отдел \"Трансгранична престъпност\" в ГДБОП Явор Колев по време на форум \"От нас зависи\".След като излежат присъдата си, органите на реда не знаят тези рискови хора какво правят. В другите държави това се следи и е изрично вписано къде работят, за да не може да продължават да експлоатират сексуално деца, обясни комисар Колев. Даде пример с педофил, осъден през 2004 г. Той изтърпял наказанието си, а скоро случайно се разбрало, че държи детски парти клуб. Колев не обяви кое е заведението, но спомена, че рекламно лице му е известен български певец.Само в последната седмица от ГДБОП задържали двама интернет педофили. Единият примамил 13 деца с фалшив фейсбук профил. Момичетата били на възраст от 11 до 13 г. Някои от тях станали жертви на физически посегателства. Ток.\"Сега\":ТЕЦ \"Бобов дол\" спря работа ТЕЦ \"Бобов дол\" е спрял работа напълно в петък вечерта. Това съобщи пред БНР изпълнителният директор на дружеството инж. Емил Христов.Причините за спирането били две - провеждане на профилактика и ниската цена на тока през последните дни.През последните дни на борсата сделките за електроенергия са в интервала 30 - 35 лева за мегаватчас, посочва БНР. Излиза, че при такива цени централата в Бобов дол не може да бъде рентабилна и е по-добре да не работи. Уран.\"Монитор\":Засякоха уран във водата на старозагорско село Концентрации от 0,055 и 0,045 мg/l естествен уран в два водоизточника , ползвани от жителите на старозагорското село Казанка са били засечени от лаборатория на Института за ядрени изследвания и ядрена енергетика към БАН, съобщиха от РЗИ - Стара Загора. Отклонението е с 0,025 m/lмаксимално допустимата за питейни нужди и за готвене. Въведена е забрана за ползване на двата водоизточника, които се намират на територията на централния артилерийски технически полигон \"Змеево\".За нуждите на живеещите постоянно в селото малко над 100 жители ще бъдат закарани водоноски, коментира управителят на старозагорското \"ВиК\"-дружество инж. Румен Райков.Той е категоричен, че до сега подобно завишение не е било установявано, такова липсвало в другите водоизточници извън площите, ползвани от армията за изпитания на боеприпаси. В този район преди 16 години бяха унищожени бойните глави на свалените от въоръжение ракети СС 23 , Скъд и Фрог.От МО през годините много пъти са отричали там да се изпитват боеприпаси с обеднен уран. ", "date": "2018.03.18", "title": "\"Турски поток\" може да мине през България; ТЕЦ \"Бобов дол\" спря работа "}
{"url": "https://news.bg/world/139-opozitsioneri-arestuvani-na-maldivite.html", "text": "Най-малко 139 опозиционери са били арестувани на Малдивите, предаде \"Ройтерс\".Полицията ги е задържала по време на техен неразрешен от властите протест в столицата Мале. Използвани са лютив спрей и сълзотворен газ срещу демонстрантите. На Малдивите бе наложено извънредно положение, което опозиционерите са нарушили с проявата си. Мярката бе наложена през февруари от президента Абдула Ямин и удължена веднъж. Демонстрантите са поискали оставката му. Правозащитната група \"Амнести интернешънъл\" се обяви срещу репресиите над инакомислещи, които имат право на позиция. ", "date": "2018.03.18", "title": "139 опозиционери арестувани на Малдивите "}
{"url": "https://news.bg/world/shvetsiya-othvarli-obvineniyata-na-rusiya-za-novichoka.html", "text": "Шведският външен министър Маргот Валстрьом отхвърли изявленията на Русия, че страната й може би е сред възможните производители на химическия агент новичок, предаде РИА \"Новости\".По думите й, подобни обвинения са неприемливи и необосновани. Тя също така настоява Москва да отговори на британските въпроси относно случая \"Скрипал\". Великобритания, Словакия, Швеция и Чехия са сред най-вероятните източницина химическия агент новичок.Това заяви вчера говорителят на руското външно министерство Мария Захарова. Тя увери, че газът никога не е бил произвеждан в Русия или СССР.Както стана ясно, с новичок е отровен двойният агент Сергей Скрипал, чийто случай обтегна отношенията между Русия и Великобритания. В резултат на това бяха изгонени дипломати, заговори се и за други стъпки. Лондон получи подкрепа от в обвиненията си, че Москва е отговорна за атаката. ", "date": "2018.03.18", "title": "Швеция отхвърли обвиненията на Русия за новичока "}
{"url": "https://news.bg/comments/for-dummies-kak-da-se-sdobiem-s-chastno-selo-i-sobstvena-armiya.html", "text": "Ако сте начинаещ кмет, който иска да се \"окопае\" в топлото кресло и да се отдаде на службата със серия от мандати, но все още не знаете как - хвърлете един поглед в Закона за частната охранителна дейност (ЗЧОД). Ако изпълнявате някои прости указания, които обнародваният наскоро в Държавен вестник закон съдържа, можете да си направите частно феодално владение, при това с минимални усилия и съвсем законно.За да бъде успешен проектът, първото условие е в населеното място полицията да не работи ефективно, да е крайно недостатъчна или неспособна да се справи с битовата престъпност. Достатъчно е да имате няколко случая с вандали, крадци, изнасилвачи, наркодилъри или убийци, потърсили възмездие след чашка домашна ракия. Най-лесно би било, ако ръководите затънтено село, което се \"обхожда\" от районен инспектор веднъж на високосна година. Такива места в България има предостатъчно и сте истински късметлия, ако сте кмет на такава община.Следващата стъпка, която ще ви гарантира много на брой и все успешни мандати, власт и пълно подчинение сред населението, е да сключите договор с частна охранителна фирма, която да пази мира и реда в селото. И най-вече - вашите интереси. Отдавна е казано - който плаща, той поръчва музиката. Добре е да знаете, че частните охранителни фирми предлагат различни услуги - видеонаблюдение, т.нар. жива охрана и много други. Бъдете нащрек за една друга особеност. Някои от служителите на частните фирми са на преклонна възраст и отдавна са пенсионери, а други са младежи, които заработват между лекциите, ако имат умствения капацитет да учат висше. Такива не ви трябват. Има обаче и фирми, които предлагат сериозна охрана от \"батки\" и \"мутро-подобни\", които при добро заплащане и качествени инструкции ще ви гарантират пълен успех. Сключете договор с фирма от последния вид. (Как да избегнете прилагането на Закона за обществените поръчки - четете в друг наръчник или се обадете на кмета от съседната община, ако сте от малкото, които все още нямат опит. - бел. авт.).Преди да започнете да всявате страх и ужас у местното население, много важно е да проведете разяснителна кампания за нуждите от частната охрана. Обяснете подробно на пенсионерите, че с частните охранители, няма да бъдат бити. Домовете им няма да бъдат ограбвани многократно за норматив време, а вратите ще могат да оставят направо отключени - като едно време. Няма да има убийства, защото гардовете ще всяват респект и дори на пияна глава няма кой да им скочи. Припомнете им, че с видеокамерите бигбрадър ще следи всичко и самите те ще забравят за всякакви престъпни помисли, а приходящите обирджии ще бъдат снимани и издирвани като в шерифските филми. Наблегнете на факта, че населението дори няма нужда да се въоръжава с брадви, сатъри, преправени пушки или самоделни пистолети, за да се брани от апашите. Обещайте им, че ще се чувстват отново спокойни и сигурни и ще спят като къпани.След като пуснете охранителите по улиците, имайте предвид, че те имат пълно право \"да колят и бесят\", да вземат закона в свои ръце, да се намесват в конфликти, да предотвратяват инциденти, да стрелят по крадци, да арестуват и водят в полицията убийци. С две думи - имат всички права на униформените. Следващата стъпка е да се молите, дори и да не сте вярващ. Молете се да не стане \"сакатлък\" и вашите охранители да посегнат на някой по-буден, който не само знае какво са лични права, но и е попрочел няколко закона. Молете се престъпността наистина да намелее и ако това се случи, не го отдавайте на капацитета на охранителите, а на страха на населението. Молете се никой да не се сети, че с данъците си вече плаща на държавата за услугата \"сигурност\", а вашата допълнителна сигурност излиза солено. След като приключите успешно и с тази стъпка, вече сте готов за вашия звезден миг.Стъпка последна - задават се избори, а вие си имате частна армия и частно село, при това напълно законно и с минимални усилия. Нещо повече - частните охранители нямат забрана като служителите на МВР и могат да членуват в политическа партия. Най-добре е това да е вашата партия. Вашата охрана ще пази реда по време на вашите избори във вашето частно село. И това ще гарантира успех само за вас. Сега можете да се отдадете на заслужен отдих.Бележка под линия: Всичко това може да се окаже химера - плод на едно крайно недомислено законодателство, което отваря врати не само за корупционни практики, но и за погазване на лични и конституционни права и серия други в урбанизираните територии - на практика всяка община.Справка: В момента в България има 265 общини, следователно ще се появят 265 самостоятелни владения, които ще разполагат със собствена полиция. Освен ако Конституционният съд не се произнесе, че ЗЧОД е противоконституционен и не го отмени. Магистратите вече бяха сезирани от главния прокурор Сотир Цацаров и президента Румен Радев.", "date": "2018.03.18", "title": "For Dummies: Как да се сдобием с частно село и собствена армия"}
{"url": "https://news.bg/education/su-provezhda-kandidatstudentski-izpiti-po-balgarski-ezik-i-fizika.html", "text": "Първата кандидатстудентска сесия на Софийския университет \"Св. Климент Охридски\" започва днес с изпитите по български език и литература и по физика, предаде БНР.Те започват в 9 и 14 часа. Кандидат-студентите трябва да се явят един час по-рано пред залите. Те трябва да носят входящия си номер и документ за самоличност. Мобилните телефони трябва да бъдат предадени на квесторите. Трябва да пишат със син химикал на изпита. Над 1500 кандидат-студенти ще се явят на изпита по български език и литература.Той се състои от две части - тест с 50 въпроса, който носи 70 точки и задача за изграждане на аргументативен текст по даден проблем, който носи максимално 30 точки.Текстът трябва да е с обем до 3 страници. При отказ от писане върху втората част от изпита, точки няма да се присъждат, въпреки верните отговори на задачи от теста.Конкурсният изпит по физика се състои от тест и задача.Срокът за подаване на документи за класиране с посочени в тях желани специалности е от 18 юни до 30 юни 2018 година, напомнят от Софийския университет", "date": "2018.03.18", "title": "СУ провежда кандидатстудентски изпити по български език и физика "}
{"url": "https://news.bg/world/ukrayna-ne-pozvolyava-na-72-000-rusnatsi-da-glasuvat-na-prezidentskite-izbori.html", "text": "На около 72 000 руски граждани не им се позволява да гласуват на президентските избори от украинските власти, съобщават местни медии.Украинците забраниха на руснаците да гласуват заради казуса с полуостров Крим.Според говорителя на руското външно министерство Мария Захарова блокирането на достъпа на руснаците до секциите за гласуване в Украйна е незаконно.По-рано тази седмица украинското вътрешно министерство обяви, че ще предприеме необходимите мерки за блокиране на достъпа на руснаците в Украйна до урните в дипломатическите мисии.Русия заклейми действията, обвинявайки Киев в \"пряка намеса\" във вътрешните дела, докато Централната избирателна комисия окачестви действията на Украйна като \"хуманитарна агресия\".", "date": "2018.03.18", "title": "Украйна не позволява на 72 000 руснаци да гласуват на президентските избори"}
{"url": "https://news.bg/crime/ekipi-proveryavat-shtetite-ot-vyatara-vav-vratsa.html", "text": "Щетите от ураганния вятър във Враца се проверяват от екипи от експерти, съобщи БНР.Припомняме, че до 120 километра в час бяха поривите на вятъра във Враца.Вятърът е отнесъл покрива на къщи в някои села в общината. Прекършени са бетонни електрически стълбове. Сред щетите са и съборени ламаринени огради и са паднали десетки клони и дървета.Пострадали са много автомобили от падащи и летящи предмети. Във Враца ням данни за хора останали без електричество. През нощта обаче захранването на много места е прекъсвало.В пазарджишко пет селища са останали без ток заради скъсани проводници при силния вятър.В Лесичово, Боримечково, Калугерово, Виноградец и Сестримо аварийни групи отстраняват неизправностите в мрежата. До края на деня се очаква да бъде възстановено елктроподаването.", "date": "2018.03.18", "title": "Екипи проверяват щетите от вятъра във Враца"}
{"url": "https://news.bg/world/sobchak-glasuva-i-prizova-krititsite-na-vladimir-putin-da-ne-boykotirat-vota.html", "text": "Руският опозиционен кандидат за президент Ксения Собчак гласува и призова критиците на Владимир Путин да не бойкотират вота, а да гласуват, информира АП.По-рано днес Путин гласува на президентските избори, на които се очаква да извоюва лесна победа.36-годишната бивша телевизионна звезда заяви пред журналисти в Москва, че по-висока подкрепа за Путин на днешния вот ще означава \"по-твърда система\" за руснаците по време на мандата му.Тя се обяви против поискания от лидера на опозицията Алексей Навални бойкот. Държавата забрани на Навални да се кандидатира, тъй като е с присъда. Собчак добави, че \"всеки допълнителен процент\" за Путин е в резултат на тези, които отказват да гласуват или не ги е грижа.Собчок призова критиците на руския лидер да се \"обединят\".Критици смятат, че бившата телевизионна водеща е мълчаливо подкрепяна от Кремъл, за да изглеждат изборите по-демократични. Собчак отрича. Тя е единственият кандидат, който открито критикува Путин.", "date": "2018.03.18", "title": "Собчак гласува и призова критиците на Владимир Путин да не бойкотират вота"}
