{"url": "https://news.bg/int-politics/mezhdu-8-i-18-hil-dushi-protestrirat-v-hamburg-protiv-globalizatsiyata.html", "text": "Между 8 и 18 хил. души протестират под дъжда в Хамбург, за да протестират против глобализацията броени дни преди срещата на върха на Г-20 на 7 и 8 юли, предадоха Ройтерс и Дойче веле.За форума на лидерите на 20-те най-големи световни икономики в града ще бъдат разположени 21 000 полицаи от цяла Германия. Според говорителя на полицията, демонстрацията в Хамбург е напълно мирна.По-рано днес германският канцлер Ангела Меркел заяви, че участниците в срещата на Г-20 ще трябва да се съсредоточат върху устойчивия и инклузивен икономически растеж, вместо върху собственото си благоденствие, информира Ройтерс.В пристанището на Хамбург активисти на Грийнпийс демонстрираха пред товарен кораб с въглища, за да настояват за спирането на използването на въглища за производство на електричество.", "date": "2017.07.02", "title": "Между 8 и 18 хил. души протестрират в Хамбург против глобализацията"}
{"url": "https://news.bg/regions/ot-mrrb-uveryavat-za-11-mln-lv-investitsii-vav-vik-sektora-na-smolyan.html", "text": "Над 11 млн.лв. ще бъдат инвестирани в област Смолян за модернизиране на водопреносната и канализационна система до 2021 г. Парите са по линия на средствата, които генерира ВиК операторът. Това обяви в Девин заместник-министърът на регионалното развитие и благоустройството Малина Крумова, информираха от ведомството.Средствата са заложени в бизнес плана на дружеството, което обслужва 10-те общини в областта, допълни тя. Заместник-министър Крумова подчерта, че нуждите за ВиК-сектора са огромни, а средствата - ограничени. Това е причината да се търсят различни източници на финансиране.Разработват механизъм за финансиране на пречиствателни станции в населени места с еквивалент жители между 2000 и 10 000. Те в момента нямат достъп до безвъзмездни европейски средства по оперативните програми за обновяване на ВиК мрежите и пречистващи съоръжения, защото не отговарят на изискванията.\"Това, което планираме в момента е да създадем фонд, който да финансира дейности, с които да постигнем мерките за качество на водите в по-малките населени места. Идеята е този фонд да покрие празнотата в населените места, които не са допустими бенефициенти по европейските фондове\", обясни зам.-министър Крумова.Предвижда се фондът да обедини средства от различни източници, които могат да финансират ВиК инфраструктура, като например ПУДООС, държавния бюджет и др. институции, като все още не е изяснено как ще се кандидатства. В момента се прецизират мерките и изискванията за изпълнение на такива проекти, които ще бъдат въз основа определените приоритети в регионалните планове, за да не се натоварват хората допълнително\", обясни зам.-министър Крумова.\"Основното предизвикателство пред нас е да се осъзнае нуждата от изграждане на устойчива инфраструктура, която да гарантира доставката на качествена питейна вода и пречистване на замърсената. Нужни са ни милиарди, но и финансов модел за устойчивост на инфраструктурата, както и достъп до качествени услуги на социалнопоносима цена, каза още зам.-министър Крумова.Заместник-министърът на регионалното развитие и благоустройството обясни, че с цената на водата могат да се покрият само част от нуждите на сектора. Тя напомни, че според действащото законодателство, основното изискване е за единна стойност на услугите за доставяне, отвеждане и пречистване на водата в рамките на една обособена територия.\"Заради взетото решение за уеднаквяване на цената на водата в област Смолян е възможно в някои населени места да има повишаване на цената, както в част от община Девин, но в други места тя е понижена\".Според нея не може да се очакват качествени услуги, ако не се генерират достатъчно приходи. \"Няма как да е безплатна водата при условие, че тя се доставя от сложни системи. Затова трябва да има адекватни цени, за да се поддържа тази услуга на високо ниво\", допълни още Крумова.Зам.-министърът отбеляза, че в бизнес плановете на ВиК операторите, които се съгласуват с асоциациите на собствениците (общини и държава), са заложени всички необходими оперативни разходи и предвидените капиталови инвестиции, които ще се реализират в дадена област и не бива да се разглеждат само като цени на водата.Заместник-министър Малина Крумова участва в работна среща в Девин, организирана от местната администрация, в присъствието на кмета на община Девин Красимир Даскалов, областния управител на Смолян Недялко Славов, директора на ВиК- Смолян инж. Мариян Николов и др.Срещата бе по повод разясняване на начина за ценообразуване на питейната вода в Девин. Заради поскъпването с 27 ст. на кубичен метър в общината бе сформиран инициативен комитет, който започна подписка против новата цена.Според областния управител на Смолян, който е и председател на учредената ВиК- асоциация в областта, целта на ценообразуването е да се спази солидарният модел - доставка на качествена вода на добра цена за жителите на област Смолян.Според директора на ВиК-Смолян инж. Мариян Николов, цената на водата в Смолян е една и съща за всички. По думите му се очаква за тази година в община Девин за подобряване на водоснабдяването да бъдат вложени над 80 000 лв. при предвидена инвестиция от 950 хил.лв. за всички общини в област Смолян. Директорът на ВиК дружеството отбеляза, че по време на общественото обсъждане не е бил подаден нито един сигнал срещу новата цена на водата.", "date": "2017.07.02", "title": "От МРРБ уверяват за 11 млн. лв. инвестиции във ВиК сектора на Смолян"}
{"url": "https://news.bg/politics/do-kraya-na-yuli-obyavyavat-obshtestvena-porachka-za-sayta-na-predsedatelstvoto-ni.html", "text": "До края на юли ще бъде обявена обществената поръчка за официалния сайт на Българското председателство, съобщиха от правителството. Това ще стане по всички изисквания на закона и с цялата задължителна и необходима публичност, уверяват от Дирекция \"Комуникация и пресцентър\" на Министерство за Българското председателство на Съвета на ЕС 2018.Затова напълно неверни са твърденията, появили се в медии, че сайтът на Българското председателство няма версия на английски език. Не може да има версия на какъвто и да било език, тъй като въобще не е стартирала процедурата за изграждането на официалния сайт на председателството, обясняват от МС.Проверка на News.bg показа, че наистина няма възможност да се прочете на английски език информацията, поместена на сайта - http://www.eu2018bg.bg/.В момента функционира официална страница на Министерството за Българското председателство на Съвета на ЕС, на която може да бъде открита цялата информация за дейността на екипа на министерството.Традиционно официалните портали на ротационните председателства на Съвета на ЕС се активират до месец преди старта на председателството. Така направиха и естонците, обясняват от ведомството.Както при всички останали официални портали, така и изграждането на българския ще бъде съгласувано с Генералния секретариат на Съвета, тъй като има задължителни изисквания. Пак с Генералния секретариат ще бъде съгласувано и заданието за официалния портал на Българското председателство. ", "date": "2017.07.02", "title": "До края на юли обявяват обществена поръчка за сайта на председателството ни"}
{"url": "https://news.bg/disasters/nyama-opasnost-za-zhivota-na-ranenite-pri-katastrofa-v-turtsiya-balgari.html", "text": "Няма опасност за живота на ранените българи, катастрофирали с бус в събота в Турция, съобщиха от Министерството на външните работи. Това уверява българският консул от посолството ни в Анкара Георги Пантелеев, който е посетил пострадалите.Припомняме, че двама български граждани загинаха, а други шестима бяха ранени при катастрофа в централна Турция, след като микробус със софийска регистрация се сблъска челно с пътнически микробус с турски номера на пътя Кония - Караман.Двама от шестимата пострадали са изписани от болниците, в които са били настанени. Четирима са под лекарско наблюдение в местни болници без опасност за живота. Един от тях е в стабилно състояние и ще бъде изписан в близките дни, на другите трима предстоят операции във връзка със счупени крайници.Установена е самоличността на двамата загинали българи, посолството в Анкара е установило контакт с роднините и оказва необходимото съдействие по транспортиране на тленните останки до родината, увериха от ведомството на Екатерина Захариева.", "date": "2017.07.02", "title": "Няма опасност за живота на ранените при катастрофа в Турция българи"}
{"url": "https://news.bg/politics/parvanov-prognozira-izbori-tri-v-edno-sled-predsedatelstvoto-ni.html", "text": "Президентът не подлежи на парламентарен контрол. Това е имитация, това е по-скоро някакъв морален импийчмънт, опит да се дискридитира президента. Това каза Георги Първанов, президент на България в периода 2002-2012 г. в предаването \"Комбина\" по Нова телевизия.Първанов коментира казуса със самолетите Грипен. Той определи атаката срещу президента Румен Радев от страна на ГЕРБ като \"изсмислена\", \"лишена от основание\".\"Държавният глава има право да се произнася\", настоя Първанов и заяви, че президентът Румен Радев е отговорил достойно и професионално по тази тема.На въпрос дали това е опит на ГЕРБ да свали президента Румен Радев, Първанов посочи, че на този етап това \"намирисва на война между институциите\".\"Твърде рано е да го свалят\", констатира още той и не изключи хипотеза за предсрочни избори \"три в едно\" - парламентарни и президентски.На въпрос за минискуса на този някой, който ги мисли тези неща (припомняме, на 16 юни т.г. премиерът Бойко Борисов бе опериран от минискус - б.р.), Първанов посочи: \"Дай Боже да е някой друг, който е около него. Аз не искам да персонифицирам нещата. Очевидно нещата намирисват на един такъв конфликт между институциите, който освен, че е твърде подранил, е много вреден, много опасен във времето преди българското председателство\", каза Първанов.Избори \"три в едно\", основателят на АБВ предвижда след края на председателството на България - \"не по-рано от провеждането на местните избори, които би трябвало да бъдат 2019 година\".Относно критиките към президента Румен Радев, че в годината на председателството на ЕС е поканил президента Владимир Путин, Първанов коментира с думите: \"Нищо по-естествено от това кръглата годишнина от Освобождението на България, което става с решаващата помощ на руската армия да стане в присъствието на руския президент. Това сме го правили 2003-та, 2008-ма г. От това небето не е паднало. Напротив по-скоро бяха дадени шансове за редица проекти в икономиката, енергетиката. Създадоха се друг тип - равноправни отношения\", посочи Първанов.Той определи като \"грешка\" от историческа гледна точка и \"недипломатично\" изказването на президента Владимир Путин за произхода на кирилицата.", "date": "2017.07.02", "title": "Първанов прогнозира избори \"три в едно\" след председателството ни"}
{"url": "https://news.bg/regions/avariral-kamion-ogranichi-dvizhenieto-po-am-trakiya.html", "text": "Временно е ограничено движението по активната и аварийната ленти при км 135 на АМ \"Тракия\" в посока София.Причината е аварирал товарен камион.Това съобщиха от пресцентъра на АПИ. Движението се осъществява в изпреварващата лента и се регулира от пътна полиция.", "date": "2017.07.02", "title": "Аварирал камион ограничи движението по АМ \"Тракия\""}
{"url": "https://news.bg/regions/vzeti-sa-prevantivni-merki-zaradi-ochakvanite-gradushki.html", "text": " Това каза министърът на вътрешните работи Валентин Радев след провелия се Национален оперативен щаб заради градушките, предаде Агенция \"Фокус\".Министър Радев обясни, че линията на дъжда обхваща Видин, Монтана, Враца и Плевен.  коментира той.Министър Радев заяви, че са се свързали и с Агенцията за борба с градушките. Той подчерта, че от агенцията имат готовност и са пуснали няколко ракети.\"\", каза Радев. Той обърна внимание, че инициативата за Националния оперативен щаб по-рано е била на премиера Бойко Борисов.Радев поясни, че няма опасност от вдигане на нивата на реките вследствие на дъждовете. По думите му те са средно източени заради поливането.", "date": "2017.07.02", "title": "Взети са превантивни мерки заради очакваните градушки "}
{"url": "https://news.bg/int-politics/atentator-ubi-14-dushi-v-irakski-bezhanski-lager.html", "text": "Най-малко 14 души са загинали при атентат в Ирак, предадоха световните информационни агенции.Други 13 души са били ранени. Сред загиналите и ранените има жени и деца. Кървавият акт на насилие е бил извършен в бежански лагер в размирната провинция Анбар. Той се намира западно от град Рамади. Местните власти съобщават, че атентаторът се е самовзривил. Повече от 400 са жертвите в Ирак само за месец юни, други 300 са били ранени. През \"следващите няколко дни\" Ирак ще обяви победа в 8-месечната битка за връщането на втория по-големина град в страната Мосул от джихадистите от \"Ислямска държава\".Това заяви високопоставен командир на иракската армия.Нстъплението на иракската армия бе съпроводено и с интензивни атаки на групировката. ", "date": "2017.07.02", "title": "Атентатор уби 14 души в иракски бежански лагер "}
{"url": "https://news.bg/bulgaria/lokaliziran-e-pozharat-v-ihtiman.html", "text": " Това съобщи комисар Тошко Бързилов, началник на Националния оперативен център на ГД \"Пожарна безопасност и защита на населението\" (ПБЗН), цитиран от Агенция \"Фокус\". обясни комисар Бързилов.Той уточни, че поради тази причина, има много технологично време за погасяването на този пожар. На мястото има екип от пожарната, водоноска, осигурена от Община Ихтиман и два булдозера. каза още комисар Тошко Бързилов.", "date": "2017.07.02", "title": "Локализиран е пожарът в Ихтиман "}
{"url": "https://news.bg/bulgaria/hilyadi-se-sabraha-na-poreden-protest-v-asenovgrad.html", "text": "Пореден многохиляден протест проведе тази вечер в Асеновград, предаде \"Нова\". Той бе обявен по-рано като най-големият от сблъсъците на 26 юни. Днес е петият пореден ден, в който жителите на Асеновград, подкрепени от съмишленици от други градове, протестираха за справедливост и адекватни присъди за виновните.Проявата се проведе при засилено полицейско присъствие. Стигнало се е до сблъсъци. Оператор на bTV е бил нападнат Петър Низамов, по-известен като Перата. По-късно вечерта Низамов е бил обявен за издирване от полицията.Няколко коли на жандармерията се изтеглиха от протеста в Асеновград и тръгнаха към Пловдив. Причината бе станало сбиване между две ромски фамилии в \"Шекер махала\". Кметът на Асеновград Емил Караиванов призова протестиращите .Директорът на Областна дирекция на МВР - Пловдив главен комисар Атанас Илков посочи пред БНТ, че гарантирането на сигурността и обществения ред в Асеновград ще бъде много по-мащабно. По думите му ще бъдат мобилизирани служители на реда, които да не допуснат ескалация на напрежението.Припомняме, в петък в Районният съд в Асеновград реши да . Тогава съдията по делото заяви, че в сблъсъците са участвали още хора, които за момента не са установени. По време на заседанието ", "date": "2017.07.02", "title": "Хиляди се събраха на пореден протест в Асеновград "}
{"url": "https://news.bg/regions/vidimostta-na-am-trakiya-kray-ihtiman-e-namalena-zaradi-pozhar.html", "text": "Видимостта на част от магистрала \"Тракия\" е намалена, няма опасност за трафика. Причината е в пожара, пламнал на сметището на Ихтиман, съобщи Нова телевизия.Огънят е започнал този следобед, преди 14.30 часа и е обхванал и сухи треви и храсти в района. Засега димът не затруднява движението по магистралата. Няма пострадали хора и материални щети. На място вече има пожарникари, които се опитват да потушат пламъците.\"Сметището на Ихтиман се е разгоряло отново. То гори от няколко дни. Беше локализирано, но сега отново, заради високите температури, се е разгоряло\", коментира комисар Тошко Бързилов, началник на Националния оперативен център на ГД \"Пожарна безопасност и защита на населението\".Няма опасност за населението и за движението по автомагистрала \"Тракия\" на този етап\", увери комисар Тошко Бързилов.Малко по-късно от МВР съобщиха, че няма опасност за населението и за движението по автомагистралата.Пожарът в района на сметището е бил локализиран, но днес отново се е възобновил. На място има два пожарни автомобили, три водоноски и фадрома.", "date": "2017.07.02", "title": "Видимостта на АМ \"Тракия\" край Ихтиман е намалена заради пожар "}
{"url": "https://news.bg/regions/ovladyan-e-pozharat-v-kyustendilskite-sela.html", "text": "Напълно е овладян пожарът, който бушува от вчера в района на селата Драговищица и Стенско, съобщи БНР, позовавайки се на полицията в Кюстендил. Пламъците са обхванали около хиляда декара площи - треви, храсти, овощни градини.В потушаването са участвали четири екипа огнеборци, към които са се присъединили и подкрепления от противопожарната служба в Дупница. От общината в Кюстендил са изпратили водоноски. Вода са карали и доброволци - механизатори със собствена техника от двете села.При пожара няма пострадали хора, изгоряла е необитаема вила, както и около 40 декара черешови градини. Спасени са три къщи от квартал \"Ямборово\" на село Драговищица.Причините за пожара се изясняват, като е сигурно, че високите температури, сухото време и вятърът, който често сменял посоката си, са довели до бързото му разрастване. Такова бедствие скоро в района не е имало, коментират местните хора.Припомняме, вчера, 1 юли, на няколко места в страната възникнаха сериозни пожари. Имаше и множество по-малки пожари. Само към 12 часа сутринта пожарникарите в страната бяха реагирали на 68 сигнала за произшествия, .Най-сериозният пожар възникна в Плевен, където след като са се запалили сухи треви в близост до жилищния комплекс \"Дружба\", пламъците обхванаха жилищен блок и други постройки. Стихията унищожи хиляда декара жито.Припомняме и че заради горещините вчера Националният институт по метеорология и хидрология (НИМХ) при БАН предупреди за екстремна опасност за пожари. Опасността важеше за 23 области в страната. Очаква се температурите днес да не достигат толкова високи стойности.", "date": "2017.07.02", "title": "Овладян е пожарът в Кюстендилските села"}
{"url": "https://news.bg/weather/oranzhev-i-zhalt-kodove-za-buri-i-gradushki.html", "text": "Оранжев и жълт кодове са обявени за понеделник заради очаквани значителни валежи, бури и градушки. Това съобщават от НИМХ на БАН. Оранжев код е обявен за областите Велико Търново, Видин, Враца, Габрово, Ловеч, Плевен, Монтана, Разград, Русе и Търговище. Жълтият код е в сила за областите Бургас, Варна, Кърджали, Пазарджик, Перник, Пловдив, Силистра, Смолян, София, София Област, Стара Загора, Хасково, Шумен и Ямбол. Зелен е кодът само за областите Благоевград, Добрич и Кюстендил. Очакваните количества валежи на места ще достигнат 35-65 мм за 12 часа.Те ще продължат и в нощта срещу вторник. Очаква се и значително захлаждане. Максималните температури ще са между 19 и 24 градуса. ", "date": "2017.07.02", "title": "Оранжев и жълт кодове за бури и градушки"}
{"url": "https://news.bg/crime/tova-ne-sa-parvite-problemi-s-myusyulmani-u-nas-prizna-zam-glavniyat-myuftiya.html", "text": " Това разказа зам.-главният мюфтия Бирали Мюмюн за инцидента със семейството му в студиото на \"120 минути\" по bTV.Припомняме, че миналата седмица две момичета нападнаха семейството на Мюмюн пред столичен супермаркет, защото съпругата му носела забрадка.Нападателите по-късно бяха установени и им бяха повдигнати обвинения. Девойките, на не повече от 16-18 години, били подстрекавани от млад мъж, а самият Мюмюн разтървал побоя.\" споделя зам.-главният мюфтия. - .\"\", поясни още той. - признава той.Според него в цялата неприятна ситуация има и някаква мъдрост, защото ако не се беше случило на неговото семейство, този инцидент нямаше да придобие гласност.\", допълва той.По думите му обществото трябва \"да си свери часовника\", защото сме далече от реалността. \" допълва Мюмюн.Той разказа за случай, при който бил на официално посещение във Вършец, където джамията се намирала до местното училище. пита се зам.-главният мюфтия.Той е категоричен, че незабавно трябва да се проведе обществен дебат и подобен тип нападения да се инкриминират. категоричен е Мюмюн.", "date": "2017.07.02", "title": "Това не са първите проблеми с мюсюлмани у нас, призна зам.-главният мюфтия "}
{"url": "https://news.bg/politics/v-mvr-se-sabira-shtabat-za-zashtita-pri-bedstviya.html", "text": "По разпореждане на премиера Бойко Борисов в Министерството на вътрешните работи се събира заседание на щаба за защита при бедствия във връзка с прогнозите за очаквани градушки и наводнения. Това съобщиха от МВР.Ще участват министърът на вътрешните работи, представители на Министерството на земеделието, МО, МРРБ, МОСВ и проф. Брънзов, директор на НИМХ към БАН. Задачата на щаба е да направи оценка на ситуацията и да разпореди превантивни мерки на Единната спасителна система, областните управители и местните власти.Оперативният щаб ще координира действията на институциите предвид очакваните поройни дъждове и градушки, поясниха от МС.Премиерът нареди областните управители да бъдат по местата си и докладват във всеки един момент за ситуацията по региони. Министър-председателят разпореди също при утежняване на обстановката поради метеорологични условия, да бъде информиран незабавно за предприемане на допълнителни мерки.", "date": "2017.07.02", "title": "В МВР се събира щабът за защита при бедствия"}
{"url": "https://news.bg/disasters/nay-malko-8-zaginali-pri-vzriv-na-gazoprovod-v-kitay.html", "text": "Най-малко 8 души загинаха, а 35 са пострадали при взрив на газов тръбопровод в провинция Гуйчжоу в югозападен Китай, предаде агенция Синхуа, цитирана от РИА Новости.По-рано бе съобщено, че два взрива са станали в неделя около 10:44 часа местно време на газопровода в окръг Цинлун.Към момента не се съобщава за причината за взрива.", "date": "2017.07.02", "title": "Най-малко 8 загинали при взрив на газопровод в Китай"}
{"url": "https://news.bg/regions/gradushka-s-razmer-na-oreh-padna-v-pernik-i-sofiya.html", "text": "Градушка с размер на орех падна вчера и днес в Перник и София, предадоха \"Нова\" и Агенция. Заради буря електрозахранването в общините Плевен, Брезник и Радомир е било прекъснато. След жегите от последните дни, днес започна захлаждане, което ще продължи и в следващите дни. Очакват се дъждове, бури и градушки. От МВР обявиха след брифинг днес, че във всички области на страната са били взети мерки, за да се избегнат сериозни инциденти. ", "date": "2017.07.02", "title": "Градушка с размер на орех падна в Перник и София"}
{"url": "https://news.bg/int-politics/svideteli-otlagat-obyavyavaneto-na-smartta-na-glavatarya-na-islyamska-darzhava.html", "text": "Свидетели на убийството на главатаря на \"Ислямска държава\" Абу Бакр ал-Багдади смятат, че трябва да се почака с окончателните изводи за неговата кончина. За това заяви пред агенция Fars зам.-командващият Корпуса \"Стражите на ислямската революция\" (КСИР, елитна част от Въоръжените сили на Иран) ген. Мохаммад Реза Захеди.\"Очевидно ал-Багдади е убит, има свидетелства и потвърждение по няколко признака. За това говорят и руските източници, това заявява и поведението на окръжния главатар на \"Ислямска държава\". Те фактически го оплакват и са в траур. В последното време името на ал-Багдади се споменава в съчетание с понятия като \"скръб\" и \"траур\".Но (с окончателните изводи) трябва да се почака известно време, заяви генералът от КСИР, в коментар за съобщението от последните дни за участието на лидера на \"Ислямска държава\".В четвъртък иранската телевизия разпространи фотографии, които потвърждават гибелта на ал-Багдади. На сайта на радиотелевизионната корпорация ИРИБ бяха поместени две снимки на тялото на главатаря на \"Ислямска държава\" и за сравнение - две други негови фотографии.В средата на юни в Министерството на отбраната на Русия съобщиха, ча в края на май в Сирия в резултат на руски авиоудар по предварителни данни е унищожен лидера на \"Ислямска държава\" и 300 бойци.", "date": "2017.07.02", "title": "Свидетели отлагат обявяването на смъртта на главатаря на ИДИЛ"}
{"url": "https://news.bg/disasters/dron-zatvori-pista-na-letishte-getuik.html", "text": "Появата на дрон на лондонското летище Гетуик наложи затварянето на писта, съобщиха световните информационни агенции. Няколко полета са били пренасочени за други летища. Пътници са коментирали в \"Туитър\" случилото се и са похвалили бързата реакция на компаниите.Съобщава се, че става въпрос за полети на British Airways и EasyJet. Летището вече функционира нормално и тече разследване на инцидента от полицията, е съобщил говорител на Гетуик.", "date": "2017.07.02", "title": "Дрон затвори писта на летище Гетуик"}
{"url": "https://news.bg/int-politics/tramp-s-poredna-ataka-sreshtu-mediite.html", "text": "Поредна атака на американския президент Доналд Тръмп срещу медиите. Той направи това по познатия вече за него начин, с публикация в профила му в \"Туитър\".Там се появи видео колаж, в който той \"бие\" човек с логото на CNN. Оригиналният клип е от 2007 година и там магнатът удря собственика на Световната федерация по кеч.От медията заявиха по-късно, че е тъжен денят, в който американският президент окуражава употребата на насилие, вместо да се занимава с работата си - подготовка на срещата му с руския му колега Владимир Путин, закона за здравепазване и други. Осъждат се подобни изяви, които не съответстват на поста, който Тръмп заема в момента.От там са решени да продължават да вършат работата си и \"препоръчват\" на Тръмп да се занимава със своята. Припомняме, че през последните дни гръмна пореден скандал след остри нападки на държавния глава срещу конкретни журналисти. От Белия дом защитиха позицията му и обявиха, че той се защитава след критики срещу самия него и \"отговаря на удара с удар\".Това даде повод на водещи медии да осъдят поведението на президента и да се усъмнят в психичното му здраве. Припомняме, след като бе назначен за президент Доналд Тръмп започна да използва официалния президентски акаунт в Twitter, но продължи да публикува съобщения от личния си профил. По-рано той бе заявил, че без възможността да представи своите идеи пред обществеността чрез социалните медии той никога не би станал президент на САЩ.", "date": "2017.07.02", "title": "Тръмп с поредна атака срещу медиите "}
{"url": "https://news.bg/health/speshnite-meditsi-hospitalizirali-patsient-za-da-izbegnat-poboy.html", "text": "Случаят с нападението на екип на Спешна помощ не е бил спешен. Това каза в ефира на Нова телевизия говорителят на Центъра за спешна медицинска помощ Катя Сунгарска.Припомняме, вчера екип на спешната помощ беше посрещнат с шамари в столицата заради закъснение от 40 минути.Според Сунгарска при триежирането диспечерът е установил, че повикването може да изчака. \"Случаят не е бил толкова спешен. Лекарката на място е преценила, че няма нужда от хоспитализация. Само и само мир да има е хоспитализиран пациентът, с работна диагноза - съмнение за вирусно заболяване\", посочи тя.При пристигането на линейката близките са били агресивни. \"Шофьорът е казал, че не екипите не могат да се разтроят и линейките идват в първия момент, в който това е възможно. Това е провокирало още повече агресия и е имало шамари от страна на близките към нашия шофьор\", посочи още говорителят на ЦСМП.Припомняме, в края на месец юни спешните медици се обединиха и обявиха, че ще подават масови оставки, ако не се обърне внимание на проблемите с агресията срещу тях.Оказа се, че спешните медици са оставени да действат без нормативна база и защита в случай, че пациентът си потърси правата пред съда. От тяхна протестна декларация стана ясно и че те не са и обезопасени, както се обещаваше. Спешните медици посочват, че те нито се придружават от полицаи, нито са сложени обещаните им паник бутони. Такива бутони трябваше да бъдат монтирани в мобилните екипи и в спешните кабинети на ФСМП, както и в спешните отделения на болниците.Сунгарска уточни, че шофьорът не е пострадал, но лекарката е много стресирана. Заради жегите вчера екипите на Спешна помощ са отработили и реагирали на над 300 повиквания, над 35 са били припадналите. Само за тази нощ повикванията са над 200. \"Има инсулти, инфаркти, починали хора, криминални инциденти. Много са обажданията за високо кръвно и стенокардия в следствие на високите температури. Много пияни, ние през целия ден вчера призовавахме да се внимава с алкохола, да не се употребява. Не е толкова страшно човек да не пие едно денонощие. Над 15 са алкохолно опиянените през тази нощ. Обострят се психическите заболявания, над 10 пъти сме викани за такива проблеми. Множество деца са с високи температури, явно вирусите са се развихрили заради жегите. Белодробните състояние също се обострят\", обобщи Сунгарска.", "date": "2017.07.02", "title": "Спешните медици хоспитализирали пациент, за да избегнат побой"}
{"url": "https://news.bg/regions/po-nov-nachin-formirat-byudzheta-na-stolichna-obshtina.html", "text": "Бюджетът на Столична община ще се формира по нов начин. Вече има предложения, които излизат от специално сформираната, по предложение на Политическа група 5, работна група за промени в Наредбата за бюджета.Досега се работеше на парче, отсега нататък ще се определят първо политиките, които ще бъдат финансирани. Около това решение се обедиха членовете на работната група.Най-вероятно новостите ще влязат за обсъждане в постоянните комиси на СОС до 20 юли т. г.Общинският съветник Симеон Славчев от ПГ5 обяснява, че работната група е свършила своята работа и е внесла предложенията за изменение в Наредбата. Основната промяна е, че в процеса на формиране и утвърждаване на бюджета ще участват активно всички заинтересовани страни.Паралелно с това се постигнат няколко ефекта едновренно. На първо място всички общински съветници ще могат да участват активно при формирането на бюджета на София. Всяка една от ресорните комисии в Столичния общински съвет ще участва при определянето на политиките и дейностите в съответния ресор както при годишния бюджет, така и при 3-годишната бюджетна прогноза. По този начин ще могат да се планират всички дейности във всяка една секторна политика както в краткосрочен, така и дългосрочен план.Освен това според Симеон Славчев ще се постигне и по-голяма прозрачност при разпределянето на парите в София. Гражданите ще могат да участват активно в процеса на формиране и обсъждане на бюджета на Столична община и реално ще могат да дават препоръки и мнение, които да се вземат предвид още в ранна фаза и да се отразят в бюджета. Чрез промените в Наредбата за условията и реда за съставяне, изпълнение и отчитане на бюджета на Столична община се осигурява на практика по-голяма прозрачност при съставянето, изпълнението и отчета на бюджета на София.Така ще се осигури и приемственост във финансирането и реализирането на политиките в дългосрочен план. С промените всяка година ще се планират и извършват конкретни дейности във всички сектори - инфраструктура, транспорт, образование, здравеопазване и т. н.Като пример инж. Славчев посочва ежегодното обсъждане, когато всички районни кметове искат да знаят колко улици ще ремонтират и настояват да им се заложат повече пари. Невъзможно е обаче да се планира тази дейност, защото никой не знае какво ще одобри СОС, бюджетът е рамка, която за съжаление не е разтеглива. С промените обаче, всеки районен кмет ще си дава приоритетите и така всяка година ще се финансира приоритетната секторна политика.С новия начин на формиране на бюджета ще се постигне равномерно развитие на всички райони в София и партийната принадлежност на районните кметове няма да е определяща.", "date": "2017.07.02", "title": "По нов начин формират бюджета на Столична община"}
{"url": "https://news.bg/disasters/zhertvite-na-holerata-v-jemen-veche-sa-1500.html", "text": "Броят на починалите от холера в Йемен достигна 1500 души, предаде Би Би Си.По данни на Световната здравна организация, към 30 юни в страната са регистрирани 246 хиляди случая на заболели от острата чревна инфекция.В началото на седмицата беше съобщено, че болните вече са над 200 хиляди.Според оценки на ООН, към края на август пациентите с холера ще достигнат 300 хиляди.", "date": "2017.07.02", "title": "Жертвите на холерата в Йемен вече са 1500"}
{"url": "https://news.bg/world/sili-na-asad-otnovo-strelyaha-sreshtu-izrael-posledva-otveten-ogan.html", "text": "Голанските възвишения отново бяха обстрелвани от сирийска територия, израелските военни отговориха на огъня, предадоха информационните агенции.\"В отговор на снарядите, изстреляни по-рано срещу Израел от Сирия, силите на Армията за отбрана на Израел атакуваха артилерийски позиции на сирийските военни, откъдето беше произведена стрелбата.\" - се казва в изявление на израелското командване.Израел ще търси отговорност от сирийския режим за всяко нарушаване на своите граници и ще действа според тези обстоятелства, коментира бригаден генерал Ронен Манелис.", "date": "2017.07.02", "title": "Сили на Асад отново стреляха срещу Израел, последва ответен огън"}
{"url": "https://news.bg/bulgaria/priklyuchi-chastichniyat-mesten-vot-v-antonovo-trastenik-i-yabalkovo.html", "text": "Приключиха частичните местни избори, които се проведоха днес в Антоново, Тръстеник и Ябълково, предаде Агенция \"Фокус\".Изборният ден е преминал спокойно. Не се съобщава за сериозни нарушения. При 62.3% избирателна активност приключиха частичните местни избори в община Антоново. Общо гласувалите са 3190 от 5121, имащи право на глас. В кметската надпревара участваха трима кандидати. Това са кандидатът на БСП Цветелина Станкова, издигнатият от ДПС Хайредин Мехмедов и Али Алиев от ГЕРБ.Извънредният вот бе насрочен, защото досегашният градоначалник, Танер Али, бе избран за народен представител.При 54% избирателна активност е приключил вотът в ивановското село Тръстеник.Гласували са общо 639 човека от 1166 имащи право на глас.Кандидатите бяха Атанас Атанасов, издигнат от ГЕРБ, Ивайло Христов - кандидат на БСП, Айгюле Мехмедова от ДПС и Ивайло Игнатов, издигнат от ПП \"Воля\".До изборите се стигна след като кметът почина през март тази година. При 63.93% избирателна активност приключиха частичните местни избори в димитровградското село Ябълково. Общо гласувалите са 716 от 1120, имащи право на глас.До извънредните избори се стигна след като ОИК прекрати предсрочно пълномощията на кмета Антон Илиев в края на миналата година. Тогава при проверка се оказа, че той не е представил документ за прекратяването на участието си в търговско дружество.За кмет се състезаваха Вангел Попов от ГЕРБ и независимият Костадин Атанасов.", "date": "2017.07.02", "title": "Приключи частичният местен вот в Антоново, Тръстеник и Ябълково "}
{"url": "https://news.bg/weather/zahlazhdaneto-idva.html", "text": "След високите температури вчера днес времето ще бъде по-приятно според синоптиците. Очаква се температурите да са по-поносими със стойности между 33 и 38 градуса.Очаква се и заоблачаване. В Северозападна България през нощта срещу понеделник ще се развие купесто-дъждовна облачност, която ще донесе гръмотевични бури. Очаква се на много места да има интензивни валежи, а в някои район е възможно и да падне градушка.Жълт код заради опасните валежи ще има в 6 области в Северозападна България, където може да паднат над 30 литра на квадратен метър. В същото време остава код жълто за високи температури в 17 обрасти в страната. Температурите ще са приблизително между 33 - 38 градуса.По Черноморието днес времето ще бъде идеално за плаж с температури между 27 и 30 градуса. Температурата на водата ще бъде около 25 градуса.В планинските райони времето също ще бъде предимно слънчево. На връх Мусала се очаква термометрите да показват между 14 и 17 градуса. На връх Вихрен - между 14 и 17 градуса, а на Безбог - между 16 и 22 градуса.Синоптиците предвиждат солидни валежи в някои райони в понеделник, особено в западните и северозападните части на страната. Захлаждането ще премине и към източните части на България. Температурните стойности утре в Западна България ще са около 25 градуса, а на югоизток термометрите може да достигнат и до 33 градуса.", "date": "2017.07.02", "title": "Захлаждането идва"}
{"url": "https://news.bg/bulgaria/zapochva-remontat-na-stolichniya-bulevard-praga.html", "text": "От днес до 15 август столичният булевард \"Прага\" (между бул. \"Пенчо Славейков\" и Петте кьошета) ще бъде затворен за основен ремонт, предаде bTV. При реконструкцията ще бъдат подменени изцяло пътната настилка, тротоарите, водопроводната мрежа и осветлението.Заради затварянето на бул. \"Прага\" се променя движението на тролейбусните линии №2, 9 и 8, и на автобус № 260:Тролейбусна линия 2 ще е скъсена от ж.к. \"Бъкстон\" по маршрута си до Центъра по хигиена - двупосочно;Тролейбусна линия ТБ 2А - от ж.к. \"Хаджи Димитър\" по маршрута на тролейбусна линия № 2 до кръстовишето с бул. \"Прага\", надясно по бул. \"Ген. М. Д. Скобелев\", по ул. \"Опълченска\", наляво по ул. \"Охрид\", надясно по бул. \"Ген. Н.Г. Столетов\" до Пета градска болница. В обратна посока движението ще е от Пета градска болница, надясно по бул. \"Княгиня Мария Луиза\", надясно по ул. \"Опълченска\", по бул. \"Ген. М. Д. Скобелев\" до бул. \"Васил Левски\" и по маршрута си;Тролейбусна линия 8 - скъсена от УМБАЛ \"Св. Анна\" до \"Площад на авиацията\" - двупосочно;Тролейбусна линия ТБ 8 А - от ж.к. \"Гоце Делчев\" по маршрута на тролейбусна линия № 8 до Центъра по хигиена - двупосочно;Тролейбусна линия 9 - от пл. \"Сточна гара\" по маршрута си до бул. \"Патриарх Евтимий\", надясно по бул. \"Ген. М. Д. Скобелев\", по ул. \"Опълченска\", наляво по ул. \"Охрид\", по ул. \"Подп. Калитин\", надясно до надлез \"Надежда\". В посока пл. \"Сточна гара\" - от надлез \"Надежда\" по бул. \"Княгиня Мария Луиза\", надясно по ул. \"Опълченска\", по бул. \"Ген. М. Д. Скобелев\" до бул. \"Васил Левски\", наляво по ул. \"Г.С.Раковски\" и по маршрута си;Автобусна линия А 260 - от кв. \"Горна Баня\" по маршрута си до пл. \"Руски паметник\" - двупосочно;Разкрива се временна автобусна линия А-2ТБ - от обръщателното ухо при ВМА, надясно по ул. \"Георги Софийски\", наляво по бул. \"Пенчо Славейков\", надясно по бул. \"Ген. Е.И. Тотлебен\" до пл. \"Руски паметник\" - двупосочно.Заради ремонта са предвидени промени в организацията на движението, които ще са в сила до 24 ч. на 15 август:- забранява се влизането на пътни превозни средства по бул. \"Прага\" между бул. \"Ген. М. Д. Скобелев\" и бул. \"Пенчо Славейков\";Забранява се престоят и паркирането на пътни превозни средства по:- бул. \"Пенчо Славейков\" между ул. \"Св. Иван Рилски\" и ул. \"Св. Г. Софийски\" - западна страна;- ул. \"Шандор Петьофи\" между ул. \"Христо Станчев\" и ул. \"Цар Петър\";- ул. \"Доспат\" между ул. \"Св. Ив. Рилски\" и ул. \"Стрешер\".", "date": "2017.07.02", "title": "Започва ремонтът на столичния булевард „Прага”  "}
{"url": "https://news.bg/int-politics/papata-prizova-kam-reshavane-na-krizata-vav-venetsuela.html", "text": "За демократично решаване на кризата във Венецуела се обяви папа Франциск, предаде АФП. Той настоя на продължаващото насилие в страната да бъде сложен най-сетне край. Деветдесет са вече жертвите при провеждащите се месеци наред протести срещу управляващите. Те обаче обвиняват външни сили за случващото се в страната. Президентът Николас Мадуро, който наследи Уго Чавес през 2013 г., настоява за гласуване в специално конституционно събрание на 30 юли за изменение на конституцията на страната в опит да ограничи влиянието на опозицията в парламента.", "date": "2017.07.02", "title": "Папата призова към решаване на кризата във Венецуела "}
{"url": "https://news.bg/health/razlikata-v-kachestvoto-na-bebeshkite-pyureta-mozhe-da-ima-seriozni-posledstviya.html", "text": "\"Всички експерти сме разтревожени от двойния стандарт при храните.\" Това каза пред БНТ водещият специалист по хранене и диететика и преподавател в Медицинския университет проф. Донка Байкова .Тази теза изложи и д-р Йордан Войнов, бивш началник на Агенцията по безопасност на храните, който визира данните от проведените сравнителни изследвания в бебешките пюрета, където се констатира завишаване на мазнините в детските пюрета за сметка на протеините. По думите му това води до затлъстяване, диабет, сърдечни заболявания. \"Нашите деца втора ръка ли са\", попита д-р Войнов.Припомняме, преди около месец БАБХ започна , закупени в България и в Германия, за да установи дали съответстват като съдържание и като етикет. Проверените групи храни са шоколад, безалкохолни, местни, млечни и детски храни.При проверката бяха открити разлики в продуктите, които се консумират на европейския и на българския пазар. В изследването са обхванати идентични продукти и марки, а нарушения бяха открити още при етикирането на 7 продукта.От изследваните 31 вида продукти от пет категории, в 16 случая бяха констатирани и значително по-ниски цени в Европа. Тогава министърът на земеделието, храните и горите Румен Порожанов отбеляза, че най-фрапантна е разликата в закупени две детски пюрета - едното с 90% по-висока цена, а другото със 107%. Министърът бе категоричен, че това е неприемливо, тъй като пюретата са и с констатирано различно съдържание.По думите му най-фрапантна е разликата в закупени две детски пюрета - едното с 90% по-висока цена, а другото със 107%. Министърът бе категоричен, че това е изключително неприемливо, тъй като в пюретата са и с констатирано различно съдържание.Според Байкова установеният различен състав при 23% от изследваните храни категорично буди тревога. \"Бих искала наистина да уеднаквим тези стандарти, защото преди години още, мисля че от 2011 г. досега не съм спирала да говоря за различия - едни бяха печивата в Италия, които по време на Великденските празници ги внасят и у нас\", допълни тя. Според професорът такъв проблем се наблюдава и с козметичните продукти и перилните препарати. \"Храните са най-мощният фактор, който модулира обменните процеси. 60% от заболяемостта от социално значимите хронични и незаразни болести се дължат именно на храните и питиета\", обясни Байкова.\"Няма нарушения груби, има двоен стандарт по отношение на изискванията за качество, за пълноценност\", посочи Байкова. В заключение тя наблегна да се избягват заместителите в храните, които се използват вместо есенциалните жизнено важни съставки за човешкия организъм.", "date": "2017.07.02", "title": "Разликата в качеството на бебешките пюрета може да има сериозни последствия "}
{"url": "https://news.bg/regions/katastrofa-v-rayona-na-kresnenskoto-defile.html", "text": "Катастрофа по пътя I-1 Симитли - Кресна, в района на Кресненското дефиле.Към 12.29 движението в района на инцидента е възстановено, съобщи Агенция \"Пътна инфраструктура\".Към момента няма информация за пострадали.С оглед на интензивния трафик, който беше отчетен вчера, 1 юли, на ГКПП \"Кулата\" в посока Гърция, е възможно образуването на големи колони от прибиращите се автомобили.", "date": "2017.07.02", "title": "Катастрофа в района на Кресненското дефиле"}
{"url": "https://news.bg/society/pozharnata-nabira-dobrovoltsi.html", "text": "Регионалните дирекции на \"Пожарна безопасност и защита на населението\" в страната търсят доброволци в сезона на горещините.В отрядите на пожарните служби има около 3 000 свободни места, съобщи БНТ. Това отваря възможност желаещите да съдействат при големи пожари и други да кандидатстват в общините.Всички одобрени ще преминат курс по пожарогасителна и спасителна дейност, както и курс по оказване на първа помощ, за случите, при които в инцидентите има пострадали.За свободните позиции може да кандидатства всеки пълнолетен, неосъждан и клинично здрав българин. Доброволците ще получават заплата за периода, в който се обучават. Заплаща се и участието в спасителни операции до 15 дни в годината.Припомняме, вчера, 1 юли, на няколко места в страната възникнаха сериозни пожари. Имаше и множество по-малки пожари. Само към 12 часа сутринта пожарникарите в страната бяха реагирали на 68 сигнала за произшествия, .Най-сериозния пожар възникна в Плевен, където след като са се запалили сухи треви в близост до жилищния комплекс \"Дружба\", пламъците обхванаха жилищен блок и други постройки. Стихията унищожи хиляда декара жито.Припомняме и че заради горещините вчера Националният институт по метеорология и хидрология (НИМХ) при БАН предупреди за екстремна опасност за пожари. Опасността важеше за 23 области в страната. Очаква се температурите днес да не достигат толкова високи стойности.Според Ясен Цветков, който е доброволец към пожарните служби в София от няколко дни, е изключително важно да се помага в подобни моменти. По думите му чувството, че човек може да бъде полезен и да помогне на някой, който има нужда от помощ, е абсолютно достатъчно да мотивира човек да се присъедини към такава инициатива.", "date": "2017.07.02", "title": "Пожарната набира доброволци"}
{"url": "https://news.bg/crime/sprechkvaniya-s-romi-v-karlovskoto-selo-slatina.html", "text": "Двама мъже от ромски произход са задържани заради побой в село Слатина, община Карлово, област Пловдив. В побоя няма сериозно пострадали.Скандалът е станал в деня на събора в селото, в близост до реката. Ромите, които употребили солидно количество алкохол по време на събора, нападнали местните жители, съобщи Нова телевизия.След намеса на органите на реда в Слатина са отведени за разпит 10 души. След разпитите в ареста останали двама мъже.В селото са изпратени полицаи и жандармерия, която да предотвратят евентуални спречквания. По думите на директора на Областната дирекция на МВР в Пловдив Атанас Илков положението в селото спокойно и няма напрежение. Все пак жандармерията ще остане в селото превантивно.", "date": "2017.07.02", "title": "Спречквания с роми в карловското село Слатина"}
{"url": "https://news.bg/crime/nelegalen-migrant-se-e-zadushil-v-tir-patuvasht-kam-balgariya.html", "text": "Нелегален мигрант е починал от задушаване в ТИР, пътуващ към Бългрия. Камионът е бил спрян за проверка на ГКПП Капъкуле, съобщи БНТ.Турските гранични власти по сигнал предприели проверка на ТИР, който пристигнал на ГКПП Капъкуле на път за България. В ремаркето на ТИР-а били укрити 7 мигранти.На наша територия няма сигнал за такъв инцидент, заявиха от МВР пред News.bg.Единият от бежанците, 40-годишен мъж, е починал по пътя към границата от задушаване. Останалите шестима са изпаднали в безсъзнание заради липсата на въздух. Те са откарани в болницата в Одрин, като петима от тях вече са изписани, но лечението на един продължава.При разследването е установено, че мигрантите са от Пакистан и Афганистан. Не се съобщава самоличността на шофьора на ТИР-а. ", "date": "2017.07.02", "title": "Нелегален мигрант се е задушил в ТИР, пътуващ към България"}
{"url": "https://news.bg/regions/peti-den-na-protesti-v-asenovgrad.html", "text": "Подготвя се най-големият протест в Асеновград след . Днес, 2 юли, е петият пореден ден, в който жителите на Асеновград ще протестират за справедливост и адекватни присъди за виновните.Очаква се тази вече в Асеновград да се съберат най-много хора, между които ще има и жители от други населени места. Възможно е и протестът да бъде подкрепен от футболни запалянковци и рокери, съобщи bTV. Кметът на Асеновград Емил Караиванов призова протестиращите .Директорът на Областна дирекция на МВР - Пловдив главен комисар Атанас Илков посочи пред БНТ, че гарантирането на сигурността и обществения ред в Асеновград ще бъде много по-мащабно. По думите му ще бъдат мобилизирани служители на реда, които да не допуснат ескалация на напрежението.Припомняме, в петък в Районният съд в Асеновград реши да . Тогава съдията по делото заяви, че в сблъсъците са участвали още хора, които за момента не са установени. По време на заседанието всичките 9 задържани не са признали вината си.Вчера, 1 юли, протестите в Асеновград преминаха без инциденти. Гражданите призоваха за организирането и провеждането на кръгла маса в Асеновград, на която да се обсъдят законодателни промени за улесняването на интегрирането на ромите.Протестът ще започне в 20 ч., а шествието - в 21 ч. Освен справедливост жителите на Асеновград искат и премахване на , както и създаването на общинска полиция.", "date": "2017.07.02", "title": "Пети ден на протести в Асеновград"}
{"url": "https://news.bg/press/zhegata-vze-zhertvi-evropa-se-prosti-s-helmut-kol-karakachanov-iska-10-godishno-razsrochvane-na-plashtaniyata-za-samoletite.html", "text": "Горещините и последиците от тях са водеща тема за неделните вестници.\"Броят на хората с топлинни удари и прегрявания ще расте поне до неделя, отсече главният държавен здравен инспектор д-р Ангел Кунчев пред \"Фокус\". Колегите от Спешните центрове могат да дадат по-точна информация, но не, няма как да спадат. Броят на хората, които търсят помощ по повод на такива топлинни прегрявания и топлинни удари очевидно ще расте, поне до неделя. Дано тази прогноза за времето наистина се сбъдне и отидем към нормализация\", обясни д-р Кунчев. По думите му хората знаят опасностите и какво трябва да се прави, но невинаги знанието се претворява в практика. Има и такива, при които няма как, поради служебни задължения, лични ангажименти, се налага да излизат. За тях важат тези правила, които вече посочих\", каза още д-р Ангел Кунчев...\" - в. \"Стандарт\".\"В цялата страна има колабирали от жегата, най-високата температура е измерена в Русе. В средата на деня, за който е в сила червен код за горещини в по-голямата част от страната, най-висока температура и рекордна за града е отчетена в Русе. Термометрите на русенската хидрометеорологична станция показват 43.3 градуса по Целзий на сянка в 15 ч., което е рекорд за тази дата, надминавайки отчетените през 1963 г. 37.2 градуса... До 15 ч. Метеорологичната служба на БАН, цитирана от Агенция \"Фокус\", регистрира екстремни температури също и в Сандански, където термометрите са показвали 41 градуса, както и в Плевен, Ловеч и Свищов, където са измерени 40 градуса. В Хасково, Кюстендил, Силистра, Кнежа и Лом са измерени 39 градуса, а в Кърджали, Гоце Делчев и Сливен температурата е била 38 градуса. В София са измерени 37.4 градуса...\" - в. \"Дневник\".\"В Плевен е поcтигнат темпеpатypен pеĸоpд за този ден за пеpиод от над 115 години наcам. Това cъобщи cиноптикът Николай Ятанcки от плевенcкия филиал на Националния инcтитyт пe метeоpология и xидpология /НИМХ/ пpи БАН, цитиpан от БТА. Измеpени cа 40 гpадycа темпеpатypа на въздyxа на cянкa към 15.00 чаcа, ĸоето е по-виcокa темпеpатypа c 3 гpадycа, в cpавнение c мaкcималната, която е била измеpена за този ден пpез 1963 година...\" - в. \"24 часа\".\"5 жертви на жегата за по-малко от ден В рамките на по-малко от три часа жегата в столицата е отнела 5 човешки живота. Сред починалите е 75-годишен мъж, който решил да тича в парка. Той е починал на място, съобщи бТВ. Към 12.20 часа 178 души са колабирали заради високите температури навън. В спешна помощ са получени общо 179 повиквания заради хора, чието здравословно състояние се е влошило заради горещините... От Спешна помощ напомнят, че в толкова горещо време трябва да се пие много вода, да се избягват алкохола и тежките храни.\" - в. \"Сега\".%Обявена е изключителна опасност от пожари в голяма част от страната. В Благоевград взимат превантивни мерки. За наблюдение на евентуално възникнали пожари ще се използва и дрон. С 9 кули за видеонаблюдение Югозападното държавно предприятие ще се бори с горските пожари тази година. Кулите са разположени на най-високите точки в най-пожароопасните точки в горите в Югозападна България. На тях са разположени камери, които показват какво се случва в радиус от 10 километра. Освен картина, те дават информация и за температурата на почвата там, където посочи операторът от центъра за контрол.\"Когато имаме вторично или малко запалване, когато температурата е между 45 и 70 градуса, това квадратче става оранжево, а когато е темп над 70 градуса става червено, което означава че имаме реално запалване.\", обясни пред БНТ експертът по пожарна безопасност в ЮЗДП Румен Гаврилов. Кулите и видеонаблюдението обхващат 65% от горите и гарантират мигновена реакция на горските служители при бедствие. Разбрали бързо за пожарите, те стигат за около 30 минути до засегнатата точка. В горите в момента се извършват горско-стопански мероприятия за предотвратяване на горските пожари. \"Това са обозначителни табели, това са ивици, прегради, всичко това, което е свързанo с проекта за опазване на горите от пожари.\", обясни Румен Гаврилов. От службата за Пожарна безопасност съветват при пожар в гората никога да не се предприема самостоятелно гасене, а веднага да се потърси помощ. Пожарът в гората може да възникне и без човешка намеса. Обикновено това се случва при буря, придружена с мълнии. Стъкло също може да предизвика огън, защото при силно слънце то превръща слънчевите лъчи в огън. Такива случаи обаче са редки. 90 процента от горските пожари през миналата година са след човешка небрежност. Вече са проведени разговори между българските и македонските горски служби за съвместни действия. Такива се налагат, когато избухне горски пожар близо до границата. В такива случаи служители от двете държави ще се борят заедно със стихията.\" - в. \"Труд\".Прощаването с обединителя Хелмут Кол също е след актуалните теми на всекидневниците.\"Един голям европеец! Светла му памет! Това написа министър-председателят Бойко Борисов в съболезнователната книга по повод кончината на Хелмут Кол, съобщиха от правителствената информационна служба...\" - в. \"Стандарт\".\"Официална церемония в памет на бившия германски канцлер Хелмут Кол, който почина на 16 юни, се проведе в Европейския парламент в Страсбург. България е представена от министър-председателя Бойко Борисов. Кол е архитект на обединението на Германия. Той играе важна роля в прекратяването на Студената война и посредничи в диалога между Брюксел и Вашингтон.\" - в. \"Труд\".\"Животът на милиони хора би бил много по-различен без Хелмут Кол, включително моят.\" Това заяви германският канцлер Ангела Меркел, живяла в бившата ГДР, на церемонията в Европейския парламент в Страсбург преди погребението на бившия канцлер Хелмут Кол. Германският канцлер, управлявал 16 години, е наричан \"обединителят на Германия\" и смятан за политик с огромен принос за разширяването на ЕС, почина на 16 юни на 87-годишна възраст. \"Скъпи Хелмут Кол, благодарение на теб аз стоя тук днес. Благодаря за шанса, който ти направи възможен за мен и много хора\", добави Меркел.\" - в. \"Дневник\".\"Хелмут Кол бе истински европеец и приятел. Европа му дължи много\", заяви по време на погребението председателят на ЕК Жан-Клод Юнкер - единственият настоящ лидер в Европа, който е работил с Кол, докато е бил канцлер, предаде \"Фокус\". \"Без Хелмут Кол съдбите на милиони, живеещи оттатък Стената до 1990 г., щяха да бъдат напълно различни. Моят също, разбира се\", заяви германският канцлер Ангела Меркел. Тя допълни, че се прекланя пред своя политически ментор. Бившият американски президент Бил Клинтън също бе на церемонията. Той изтъкна, че Кол \"ни даде шанс да участваме в нещо по-голямо от самите нас\". \"Обичах този човек, защото искаше да създаде свят, в който никой да не доминира\", каза той. 87-годишният Кол почина на 16 юни. Той бе най-дълго управлявалият канцлер съвременна Германия от 1982 до 1998 г. След церемонията Хелмут Кол ще бъде погребан в германския град Шпайер. Хеликоптер на федералната германска полиция върна ковчега с тленните останки на \"стария канцлер\" Хелмут Кол в родния му град Лудвигсхафен, провинция Рейнланд-Пфалц, съобщава националният ежедневник Die Frankfurter Allgemeine Zeitung. Машината, която излетя след европейската паметна церемония в Страсбург, Франция, се приземи в следобедните часове на специално обособен от правоохранителните органи терен...\" - в. \"Сега\".Вестниците продължават да следят скандала с новите изтребители за армията.\"Аз иcкaм да pазcрочим плащанията за изтpебителите за минимyм 8 години, а в xода на pазговоpите може да ги напpавим и 10 или 12 години\". Това заяви пpед NОVА миниcтъpът на отбpаната Кpаcимиp Каpакaчанов.\" - в. \"24 часа\".\"България ще се стреми за разсрочване на плащанията за новите изтребители за най-малко 8 години. Това се разбра от думите на вицепремиера и министър на отбраната Красимир Каракачанов пред \"Нова телевизия\"... Според него при плащания за 5 години, каквато е била отхвърлената оферта за Ф16, натоварването върху бюджета ще бъде голямо. Попитан има ли съмнения за корупция при избора на \"Грипен\", той заяви, че няма информация...\" - в. \"Дневник\".\"Искането на импийчмънт се случва при определени обстоятелства, заяви председателят на парламента Димитър Главчев в интервю за \"Дарик\" по повод на нападките, които си размениха от ГЕРБ и президента Румен Радев. Главчев бе категоричен, че комисията, която проверява процедурите при разглеждане на офертите за нови изтребители, няма нищо общо с президента. Решението за стартиране на разговори по темата беше взето по време на служебното правителство, когато няма парламентарен контрол, и това беше един от мотивите за създаването на комисията, коментира Главчев. Той посочи, че е бил изненадан, когато от БСП свързали името на президента с комисията. Целта на всяка една временна комисия е да установи факти и обстоятелства. Не можем да прогнозираме какво ще излезе като резултат. Достатъчно е, че се появиха съмнения за лобизъм за изтребителите, за да бъде създадена конкретната комисия. Най-голямото съмнение е отпадането на офертата на един от кандидатите по причини, които не са ясни. Парламентът е мястото, където трябва да се изчистят тези въпроси, каза председателят на Народното събрание. Той коментира и случката от миналата седмица, когато Цветан Цветанов и народни представители от ГЕРБ не бяха допуснати на среща на кмета на Свищов с президента Румен Радев. \"Аз не знам какви са подробностите, но кой е поканен решава кметът на населеното място. Не съм присъствал, не знам какъв е бил форматът, но те са имали покани от домакина и не са били само представители на ГЕРБ. Странно впечатление ми направи случилото се\", посочи Главчев.\" - в. \"Стандарт\".", "date": "2017.07.02", "title": "Жегата взе жертви, Европа се прости с Хелмут Кол, Каракачанов иска 10-годишно разсрочване на плащанията за самолетите..."}
{"url": "https://news.bg/world/v-braziliya-zadarzhaha-narkobaron-ukrival-se-30-godini.html", "text": "В Бразилия е задържан наркобаронът Луис Карлос да Роча, наричан Бялата глава, предаде Би Би Си.Той се укриваше от властите близо 30 години, с променена външност след пластична операция.От полицията съобщиха, че той е приел и друго име - Витор Луис де Мораес.При експертиза на снимки на Роча и Мораес е установено, че става дума за един и същи човек.В операцията по задържането му са участвали 150 служители на реда.Роча оглавяваше една от най-големите наркоимперии в Латинска Америка. Според експертни оценки, всеки месец организацията му е произвеждала до пет тона кокаин, който е пласиран в САЩ и Европа.Срещу наркобарона има обвинения за пране на пари, международен наркотрафик, фалшифициране на документи, организиране на престъпна група.Той може да получи над 50 години затвор.", "date": "2017.07.02", "title": "В Бразилия задържаха наркобарон, укривал се 30 години"}
{"url": "https://news.bg/world/80-ot-zhitelite-na-london-ne-iskat-hard-brexit.html", "text": "Проучване показва, че 6 от 10 британци искат да запазят европейското си гражданство след Брекзит. Британците все повече искат да запазят и правото си свободно да пътуват, живеят, работят и учат в рамките ЕС, съобщи Ройтерс.Много от гражданите на Обединеното кралство били готови да плащат големи суми, за да могат да продължат да пътуват свободно в ЕС.Проучването е ръководено от Лондонското училище по икономика и политически науки.Хората на възраст между 18 и 24 години са подкрепили най-сериозно идеята за прекратяването на Брекзит. 84% от тях са посочили, че искат и да запазят гражданството си в ЕС в допълнение към британското си гражданство.Това заявява и около 80% от населението на Лондон според проучването.Припомняме, вчера, 1 юли, хиляди хора се събраха на протест в центъра на Лондон. Гражданите се обявиха против правителството и икономическата политика на Великобритания. Протестиращите поискаха и оставката на министър-председателя Тереза Мей.", "date": "2017.07.02", "title": "80% от жителите на Лондон не искат \"hard Brexit\""}
{"url": "https://news.bg/energy/ekoministarat-ochakva-derogatsii-po-novata-evrodirektiva-za-tets-ovete.html", "text": "Има голяма вероятност България да се възползва от дерогации (частична отмяна на приетите нормативни правила - б.р.) по новата европейска директива. Евродокументът задава по-високи екоизисквания към централите. Това заяви пред БНР министърът на околната среда и водите Нено Димов.Новите завишени изисквания, които са приети от ЕС, се отнасят до новоизградени централи. За съществуващите централи има повишаване с около 1 % на изискването за пречиствателни системи - от 96% очистката е станала 97%. Има един член, които е изключително важен за България. В него се казва, че централи, които работят на въглища и имат обективни причини, могат да ползват дерогации - това е частичната отмяна на законовите изисквания, свързани с отклонение от нормите, заяви Димов.Има трите критерия, които кумулативно трябва да бъдат изпълнени. Първият е техническото състояние - българските ТЕЦ-ове от басейна на \"Марица-изток\" отговарят изцяло на това, поясни той.Вторият е географското положение, т. е. че имаме български въглища, които се намират в района. Третото условие е това да не влошава екологичната обстановка в района, която за съжаление към днешната дата не се изпълнява, обясни екоминистърът.Ние имаме два от трите критерия и трябва да се справим с третия критерий, обясни той. Знаете, че в района на Марица Изток има превишаване на серните окиси, но тук е още един плюс, който е за България - на практика директивата дава възможност за дерогации само когато говорим за серни окиси, точно случая, в който попадат нашите централи. Т. е. ние имаме много голяма степен на вероятност да се възползваме от тази дерогация, стига да се справим с третия критерий.Нено Димов обясни, че директивата все още не е публикувана, но операторите на централите трябва да започнат своя анализ. Възможността се дава централа по централа и срокът за доказване е 6 месеца от влизането на документа в сила.По отношение на превишаването на нормите на замърсяване на въздуха и опасността на България да бъдат наложени санкции от ЕС за това, министърът заяви, че качеството на въздуха непрекъснато се подобрява. Всяка следваща година показателите са по-добри, но все още не са достигнали, тези, които трябва да бъдат според европейското и в частност българското законодателство.Така че тенденцията е очевидна, но резултатът все още не е постигнат. За да ускорим тази дейност, са предприети две действия. Първото е още при предишното правителство \"Борисов-2\" е сключен договор със Световната банка, която да направи цялостно обследване за мерките, които трябва да бъдат приети на държавно ниво, там, където общините не могат да се справят.Първият междинен резултат от това проучване очакваме през есента на 2017 година, а окончателното през зимата на 2018 година. Основните източници на замърсяване на въздуха с фини прахови частици, убеден е Нено Димов.В различните градове не е едно и също. Примерно в град като София бих очаквал, макар че резултатите все още не са излезли, че автомобилният транспорт е значително по-сериозен от битовото отопление, докато в други вероятно ще е точно обратното.Но за да бъдат предприети адекватни мерки и насочени, ние трябва да адресираме проблема за конкретния град, който е решаващ. Ако битовото отопление е основният проблем, трябва да се върви към това примерно въглищата и дървата, които се продават, да са с ниско съдържание на сяра и пепел. Не е невъзможно да се каже, че цената, която също ще е по-висока, ще се компенсира от калоричността, която ще дават тези въглища.Когато печелиш нещо, задължително губиш нещо друго, то от другата страната на кантара стои здравето и качеството на въздуха, заяви Димов.Във връзка с мерките, свързани с катализаторите на автомобилите, Нено Димов обясни че са набелязани няколко етапа.Катализаторите е втората посока, в която е започнато да се работи. Първото нещо, за мен е, кола без катализатор да не може да има първа регистрация. Втората стъпка, това са пунктовете, където се правят годишните технически прегледи, да се засили много сериозно контролът и там да не може да се дава този стикер за техническа годност на колата, ако няма катализатор.Третата стъпка е насочена към онези сервизи, които включително рекламират свалянето, а не замяната на катализатори. Четвъртата стъпка да видим как ще се справим с кражбите на катализатори. Петата стъпка, която може би е най-трудната, е изграждането на културата - това е човек да знае, че това е полезно и всъщност тези спестени пари са спестени от едно място, но отиват в друго, допълни екоминистърът.", "date": "2017.07.02", "title": "Екоминистърът очаква дерогации по новата евродиректива за ТЕЦ-овете"}
{"url": "https://news.bg/world/ima-veroyatnost-velikobritaniya-da-se-ottegli-ot-pregovorite-za-brekzit.html", "text": "Твърдата и \"абсолютистична\" позиция на Тереза Мей е \"заклала\" възможностите на министъра за Брекзит на Великобритания Дейвид Дейвис за воденето на нормални преговори с Брюксел. Това е заявил пред The Guardian Джеймс Чапман, който напусна поста на помощник на Дейвис.Според Чапман Терезе Мей е взела абсолютни позиции по някои въпроси, които изискват по-задълбочено разискване.По думите на Чапман Тереза Мей се е опитала да привлече избирателите на \"Британската партия на независимостта\" (UKIP) и да намали страховете, които обземат хората на Острова. Вместо това тя е получила ясен сигнал, че част от тези хора вече не желаят да напускат рамките на ЕС.Това показва и проучване на Лондонското училище по икономика и политически науки, според което 6 от 10 жители на Острова желаят да запазят европейското си гражданство и да могат свободно да пътуват, живеят, работят и учат в рамките на ЕС. Според резултатите 80% от жителите на Лондон също са заявили тази теза.По-рано днес The guardian информира, че високопоставен източник от обкръжението на Мей е предупредил бизнес кръговете, че съществува възможността Великобритания да се откаже от преговорите за Brexit. Това било предизвикано от разходите по излизането на Обединеното кралство, които възлизали на 100 милиарда евро. Припомняме, че Мей категорично заяви, че тази сума няма да бъде изплатена. Припомняме, вчера, 1 юли, в центъра Лондон се събраха хиляди протестиращи, които . Протестиращите се обявиха против правителството и икономическата политика на страната.", "date": "2017.07.02", "title": "Има вероятност Великобритания да се оттегли от преговорите за Брекзит"}
{"url": "https://news.bg/regions/mechka-napadna-stado-ovtse-v-selo-chokmanovo.html", "text": "Мечка е убила шест овце край смолянското село Чокманово, съобщи БНР. Стадото наброява стотина овце. То е собственост на 78-годишният Гавраил Чолаков.Нападението е станало тази нощ в селскостопанска постройка, която се намира на около двеста метра от първите къщи на село Чокманово. Запознати с едните бозайници предполагат, че мечката има малко мече.Комисия от специалисти в регионалната инспекция по околна среда и води в Смолян вече е направила проверка и е установила, че нападението е от мечка.Пострадалият стопанин ще бъде обезщетен.", "date": "2017.07.02", "title": "Мечка нападна стадо овце в село Чокманово"}
{"url": "https://news.bg/health/biser-petkov-iska-promyana-na-otsenkata-na-netrudosposobnost.html", "text": "Реформата в ТЕЛК е приоритетна за новото правителство. Това увери социалният министър Бисер Петков в ефира на bTV. В петък парламентът прие решение, с което задължава Министерство на труда и социалната политика да представи концепция за реформата в ТЕЛК в срок до 31-ви октомври.\"Моето виждане за фундаменталната промяна в тази реформа е първо промяна в методиката на оценка на загубената работоспособност. Сега методиката стъпва само на констатираните функционални дефицити при човека спрямо здравия човек, тоест колко те са намалени.Когато има степен на загубена работоспособност 50% и повече автоматично получава инвалидна пенсия, независимо дали лицето може да работи, дали има запазена работоспособност, дали трябва да се преквалифицира, за да може да продължи да работи\", обясни Петков.Той бе категоричен, че по въпроса за необходимостта от промяна на методиката има съгласие. По думите му е необходимо да се възприеме една съвременна методика, на която да се базира оценката на трудоспособността.\"Второто, което според мен трябва да се направи, е едно институционално укрепване на тази дейност. Тук има различни варианти. В доста държави оценката на работоспособността се прави от осигурителните институти. Това е модел, който се коментира и в нашата страна\", посочи министър Петков.На въпроса дали точно това е правилният начин Бисер Петков заяви, че не може да ангажира дебата с личното си мнение. \"Това е въпрос, който ще се решава от много страни. В решаването на този въпрос приоритетна роля има Министерство на здравеопазването, Министерство на труда, организациите на хората с увреждания. Нашата цел е до есента - до края на месец октомври, този ангажимент вече е записан в решение на Народното събрание, да бъде готова концепцията за реформа в модела на експертизата, защото върху тази експертиза се базират всички права, които лицата с увреждане имат. Те искат да има експертиза и индивидуална оценка, която да бъде съответстваща на неговите потребности\", каза още Бисер Петков.", "date": "2017.07.02", "title": "Бисер Петков иска промяна на оценката на нетрудоспособност"}
{"url": "https://news.bg/int-politics/20-amerikanski-shtata-otkazvat-da-dadat-na-tramp-lichni-danni-na-izbirateli.html", "text": "Най-малко 20 американски щата се противопоставят на искането да предоставят лични данни на избиратели, отправено от комисията, сформирана от президента Доналд Тръмп, във връзка с обвиненията му за изборни фалшификации.Щатските власти се позовават на задължението си да опазват конфиденциалността на данните, напомнят информационните агенции.Това предизвика критика от страна на Тръмп.\"Много щати отказват да предоставят информация на многоуважаемата комисия за разследване на фалшификациите при гласуването. Какво се опитват да скрият?\" - написа той в Twitter.Демократите изтъкват, че разследването на президентската комисия може да стане повод за по-строги избирателни процедури, а това може да доведе до отказ от гласуване сред определени групи от населението. Основно това са избиратели, гласуващи за демократите.Съпротивата обаче не е само сред демократите.Секретарят на щата Мисисипи - републиканецът Далберт Хоусмен, заяви, че комисията може да скочи в Мексиканския залив, а Мисисипи е идеалното място за отскок.", "date": "2017.07.02", "title": "20 американски щата отказват да дадат на Тръмп лични данни на избиратели"}
{"url": "https://news.bg/int-politics/pogrebaha-helmut-kol-s-voinski-pochesti-v-shpayer.html", "text": "Големият европейски политик, ексканцлерът на Германия Хелмут Кол беше погребан тази вечер на гробището в западния германски град Шпайер.По-рано в сградата на Европейския парламент в Страсбург се състоя прощална церемония, на която държавници от цял свят се простиха с обединителя на Европа, напомня Дойче веле.Това е първата официална общоевропейска церемония в историята на ЕС, при която общността се прощава с политик.Думи на почит към Кол произнесоха федералният канцлер на Германия Ангела Меркел, председателят на ЕП Антонио Таяни, председателят на Европейския съвет Доналд Туск, председателят на Европейската комисия Жан-Клод Юнкер, президентът на Франция Еманюел Макрон, експрезидентът на САЩ Бил Клинтън, руският премиер Дмитрий Медведев.След прощалната церемония в Страсбург тленните останки на Хелмут Кол бяха пренесени с хеликоптер в Германия.Траурната процесия премина по улиците на родния му град Лудвигсхафен. Хиляди хора се събраха по пътя й, за да отдадат почит към него.След това ковчегът беше пренесен на кораб, който го премина по река Рейн до катедралата в град Шпайер, където по-рано през деня беше отслужена панихида.Вечерта на площада пред храма имаше прощална церемония с воински почести към обединителя на Германия и Европа.Самото погребение беше в тесен кръг, с близките и роднините на канцлера.В изпълнение на последната му воля, той ще почива в Шпайер, а не в Лудвигсхафен, където са погребани другите членове на семейството му.Кол оглавяваше правителството на Германия от 1982 до 1998 г. Именно по време на неговото управление беше разрушена Берлинската стена и Германия беше обединена.Той почина на 16 юни, на 87-годишна възраст, в дома си в Лудвигсхафен.", "date": "2017.07.02", "title": "Погребаха Хелмут Кол с воински почести в Шпайер"}
{"url": "https://news.bg/int-economics/kakva-e-taynata-na-avstraliyskoto-chudo.html", "text": "В пазарната икономика често след периоди на възход настъпват трудни времена - периоди на затишие или пък силен спад, рецесии, дори и тежки депресии. Но не и в Австралия! От 26 години насам държавата-континент не знае какво е икономически спад. Нито световната банкова и финансова криза от 2008 година, нито пък рекордното поевтиняване на горивата през 2015-та успяха да спрат устрема на австралийската икономика. А сега вече е официално: Австралия е новият световен шампион по най-продължителен икономически ръст. Никоя друга страна в света не е имала по-дълъг период без рецесия (т.е. без икономиката да отбележи спад през две поредни тримесечия).Поколение \"щастливци\"Досега световният рекорд по този показател държеше Холандия. Холандската икономика отбелязваше постоянен ръст в продължение на цели 103 тримесечия - от 1982 до 2008 година, когато финансовата криза сложи край на чудото. Ето, че сега австралийците задминаха холандците - с едно тримесечие - и то въпреки финансовата криза.\"Цяло едно поколение австралийци израсна без да е преживяло нито една рецесия\", заяви наскоро австралийският финансов министър Скот Морисън. Според Австралийската централна банка RBA, това може и да продължи още известно време. Очакванията на банката гласят: до края на 2018 година икономиката на страната може да нарасне с нови 3 процента.Каква е тайната на този успех? Най-вече секторът на услугите в Австралия изживява истински подем, а той произвежда 2/3 от брутния вътрешен продукт (БВП). Към него спадат финансовите услуги, туризма и образованието. По този повод Хериберт Дитер от германската \"Фондация наука и политика\" казва, че Австралия има една от най-стабилните банкови системи в света. Освен това страната приема туристи от цял свят, а много богати китайски семейства изпращат децата си да следват в Австралия. \"Много често такива семейства купуват и недвижими имоти в държавата-контитент\", добавя Вернер Кемпер от федералната агенция за насърчаване на германската външна търговия \"Germany Trade & Invest\".Високото търсене пък действа като наркотик на пазара на недвижимите имоти. \"Годишно секторът нараства средно с до 17 процента - и в Сидни, и в Мелбърн\", казва Кемпер. Това се усеща от хората като благоденствие, което пък стимулира потреблението. \"А потреблението поддържа икономическия ръст\", казва още експертът.Значимата роля на Китай\"Никоя друга страна в света не е спечелила повече от Австралия от успеха на китайската икономика и нейната индустриализация през последните 30 години (без самия Китай, разбира се)\", казва професорът по икономика от Тасманийския университет Саул Еслейк. Защото влиянието на китайската икономика върху Австралия далеч надхвърля сферите на образованието и пазара на недвижимите имоти. Китай отдавна е най-големият търговски партньор на Австралия - днес 1/3 от австралийския износ е предназначен за Китай. За сравнение: през 2001 износът за Китай е съставлявал само 2 процента, а днес - 32,2%.\"Докато Китай се развива добре, и Австралия ще е добре. Тази зависимост обаче ще се превърне в проблем, когато китайската икономика започне да буксува. Затова австралийците вече се оглеждат за други партньори и нови продукти\", казва Вернер Кемпер. В края на годината се очаква Австралия да подпише споразумение за свободна търговия с ЕС.Като цяло обаче на страната ще ѝ бъде много трудно да задържи досегашните си високи темпове на икономически ръст. \"Перспективите значително се влошиха. Но пък може би ще има нов бум в търговията със суровини - този път задвижван от Индия\", посочва Кемпер. Първоначално той не е вярвал, че Австралия може да продължи да бележи икономически ръст на фона на свиващата се преработваща индустрия (в края на 2017 в страната например вече няма да има автомобилна индустрия). Но вече е убеден в обратното: \"Вече 26 години този модел работи добре. Защо това да не продължи и през следващите 26 години\", пита риторично той.", "date": "2017.07.02", "title": "Каква е тайната на австралийското чудо?"}
{"url": "https://news.bg/politics/chastichni-mestni-izbori-ima-v-obshtina-antonovo-i-v-selo-trastenik.html", "text": "В шуменската община Антоново има частични избори за кмет. Извънредният вот бе насрочен, защото досегашният градоначалник, Танер Али, бе избран за народен представител.Избирателите ще гласуват в 39 секции. Те ще избират между трима кандидати, съобщи председателят на общинската избирателна комисия Райка Стоянова, цитирана от БНР.\"5 121 са избирателите, дано по-голяма част от тях да гласуват, тъй като човек когато не отиде за гласува, няма моралното право да критикува управлението, защото Негово величество избирателят решава кой да управлява общината в оставащите около две години и половина до края на този мандат\", съобщи секретарят Марко Марков.Изборният ден е започнал нормално, допълни Марко Марков. От полицията, прокуратурата и избирателната комисия увериха, че са създадени всички условия за провеждането на честни и прозрачни избори за кмет на община Антоново.И изборният ден в русенското село Тръстеник протича в спокойна обстановка. Не са постъпвали жалби или сигнали за нарушения, съобщи председателят на Общинската избирателна комисия в Иваново Галинка Кирилова.В селото днес се провеждат частични избори за кмет. Четирима са кандидатите за поста. До 12.00 часа своя вот са дали 402 избиратели от общо 1166 с право на глас. Разкрити са две секции.До частичните избори се стигна, след като предишният кмет - Валентин Великов от ГЕРБ, почина през март тази година.На третото място, където днес има частични местни избори - Димитровградското село Ябълково, вотът също протича спокойно. Към 13 часа избирателната активност на частичните избори за кмет на село Ябълково, община Димитровград е 48,66 процента.От имащите право на глас 1146 души 545 са подали бюлетини, съобщи ОИК - Димитровград. До извънредните избори се стигна след като ОИК прекрати предсрочно пълномощията на кмета Антон Илиев в края на миналата година. Тогава при проверка се оказа, че той не е представил документ за прекратяването на участието си в търговско дружество. На сегашния вот кандидатите са Вангел Попов от ГЕРБ и независимият Костадин Атанасов. Няма нито един подаден сигнал за нарушения, допълниха от комисията.", "date": "2017.07.02", "title": "Частични местни избори има в община Антоново и в село Тръстеник"}
{"url": "https://news.bg/world/21-dushi-zaginaha-pri-samoubiystven-atentat-v-damask.html", "text": "21 станаха жертвите на самоубийствения атентат в сирийската столица Дамаск, съобщи БиБиСи.По последна информация са загинали 7 войници от правителствените сили. Сред жертивте са и тримата атентатори-самоубийци. Останалите жертви най-вероятно са цивилни.По информация на сирийската държавна телевизия полицията е преследвала по подозрения три коли с експлозиви, които се опитвали да влязат в столицата.Около 6 часа местно време два от бомбените автомобили са били взривени преди да влязат в Дамаск, но третата кола е успяла да се взриви, докато е била обградена.Има информация за най-малко 12 ранени при взрива. Предполага се, че атаката е планирана за някои области в столицата в първия работен ден след Рамадан.", "date": "2017.07.02", "title": "21 души загинаха при самоубийствен атентат в Дамаск"}
{"url": "https://news.bg/society/s-20-beli-galaba-otkriha-aziatski-festival-v-borisovata-gradina.html", "text": "С 20 бели гълъба символ на мира, разбирателството, любовта и хармонията, откриха първия Фестивал на азиатската култура в България. Проявата е в столичната Борисова градина.Старт на Фестивала \"Азия Отблизо\" дадоха вицепрезидентът на Република България Илияна Йотова, Н. Пр. посланикът на Индонезия г-жа Сри Астари Расджид, Н. Пр. посланикът на Палестина д-р Ахмед Ал Матдбух и представители на дванадесетте азиатски посолства у нас. Те са на: Виетнам, Индия, Индонезия, Иран, Китай, Монголия, Пакистан, Палестина, Сирия, Тайланд, Филипините, Южна Корея и Япония, съобщиха организаторите.Посетителите на екзотичното събитие бяха посрещнати със специално организиран парад, в който се включиха лично посланиците на 12-те държави и над 50 атрактивни азиатски изпълнители в традиционни костюми. По време на \"Азия Отблизо\" за първи път в България се представят над 50 спортни, културни, музикални, танцови и кулинарни активности. С тях всеки може да се запознае отблизо с магията на азиатската култура.За децата са предвидени различни занимания. Малчуганите могат да видят китайски начин за изрязване на хартия, индонезийски игри, представяне на косплей герои от Япония и други. Посетителите на Фестивала ще могат да се снимат с участниците в специалния фото-кът. Първият фестивал на азиатската култура в България \"Азия отблизо\" продължава до 20:00 часа.", "date": "2017.07.02", "title": "С 20 бели гълъба откриха азиатски фестивал в Борисовата градина"}
