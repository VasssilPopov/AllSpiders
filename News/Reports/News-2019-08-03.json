{"url": "https://news.bg/world/raab-privetstva-novite-us-sanktsii-sreshtu-rusiya.html", "text": "Британското външни министерство приветства Вашингтон, наложени на Русия по случая Скрипал.Това написа министър Доминик Рааб в Twitter в събота, предаде ТАСС.Продължителният глобален отговор показва, че няма оставим тези ужасяващи оръжия да се използват без последствия, написа Рааб. по случая със Сергей Скрипал ще влязат в сила от 19 август, обяви говорител на Държавния департамент на Съединените щати.Мерките ще попречат на Москва да получава заеми, финансова или техническа помощ от международни финансови институции, освен това се забранява на американски банки да отпускат заеми на Кремъл или да купуват руски държавен дълг.В допълнение Вашингтон ще ограничи износа на стоки и технологии за Русия, които могат да бъдат използвани от държавата в програмите за разработка на химическо и биологично оръжие. Санкциите ще останат в сила най-малко 12 месеца.Вашингтон и ЕС вярват, че Москва стои зад отравянето на Сергей Скрипал и дъщеря му.Сергей и Юлия Скрипал бяха  Те оцеляха, но най-малко други трима бяха отровени, включително и британката Руски депутат коментира, че издаденият в четвъртък вечерта указ на Тръмп още повече ще", "date": "2019.08.03", "title": "Рааб приветства новите US санкции срещу Русия "}
{"url": "https://news.bg/world/parvata-himera-mezhdu-choveka-i-maymuna-predizvikva-bezpokoystvo-sred-uchenite.html", "text": "Усилията за създаване на \"химери\" между хора и животни подновяват етичен дебат, след съобщения, че учени са създали маймунски ембриони, съдържащи човешки клетки. \"Химера\" е организъм, чиито клетки идват от два или повече \"индивида\", думата произлиза от звяр в гръцката митология, който е  лъв, коза и змия, съобщават \"Айриш Таймс\" и \"Гардиън\".Испанският вестник El Pais, твърди, че екип от изследователи, ръководен от проф. Хуан Карлос Изписуа Белмонте от Института Салк в САЩ, са създали химери маймуна-човек. Изследването е проведено в Китай \"за да се избегнат правни проблеми\", според информацията.Химерите се разглеждат като потенциален начин за справяне с липсата на органи за трансплантация, както и проблеми с отхвърлянето на органи. Учените смятат, че органите, генетично съчетани с определен човешки реципиент, могат един ден да се отглеждат в животни. Подходът се основава на вземане на клетки от възрастен човек и препрограмирането им, за да се превърнат в стволови клетки, които могат да създадат всякакъв вид клетки в тялото. След това се поставят в ембрион на друг вид.Проф. Изписуа Белмонте и други учени преди това са успели да произведат както свински ембриони, така и овчи ембриони, които съдържат човешки клетки, въпреки че пропорциите са малки: в последния случай изследователите смятат, че само една клетка на 10 000 е била човешка. Химери от прасета и овце-хора са отчасти привлекателни, защото прасетата и овцете имат органи с подходящ размер за трансплантация на хора.Подробностите за работата са оскъдни: проф. Изписуа Белмонте и колегите му не отговарят на искания за коментар.Въпреки това Алехандро Де Лос Анджелис, от катедрата по психиатрия в университета Йейл, коментира, че вероятно се разработват химери от маймуни и хора, за да се проучи как да се подобри делът на човешките клетки в такива организми. \"Създаването на химери човек-маймуна би могло да ни научи как да правим химери от човек-прасе с надеждата да направим органи за трансплантация. Това би могло да ни научи кои видове стволови клетки трябва да използваме или други начини за подобряване на това, което се нарича \"нива на човешки химеризъм\" в прасетата.\"Де Лос Анджелис посочва, че както при предишната работа с прасета и овце, химерите човек-маймуна е разрешено да съществуват само няколко седмици - т.е. преди органите действително да се формират.Проф. Робин Ловел-Бадж, биолог от лондонския институт Франсис Крик е съгласен, \"не мисля, че е особено притеснително по отношение на етиката, защото не съществуват достатъчно дълго, за да имат нервна система или да се развият по някакъв начин - това е наистина просто кълбо от клетки\".Но той допълва, че ако се позволи на химери да се развиват по-нататък, това може да предизвика безпокойство. \"Как ограничавате приноса на човешките клетки само към органа, който искате да направите? Ако това е панкреас, сърце, или бъбрек, тогава това е добре, ако успеете да го направите. Но ако позволите на тези животни да преминат през целия път и да се родят, ако имате голям принос към централната нервна система с човешки клетки, тогава това очевидно става проблем.\"Новината за химера маймуна-човек идва малко след като е съобщено, че японски изследователи като проф. Хиромицу Накаучи получават правителствена подкрепа за създаване на химери мишка-човек.През март Япония отмени забрана за такива ембриони да не се развиват след 14 дни и да се имплантират в матка, което означава, че тези химери могат, ако бъде дадено разрешение за експеримент, да бъдат продължени. Проф. Накаучи коментира, че все още не планира да развива химери на човек и мишка.Проф. Ловел-Бадж допълва, че е много малко вероятно животните да имат човешко поведение, но може да не се държат като \"нормални\" гризачи.\"Така че има някои въпроси, свързани с хуманното отношение към животните, както и етичните въпроси, когато се създава нещо по-човешко. Ясно е, че ако някое родено животно има аспекти на човешкия облик, лице, ръцете, кожа, подозирам, макар и да е научно много интересно, хората може да се разстроят малко от това.\"Де Лос Анджелис и колегите му предполагат, че химера на маймуна-човек може на теория да предостави нови начини за изучаване на неврологични и психиатрични заболявания при хора.\"На теория, за заболявания, при които моделите на примати не са достатъчно добри, създаването на химери човек-маймуна би могло да осигури по-добър модел за мозъчни заболявания\", обяснява той и допълва, че по отношение на Алцхаймер, повече от 150 изследвания са се провалили за 20 години, вероятно поради липса на добър модел на заболяването.Един възможен подход за изследване на мозъка е, че маймунският ембрион може да бъде генетично променен и след това инжектиран с човешки стволови клетки, така че част от мозъка, например хипокампуса, да се състои само от човешки клетки. Подобен подход преди това е използвал проф. Изписуа Белмонте и колегите му за отглеждане на панкреас на плъхове вътре в мишка.\"Ако просто размените хипокампуса, това не означава, че сега ще имате човешки функциониращ мозък. Може да има малко по-добри спомени или малко по-различни спомени - но те няма да имат човешка мозъчна кора, което всъщност ни прави хора\", допълва проф. Ловел-Бадж. \"Еволюционното разстояние между хората и маймуните се простира на 30-40 милиона години, така че не е ясно дали това е възможно. Тази разлика е по-голяма от 10-те милиона години между мишки и плъхове, а дори ефективността на създаване на пълни химери мишки-плъхове е доста ниска\", обяснява Де Лос Анджелис.Макар че маймунски мозъци да станат по-човешки е червена линия за някои, в някои отношения тя вече е пресечена. През април учени в Китай публикуват проучване, в което те твърдят, че са въвели човешки мозъчен ген в маймуни, като животните показват характеристики, включително по-добра краткосрочна памет и по-кратко време на реакция. Тези животни не са химери, но е ясно, че се достигат нови граници.Проф. Ловел-Бадж коментира, че смята за възможно да се получи одобрение за развитието на химери от хора-маймуни за изследване на част от централната нервна система, но ще отнеме известно време.\"Във Великобритания всяко предложение за създаване на химери от човек-маймуна би трябвало да бъде много обосновано и ще трябва да премине през много труден процес. Сигурен съм, че всяко предложение за преминаване направо към живи химери няма да получи одобрение във Великобритания и вероятно и в Япония\".", "date": "2019.08.03", "title": "Първата \"химера\" между човека и маймуна предизвиква безпокойство сред учените"}
{"url": "https://news.bg/world/tramp-sasht-shte-prodavat-strahotno-amerikansko-govezhdo-na-es.html", "text": "Президентът на САЩ Доналд Тръмп обяви, че са постигнали \"пробив\" с ЕС за износ на американско говеждо, информира \"Дойче веле\".Докато много европейци са обезпокоени заради качеството на американското месо, представители на ЕС уверяват, че няма да има хормони в месото.Тръмп съобщи на пресконференция в присъствието на европейски и американски представители, както и фермери, че е подписал споразумение с ЕС за увеличаване на продажбите на \"страхотно американско говеждо\" в блока.Американският лидер приветства решението на Брюксел.Според сделката, по думите на Тръмп, продажбите на говеждо за ЕС ще се увеличат с 46% през първата година и с 90% през следващите 7 г.В края на пресконференцията Тръмп се пошегува, че ЕС се е съгласил да плаща 25% мито върху износа на автомобили Mercedes Benz и BMW за САЩ.\"Шегувам се\", каза той и добави: \"Те започнаха малко да се притесняват\", имайки предвид представителите на ЕС.Още през юни Европейската комисия обяви, че е постигнала споразумение със САЩ за внос на говеждо.От Брюксел повториха, че месото няма да съдържа хормони.Сделката трябва да бъде одобрена от Европейския парламент преди да влезе в сила.", "date": "2019.08.03", "title": "Тръмп: САЩ ще продават „страхотно американско говеждо” на ЕС"}
{"url": "https://news.bg/world/rasistkite-komentari-na-tramp-byaha-genialni-vaodusheven-naydzhal-farazh.html", "text": "Евроскептикът Найджъл Фараж описа като \"гениален\" коментара на Доналд Тръмп \"връщайте се\" по родните си държави по адрес на четири конгресменки, съобщават британски медии.Преди две седмици Доналд Тръмп беше обвинен в расизъм, след като атакува \"Взвода\". Той призова Държавният глава не спомена конкретни имена, но членовете на \"Взвода\" са Александрия Окасио-Кортес от Ню Йорк, Аяна Пресли от Масачузетс, Рашида Тлаиб от Мичиган и Илхан Омар от Минесота. Само Омар, която е от Сомалия, не е родена в САЩ. Пресли е афроамериканка. Тлаиб е дъщеря на пакистански имигранти, а Окасио-Кортес е от пуерториканско семейство.Американският лидер отказва да се извини.В интервю за \"Таймс\" лидерът на партия \"Брекзит\" похвали коментара на Тръмп като политически проницателен, въпреки че го кара да се чувства неловко.Според Фараж американският лидер е изключително добър в това, което прави, а също така е изключително ефективен лидер.В същото интервю Фараж предупреди, че ще има предсрочни парламентарни избори на Острова през есента. Той смята, че премиерът Борис Джонсън ще бъде принуден да търси споразумение с партия \"Брекзит\", защото разделят тези, които са гласували за Брекзит.", "date": "2019.08.03", "title": "Расистките коментари на Тръмп бяха “гениални”, въодушевен Найджъл Фараж"}
{"url": "https://news.bg/world/zemetresenie-5-po-rihter-v-gartsiya.html", "text": "Днес беше регистрирано ново земетресение в Гърция. Този път до егейския остров Карпатос, съобщава АФП, позовавайки се на Гръцкия институт по геодинамика.Няма информация за пострадали и щети.Земетресението е с магнитуд 4.8 по Рихтер. Регистрирано е в 09,51 часа по Гринуич на 71 километра от крайбрежието на Карпатос на дълбочина около 10 километра, информира институтът.Според Европейския средиземноморски сеизмологичен център земетресението е с магнитуд 5.0 по Рихтер на 69 километра югоизточно от Карпатос, на 148 километра южно от Родос и на 367 километра южно от Измир. Също се посочва, че е на 10 километра дълбочина.Само преди три дни, а преди седмица беше регистрирано земетресение с магнитуд 4.2 по Рихтер на 20 километра северозападно от Атина.Карпатос е част от Додеканезите.", "date": "2019.08.03", "title": "Земетресение 5 по Рихтер в Гърция"}
{"url": "https://news.bg/bulgaria/gradushka-udari-kardzhali-i-vratsa.html", "text": "Градушка удари Кърджали и Враца, съобщава Нова телевизия.Според БНР в Кърджали някои от ледените зърна са били с големината на череша. Съобщава се, че загражданията за ремонта на пазара в областния център са паднали, движението е било изключително затруднено, а ул. \"Антим I\" е под вода. Хора, които живеят в района, в момента се опитват да разчистят дъждоприемните шахти, за да поемат водата.По информация на Нова телевизия в Кърджали има и съборени дървета.bTV информира за градушка и във във Врачанско.За кратко буря със силен вятър и дъжд се развихри и в София.Отделно от ЧЕЗ съобщиха, че силен вятър, дъжд и мълнии са нанесли десетки щети по електроразпределителната мрежа на ЧЕЗ Разпределение. Счупени са 7 стълба на компанията, изгорели са трансформаторни машини в трафопостове, множество проводници са разкъсани от паднали дървета.Засегнати от бурите бяха областите София, София област, Кюстендил и Перник. ЧЕЗ Разпределение възстанови повечето повреди по мрежа средно напрежение и работи по отделни сигнали на мрежа ниско напрежение за възстановяване на електрозахранването на единични обекти.Допълнителни аварийни екипи работят за отстраняване на повредите.По-рано беше съобщено, чеДнес ", "date": "2019.08.03", "title": "Градушка удари Кърджали и Враца"}
{"url": "https://news.bg/world/ruskata-politsiya-zadarzha-600-protestirashti-v-moskva.html", "text": "Руската полиция е задържала 600 протестиращи в Москва, които настояват за свободни избори. Сред задържаните е и активистката Любов Собол, информират местни медии.По-рано властите предупредиха, че демонстрацията не е разрешена.Полицията извади Собол от такси и я вкара във ван преди да започне протестът на анти-Кремъл активистите, които се обявяват срещу изключването на техните кандидати от изборите през следващия месец.Малко след началото на протеста, според репортер на \"Ройтерс\", няколкостотин демонстранти се събраха в центъра на Москва. Минути по-късно полицията предприе действия срещу протестиращите.Според независимата група OVD-Info полицията е задържала 600 души.  Полицията потвърждава информацията за задържаните. 1500 души са участвали на демонстрацията. Властите не разрешават на кандидати на опозицията да участват на местните избори в Москва през септември, тъй като не са успели да съберат необходимия брой подписи за регистрация.При подобен протест преди седмица бяха задържани повече от 1000 души.Най-малко 8 съюзници на Собол, включително и Алексей Навални, са в затвора за нарушаване на строгите закони за организиране на протест.", "date": "2019.08.03", "title": "Руската полиция задържа 600 протестиращи в Москва"}
{"url": "https://news.bg/world/sledvashtoto-izpitanie-na-chovechestvoto-da-se-izhranvat-10-mlrd-dushi.html", "text": "В петък експерти започнаха преговори върху най-всеобхватната научна оценка за ролята на земята за човечеството на фона на климатичните промени, информира АФП.Очаква се акцентът да падне върху това как човечеството да изхранва 10 милиарда души, но в същото време да запази природата. Специалният доклад на Междуправителствения панел за климатични промени за обработваемата земя се очаква да предупреди как индустриализираната хранителна верига, засиленото експлоатиране на ресурсите и дори усилията за ограничаване на най-тежките последици от глобалното затопляне ще поставят под риск нашето бъдеще.Но също така ще се обърне внимание и на глобалното неравенство, обрисуване на планета, където милиарди хора изхвърлят огромно количество калории в края на деня, докато други стотици милиони си лягат гладни.Докато делегати от цял свят започнаха да дискутират черновата на доклада в Женева, експерти коментират, че отдавна се пренебрегва ефективното използване на обработваемата земя.Земеделието и обезлесяването са свързани с около ¼ от емисиите на парникови газове, които водят до затопляне на планетата. Индустриалното фермерство използва 1/3 от цялата обработваема земя на планетата и 74% от питейната вода.Експерти предупреждават, че в бъдеще ще е необходимо бързо трансформиране на това как използваме земята.Документът от 1200 страници е описван като \"изключителна важна част от науката\".Очаква се населението на Земята да достигне 10 милиарда души до средата на века, което поражда страхове от достигане до преломен момент за съществуващите хранителни системи.Месото е основен проблем, както и хранителните отпадъци. Изчислено е, че 30% от произведената храна отива на сметището.В допълнение монокултурни насаждения като соя, използвани за енергия и за изхранване на животните, променят земята, което води до унищожаването на горите, които поемат въглеродните емисии.", "date": "2019.08.03", "title": "Следващото изпитание на човечеството – да се изхранват 10 млрд. души "}
{"url": "https://news.bg/bulgaria/stachka-otmenya-poleti-na-hiytrou-v-london-preduprezhdava-vanshno.html", "text": "Очаква се част от полетите на летище \"Хийтроу\" в Лондон да бъдат отменени заради планирана ефективна стачка на техническия персонал на летището, съобщават от Министерството на външните работи на България.Стачката е планирана за 5 и 6 август 2019 г. (понеделник и вторник), както и за 23 и 24 август 2019 г. (петък и събота).В тази връзка ведомството препоръчва на българските граждани да следят интернет страницата на летище \"Хийтроу\" и на съответните авиокомпании с цел получаване на актуална информация за статуса на полетите и при необходимост да променят датите на закупените вече билети.Посолството на България в британската столица е в контакт с Представителството на авиопревозвача \"България еър\" в Лондон, според което не се очаква да бъдат отменени полетите на компанията от и за британската столица.На посочения линк към страницата на летище \"Хийтроу\" е поместена подробна информация, отнасяща се до всички граждани, които възнамеряват да пътуват в дните, когато е планирана стачката: .АП съобщава, че за понеделник и вторник са отменени 172 полета. Хиляди служители се очаква да стачкуват.Членовете на синдикат категорично отхвърли предложение на летището заплащането да бъде увеличено със 7.3 на сто.", "date": "2019.08.03", "title": "Стачка отменя полети на \"Хийтроу\" в Лондон, предупреждава Външно"}
{"url": "https://news.bg/bulgaria/api-dezinfektsira-patishtata-sreshtu-chuma.html", "text": "Агенция \"Пътна инфраструктура\" (АПИ) изпълнява всички предписани мерки за дезинфекция на пътищата и отбивките за отдих във връзка с Африканската чума по свинете, съобщават от агенцията.АПИ дезинфекцира пътищата в граничните райони, паркинги, отбивките за отдих около бензиностанциите, както и около други обекти край които минава интензивен пътникопоток. Мерките са свързани с предотвратяване на разпространението на Африканската чума по свинете.Стриктно се спазват указанията на Министерството на земеделието, храните и горите и на Българската агенция за безопасност на храните за ограничаване разпространението на заболяването.", "date": "2019.08.03", "title": "АПИ дезинфекцира пътищата срещу чума"}
{"url": "https://news.bg/world/politsiyata-v-honkong-izpolzva-salzotvoren-gaz-sreshtu-poredniya-protest.html", "text": "Полицията в Хонконг използва сълзотворен газ по време на поредния протест в града, съобщават световни агенции.Тази вечер демонстрантите обсадиха полицейски участък в популярния туристически район Tsim Sha Tsui.Протестите, които продължават девети уикенд поред, няма изгледи да утихнат, въпреки че преди няколко дни китайската армия предупреди, че ще се намеси, ако властите в Хонконг поискат помощ.Хиляди демонстранти в подкрепа на полицията, предимно облечени в бяло, се събраха от едната страна на пристанището в събота следобед, докато други хиляди антиправителствени демонстранти протестираха от другата страна.В събота вечерта някои протестиращи хвърляха предмети по полицейския участък в Tsim Sha Tsui. Други пък издигнаха голяма барикада пред хотел Intercontinental.Полицията е установила, че 4200 души са взели участие на одобрения марш в Mong Kok. По-рано организаторите обявиха, че 120 000 души са се присъединили.Повечето от тях скандираха \"Възстановете славата на Хонконг, време е за революция!\". Други пък зовяха: \"Понеделник, стачка!\".Някои магазини в района на протестите затвориха. Протестите доведоха и до блокиране на движението. За неделя е планиран пореден протест.Протестите, които започнаха заради предложение, което позволява екстрадиране на хонконгци в Китай, представляват най-сериозното предизвикателство пред китайските власти от 1997 г., когато Великобритания предаде Хонконг под китайски контрол.", "date": "2019.08.03", "title": "Полицията в Хонконг използва сълзотворен газ срещу поредния протест"}
{"url": "https://news.bg/bulgaria/avtobus-s-detsa-ot-moldova-se-zapali-na-patya-burgas-varna.html", "text": "Автобус с деца от Молдова се запали по време на движение, информират от пресцентъра на ОДМВР - Варна.Няма пострадали хора.Днес около 15:40 часа е постъпил сигнал за пожар, възникнал по време на движението на автобус, превозващ деца от Молдова. Инцидентът се е случил на пътя Бургас - Варна, в района на Бяла. Причините за пожара се изясняват.", "date": "2019.08.03", "title": "Автобус с деца от Молдова се запали на пътя Бургас-Варна"}
{"url": "https://news.bg/bulgaria/slovesen-sblasak-mezhdu-zemedelskiya-ministar-i-ninova-za-chumata-po-svinete.html", "text": "Словесен сблъсък между земеделския министър Десислава Танева и лидера на БСП Корнелия Нинова за чумата по свинете.По-рано днес, след като правителството обеща 300 лева на двор.Танева използва \"Фейсбук\", за да отвърне на удара.Първо земеделският министър отбелязва, че Африканската чума по свинете е влязла в Европа през 2007 г. в Грузия, пренесена чрез хранителни отпадъци, изхвърлени от кораб.\"На Испания и трябваха 30 години, за да се пребори с изкореняване на чумата. АЧС се разпространява чрез всички възможни пътища. Най-уязвими са личните стопанства, в които няма мерки за биосигурност. Дивите свине също, защото са в открита екосистема\", отбеляза тя и добави, че над 23 държави на територията на три континента са засегнати от заболяването.\"В България правителството предприе всички възможни мерки за ограничаване на болестта, съгласно изискванията на компетентните европейски органи\", защити министърът правителството.\"Не прави чест на Корнелия Нинова и БСП да се опитват да спечелят избиратели в този тежък момент. За да успеем да се справим, и да ограничим заболяването, е необходимо всички мерки да се изпълняват стриктно. Надявам се, че в тази ситуация всеки отговорен политик ще покаже държавническо поведение и няма да допусне политическите емоции да надделеят\", коментира тя изказването на Нинова.Според министъра отделени са 4,5 млн. лева за доброволно почистване и дезинфекция на личните стопанства.\"Това е единствената възможна финансова подкрепа, защото тези стопанства са нерегистрирани. Всичко в посока обезщетяване на нерегламентирано отглеждане на свине, компрометира останалите мерки за борба с чумата и би поставило на риск и санкции държавата ни. 300 лв. ще получат стопанства без мерки за биосигурност, които доброволно са усвоили месото от нерегистрираните животни в 20-километровите санитарни зони около свинекомплексите. 300 лв. ще получат и стопани с унищожени прасета в 3-километровите зони около огнищата\", разясни министърът.", "date": "2019.08.03", "title": "Словесен сблъсък между земеделския министър и Нинова за чумата по свинете"}
{"url": "https://news.bg/world/iskam-nov-yadren-dogovor-s-rusiya-i-kitay-obyavi-tramp.html", "text": "Президентът на САЩ Доналд Тръмп заяви, че иска нов ядрен договор с Русия и Китай, информира Би Би Си.Тръмп отбеляза, че е разговарял с двете държави за идеята и че са \"много, много ентусиазирани\". Той направи коментара, след като САЩ и Русия прекратиха изпълнението на Запитан как ще избегне ядрена надпревара след прекратяването на договора, Тръмп отговори, че администрацията му разговаря с Русия \"за ядрен пакт, така че те ще се отърват от някои, ние ще се отървем от някои\".\"Ние със сигурност в някой момент трябва да включим и Китай\", добави той.Според американския лидер такъв договор ще бъде \"голямо нещо за света\", той вярва, че може да се случи.\"Китай е много, много ентусиазиран да разговаряме за това, а също и Русия. Така че мисля, че ще се договорим в крайна сметка\", каза още Тръмп.Китай многократно обяви, че няма желание да участва в преговори между Русия и САЩ за нов ядрен договор.", "date": "2019.08.03", "title": "Искам нов ядрен договор с Русия и Китай, обяви Тръмп"}
{"url": "https://news.bg/world/poreden-rumanski-ministar-si-otiva-sled-sluchaya-aleksandra.html", "text": "Пореден румънски министър си отива след \"случая Александра\", съобщиха световните информационни агенции. След като вътрешният министър  само няколко дни след встъпването си в длъжност, днес стана ясно, че образователният министър Екатерина Андронеску е била уволнена заради скандални забележки по случая. Припомняме, че Александра Мачесану, 15-годишно момиче от село Доброславени, окръг Олт, изчезва на 24 юли, след като заминава за Каракал на автостоп. Тя е отвлечена, пребита и изнасилена и въпреки че три пъти се обажда на спешния номер 112, полицията не успява да я намери и спаси и момичето е убито от похитителя.66-годишният мъж, заподозрян за убийството е задържан от полицията и признава пред прокурори за убийството на Александра Макасану, както и на друга млада жена, 18-годишната Луиза Меленку, която е в неизвестност от средата на април 2019 година. Открито бе само ДНК на убитото 15-годишно момиче, но не и тялото ѝ. Засега разследващи са потвърдили единствено, че генетичният материал е от Александра. Родителите ѝ все още вярват, че тя е жива и ще бъде открита. Случаят коства поста и на полицейски шеф, като доведе до многохилядни протести на гневни от действията на властите хора. На него по традиция бяха издигнати и лозунги срещу корупцията. Андронеску заяви пред медиите в разгара на скандала, че момичетата \"не е трябвало да се качват в коли на непознати\". Тя е била научена като момиче да не прави така, каза министърът. Премиерът Виорика Дънчила коментира, че става въпрос за липса на разбиране на случая, но министърът не е имал за цел да обижда жертвите и семействата им.  ", "date": "2019.08.03", "title": "Пореден румънски министър си отива след \"случая Александра\" "}
{"url": "https://news.bg/world/poveche-ot-30-zaginali-voenni-pri-eksploziya-v-siriyska-aviobaza.html", "text": "Най-малко 31 са загиналите военни и поддръжници на режима на президента Башар Асад при експлозия сирийска авиобаза, съобщиха световните информационни агенции. За експлозията са съобщили държавната агенция САНА и базираната в Лондон Сирийска Обсерватория за човешки права. Базата се намира в провинция Хомс. Тя е една от важните за властта. Там се намират иранските бойци, които се сражават за Асад. Все още не е ясна причината за взрива. Според САНА, техническа грешка при транспортирането на муниции е довела до трагедията. Агенцията съобщава, че \"има и загинали\", но без да уточнява броя им. ", "date": "2019.08.03", "title": "Повече от 30 загинали военни при експлозия в сирийска авиобаза "}
{"url": "https://news.bg/world/sblasatsi-mezhdu-politsiya-i-protestirashti-v-nant.html", "text": "До сблъсъци между полиция и протестиращи се е стигнало във френския град в Нант, предаде АФП.До демонстрациите се е стигнало след смъртта на 24-годишен мъж, чието тяло бе извадено от река Лоара.Мъжът е видян жив за последен път на 21 юни, когато е участвал в музикален фестивал. Тогава полицията се намесва, използва сълзотворен газ срещу участниците и много от тях падат във водата.Най-малко 14 души са спасявани от удавяне тогава. Стивън Канико обаче не е сред откритите и спасените и случаят му добива популярност сред потребителите на социалните мрежи. Къде е Стив, питат те. Т.нар. \"жълти жилетки\", известни с многохилядните си протести в страната, призоваха към протести и в защита на Канико. Тялото на мъжа бе открито на километри от мястото на феста. Според френския премиер Едуар Филип няма връзка между двата случая. ", "date": "2019.08.03", "title": "Сблъсъци между полиция и протестиращи в Нант "}
{"url": "https://news.bg/crime/dsnk-shte-obzhalva-otmyanata-na-stroezha-na-zlaten-vek.html", "text": "Дирекцията за национален строителен контрол ще обжалва съдебното решение по казуса със сградата \"Златен век\", съобщиха от ДСНК.На 2 август в дирекцията официално е получено решението на Софийския административен съд, с което на фирма \"Артекс\".\"Дирекцията за национален строителен контрол ще обжалва решението на Софийския административен съд пред Върховния административен съд в най-кратък срок.\" - се казва в съобщение на ДСНК, разпространено до медиите.Междувременно премиерът Бойко Борисов съобщи във Фейсбук, че лично е разпоредил държавните органи да предприемат обжалване на решението за \"Златен век\".\"В разговор с регионалния министър Петя Аврамова разпоредих държавните органи незабавно да предприемат действия по обжалване на решението на съда по казуса със сградата \"Златен век\" в София. Министър Аврамова разговаря с ръководството на ДНСК, която е компетентната институция, която може да атакува решението отново в съда. Преди минути бях информиран, че е създадена пълна организация и процедурата по обжалване ще бъде задействана още в началото на следващата седмица.\" - пише Борисов в социалната мрежа.", "date": "2019.08.03", "title": "ДСНК ще обжалва отмяната на строежа на „Златен век“"}
{"url": "https://news.bg/world/blumbarg-rusiya-dostavya-na-venetsuela-goriva.html", "text": "Русия доставя на Венецуела бензин и други петролни продукти, съобщава \"Блумбърг\". Това помага на страната да избегне изостряне на кризата с горивата.Според разследване на агенцията, през юни и юли Москва е доставила най-малко 600 хиляди барела бензин, както и суровина за неговото производство.По данни от проследяването на плавателните съдове, горивата се превозват с танкери от черноморското пристанище Таман до Малта, където прехвърлят на други танкери, плаващи за Венецуела. Транспортът отнема общо около месец.Така Венецуела успява да заобиколи санкциите, наложени от САЩ заради узурпирането на властта от Николас Мадуро.Санкциите забраняват вноса на горива от САЩ.В четвъртък американският президент Доналд Тръмп заяви, че разглежда възможността за въвеждане на карантина и дори блокада на Венецуела. Това не посочи какви биха били сроковете и мащабите на подобна мярка.", "date": "2019.08.03", "title": "Блумбърг: Русия доставя на Венецуела горива"}
{"url": "https://news.bg/world/oon-500-tsivilni-sa-izbiti-v-idlib-za-tri-mesetsa.html", "text": "Около 500 мирни жители са убити при въздушни атаки на сирийската армия в провинция Идлиб, сочат данни на ООН, цитирани от Би Би Си.Според данни на сирийската правозащитна организация SNHR, жертвите в Идлиб са 781, като 208 са деца, 140 - жени.Заместник-генералният секретар на ООН по хуманитарните въпроси Марк Лоукок заяви във вторник пред Съвета за сигурност, че ставащото е \"касапница\" и обвини Сирия и Русия, че прилагат тактиката на \"изпепелената земя\". Постоянният представител на Русия заяви, че данните са от \"непроверени източници\".Сирийското правителство и руските военни твърдят, че воюват срещу терористи в Идлиб. Това е последната провинция, която е под контрола на опозицията.", "date": "2019.08.03", "title": "ООН: 500 цивилни са избити в Идлиб за три месеца"}
{"url": "https://news.bg/int-politics/tramp-dzhon-ratklif-veche-ne-e-kandidat-za-shef-na-razuznavaneto.html", "text": "Американският президент Доналд Тръмп съобщи, че номинираният за директор на националното разузнаване на САЩ - конгресменът Джон Ратклиф, е оттеглил кандидатурата си за поста.Информацията беше публикувана в профила на Тръмп в Twitter.Американският президент посочва, че номинираният от него Ратклиф е станал обект на нечестно отношение от страна на медиите.\"Обясних на Джон колко злощастно би било за него и семейството му да се подлага на месеци очерняне и клевети и да се занимава с тези хора. Джон реши да остане в Конгреса, където свърши такава изключителна работа, представлявайки народа на Тексас и на нашата страна.\" - коментира Тръмп.Той допълва, че скоро ще обяви новата кандидатура за шеф на разузнаването.Ратклиф беше критикуван заради недостиг на професионализъм за поста, за който беше номиниран.", "date": "2019.08.03", "title": "Тръмп: Джон Ратклиф вече не е кандидат за шеф на разузнаването"}
{"url": "https://news.bg/int-politics/povecheto-ot-demokratite-v-kongresa-sa-za-impiychmant-na-tramp.html", "text": "Повечето от представителите на Демократическата партия в американския Конгрес са за започване на процедура по импийчмънт срещу президента Доналд Тръмп, предаде радио \"Свободна Европа\".Конгресмените, подкрепящи подобна инициатива, вече са 118, след като в петък към настояващите за импийчмънт се присъедини представителят на Калифорния Салуд Карбаджал.Той определи поведението на президента като престъпно и призова за започване на процедура по отстраняването на Тръмп.За започването на импийчмънт е необходимо обикновено мнозинство от 218 гласа в Камарата на представителите, в която демократите разполагат с 235 места.Досега обаче лидерите на мнозинството ес отнасяха скептично към идеята.Председателката на Камарата на представителите смята, че тя е политически твърде рискована и настоява да се изчакат резултатите от разследванията за дейността на президента, които продължават в няколко комисии на конгреса.Пелоси смята, че са необходими убедителни доказателства за незаконната дейност на Тръмп, за да бъде убедено общественото мнение в необходимостта от импийчмънт. Засега повечето американци не приемат тази идея.", "date": "2019.08.03", "title": "Повечето от демократите в конгреса са за импийчмънт на Тръмп"}
{"url": "https://news.bg/regions/burya-prichini-smartta-na-mazh-i-rani-zhena-v-dolni-bogrov.html", "text": "Бурята, която премина над страната тази нощ причини смъртта на мъж и рани жена край езеро в Долни Богров, съобщава БНТ.Късно снощи е получен сигнал за бедстващи хора, като две линейки са тръгнали веднага към мястото. Там са установени са мъж и жена, които са били на палатка. 55-годишния мъж е починал на място, а 50-годишната жена е в тежко състояние. Тя е настанена за лечение в УМБАЛ \"Св Анна\".Цяла нощ, екипи на СО и пожарната са отговаряли на сигнали за паднали дървета в София. Обстановката в столицата се нормализира след силната гръмотевична буря, няма проблеми с движението в градския транспорт.Повечето сигнали през нощта са получени от Панчарево и Лозенец. Около 80 сигнала са получени за паднали дървета, клони на пътните платна.7 сигнала се обработват към момента, има достатъчно екипи.", "date": "2019.08.03", "title": "Буря причини смъртта на мъж и рани жена в Долни Богров"}
{"url": "https://news.bg/politics/dimov-ne-se-pritesnyava-ot-ekokatastrofa-zaradi-chumata-po-svinete.html", "text": "Африканската чума по свинете не би могла да доведе до екокатастрофа. Скоростта на решаването на проблема е гаранция за неразпространяването му.Това мнение изрази министърът на околната среда и водите Нено Димов пред Нова телевизия.Надявам се гражданите ще разберат и да подпомогнат този процес, каза Димов.Основната отговорност на Министерството на околната среда и водите и басейновите дирекции е да гарантира, че няма преминаване на водата, която се отделя при загробването на умъртвени прасета към подпочвени води, по думите му.Според министъра изгарянето на животните е по-добър вариант от загробването, последно мнение обаче трябва да изкажат експертите.Според Димов съществува европейска норма за намаляване на популацията в такива случаи, за да може да се минимизира възможността за пренасяне на африканската чума.Очаква се ловните стопанства, горските стопанства и ловните дружинки да се включат много активно, посочи министърът. Той подчерта думите на ресорния министър Десислава Танева, че вече има и . Това би следвало да накара повече хора да се включат в умъртвяването на животните.Министър Димов коментира и решението на Европейската комисия да съди отново България поради завишени нива на замърсяване на въздуха край Гълъбово.Още на първите ни срещи, които ще имаме след лятната ваканция с текущата комисия, ще покажем напредъка, който сме направили, обясни той.От тази година влезе в сила система за ранно предупреждение и за контролиране на нивата на замърсяване. Тя би трябвало да не допусне превишавания на серните окиси.В района бяха направени много инвестиции. Тенденцията е добра, но е факт, че за периода, за който ни съдят е имало превишавания на нормите.", "date": "2019.08.03", "title": "Димов не се притеснява от екокатастрофа заради чумата по свинете"}
{"url": "https://news.bg/crime/sas-spetsoperatsiya-hvanaha-dvama-narkodilari-vav-varna.html", "text": "Със спецоперация хванаха двама наркодилъри във Варна.След извършена сделка, за срок до 24 часа, е задържан 26-годишния Й.И., добре познат на органите на реда и осъждан. В дома му са намерени и иззети 218 гр. екстази, 56 гр. амфетамин и 47 гр. марихуана, както и множество празни пакетчета.На територията на Трето РУ на МВР във Варна е задържан 21-годишния С.С., неизвестен на МВР. В дома на мъжа в ж.к. \"Победа\" са намерени и иззети 110 гр. марихуана, 9 гр. кокаин, 3 гр. хашиш, мелничка и електронна везна.По двата случая са образувани досъдебни производства. Работата по документиране и доказване на извършените престъпления продължава под надзора на прокурор от Окръжната прокуратура във Варна.", "date": "2019.08.03", "title": "Със спецоперация хванаха двама наркодилъри във Варна"}
{"url": "https://news.bg/society/sela-v-sofiysko-i-yambolsko-protestirat-sreshtu-unishtozhavaneto-na-praseta.html", "text": "Жители на софисйкото с. Мрамор, организират протест срещу умъртвяването на животните на територията на селото.\"В София няма регистрирано огнище на африканска чума по свинете, нито сред домашните животни, нито сред дивите свине\", пишат те до редакцията на news.bg.Протестиращите настоява изпълнителната власт бързо да изработи механизъм за изкупуване на прасетата, отглеждани по модел \"заден двор\" на пазарна цена, за да се подпомогнат собствениците и да спре социалното напрежение.Те информират, че са изпратили информация за техния протест и до омбудсмана Мая Манолова и са я поканили да присъства. Протестът е насрочен за неделя, от 11 часа пред кметството на село Мрамор.Пътят Ямбол-Сливен продължава да бъде затворен повече от 40 часа заради протести срещу унищожаването на прасета от личните стопанства, съобщава БГНЕС. Движението от Сливен към Ямбол и към автомагистрала \"Тракия\" се извършва по обходни маршрути. Протестът ще продължи до удовлетворяване на исканията на хората.Жителите на ямболското село Тенево блокират пътя Ямбол - Граничен пункт \"Лесово\", протестират срещу заповедта за унищожение на прасетата от личните стопанства, съобщава БНТ.Протестиращите са взели решение пътят от и към Лесово да не бъде затварян през почивните дни. Пътят до село Тенево обаче ще бъде затворен до обяд. Те обмислят да се присъединят към блокадата на недоволстващи от село Крушари.Стопаните не са съгласни с краткия срок за клане на животните заради африканската чума и няма да допуснат ветеринарните служби в дворовете си. Протестиращите настояват срока за клане на животни да се удължи до ноември.", "date": "2019.08.03", "title": "Села в софийско и ямболско протестират срещу унищожаването на прасета"}
{"url": "https://news.bg/regions/tezhka-katastrofa-s-petima-raneni-blokira-obhoden-pat-na-plovdiv.html", "text": "Временно е ограничено движението по път II-56 Раковски-Пловдив при пътен възел \"Рогош\" поради ПТП. Обходен маршрут през Пловдив и общинския път за Войводиново, съобщава АПИТежка катастрофа с петима ранени блокира обходния път на Пловдив между разклоните за Скутаре и Войводиново, съобщава БНТ.Според първоначалните данни, челно са се ударили лек автомобил и микробус, а сигналът за инцидента е подаден малко преди 9 ч. Петима души са тежко пострадали.Кола с английска регистрация, се движи в насрещното платно, удря микробуса, като двама пътници в него със сериозни фрактури на крайниците.Трима младежи от лекия автомобил, които са пътували към морето, са в тежко състояние.Полицаи отклоняват автомобилите по обходни маршрути, към момента движението в участъка е спряно.", "date": "2019.08.03", "title": "Тежка катастрофа с петима ранени блокира обходен път на Пловдив"}
{"url": "https://news.bg/politics/ninova-s-300-lv-borisov-se-podigrava-s-trevogite-na-horata.html", "text": "\"Вчера премиерът Борисов се подигра с тревогите на хората. Постъпи типично по борисовски и прехвърли вината другиму, този път на румънските туристи, които \"ядат и хвърлят\", коментира лидерът на БСП Корнелия Нинова.\"Разделя и противопоставя българи срещу българи - едрите собственици на свинеферми срещу дребните стопани. Обещава, че хората ще бъдат обезщетени, а всъщност ще отпусне 300 лв. на двор само за дезинфекция, но не и за умъртвените прасета\", обяснява тя.\"Шикалкави, че две години спирали чумата, но вече не може. Всъщност безотговорно проспаха две години. Големите свинекомплекси ще бъдат обезщетени с европейски и национални средства, но за 20000 работници в тях- нищо\", допълва тя.Нинова предлага пет мерки: От излишъка в бюджета (около 3 млрд. според финансовия министър) се заделя сума за изкупуване на прасетата от държавата по пазарни цени; Възстановяват се ветеринарните служби и райони на ветеринарните лекари, които ГЕРБ премахнаха; Организира се острел на дивите прасета, който те спряха преди година; Създават се екарисажи, за да се предотврати екологична катастрофа; Сигнализира се прокуратурата за разследване срещу длъжностни лица, които с грешни действия или бездействия допринесоха за тази катастрофа.\"Българи, не се поддавайте на манипулации и разделение. Кризата засяга всеки от нас без оглед на партийни симпатии - от собственика на едно прасе, през големите свиневъди до всеки потребител\", коментира лидерът на БСП.\"Социалната цена от бездействието на правителството ще е висока и се измерва в загуби за икономиката, ръст на цените и загуба на работни места. Борисов се интересува единствено за собственото си оцеляване\", допълва Нинова.\"Ние всички трябва да се интересуваме от справедливост за хората, на които им се отнема зимнината, през спасяване на свиневъдството в България до понасяне на отговорност от виновните. В такива кризи трябва да бъдем единни, за да ги преодолеем по-бързо и да не ги допускаме повече\", обяснява тя.Вчера , отглеждани по модел \"заден двор\" на пазарна цена, за да се подпомогнат собствениците и да спре социалното напрежение.Свиневъди пък .", "date": "2019.08.03", "title": "Нинова: С 300 лв. Борисов се подиграва с тревогите на хората"}
{"url": "https://news.bg/world/antiruskite-sanktsii-na-sasht-po-sluchaya-skripal-vlizat-ot-19-avgust-za-1-g.html", "text": "Санкциите на САЩ срещу Русия по случая със Сергей Скрипал ще влязат в сила от 19 август, обяви говорител на Държавния департамент на Съединените щати, цитиран от медии.Мерките ще попречат на Москва да получава заеми, финансова или техническа помощ от международни финансови институции, освен това се забранява на американски банки да отпускат заеми на Кремъл или да купуват руски държавен дълг.В допълнение Вашингтон ще ограничи износа на стоки и технологии за Русия, които могат да бъдат използвани от държавата в програмите за разработка на химическо и биологично оръжие. Санкциите ще останат в сила най-малко 12 месеца.Вашингтон и ЕС вярват, че Москва стои зад отравянето на Сергей Скрипал и дъщеря му.Сергей и Юлия Скрипал бяха  Те оцеляха, но най-малко други трима бяха отровени, включително и британката ", "date": "2019.08.03", "title": "Антируските санкции на САЩ по случая „Скрипал” влизат от 19 август за 1 г. "}
{"url": "https://news.bg/world/iran-s-treta-stapka-kam-namalyavane-na-angazhimentite-po-yadrenata-sdelka.html", "text": "Министърът на външните работи на Иран Мохамед Джавад Зариф обяви, че Ислямската република възнамерява да предприе \"трета стъпка\" към намаляване на ангажиментите по ядреното споразумение от 2015 г., съобщава новинарската агенция ICANA, цитирана от \"Ройтерс\".\"Третата стъпка към намаляване на ангажиментите по ядреното споразумение ще бъде направена при настоящата ситуация\", обяви Зариф, но не разясни конкретно какви мерки ще предприеме Техеран.\"Обявихме, че ако споразумението не е изпълнявано напълно от другите, ние ще го прилагаме по същия непълен начин. И, разбира се, всички наши действия са в рамките на споразумението\", каза Зариф.По-рано тази седмица САЩ . Отделно се появи информация, че външният министър на Иран е бил поканен от Белия дом да се срещне с американския президент Доналд Тръмп през миналия месец.Зариф е поканен по време на среща със сенатор Ранд Пол в Ню Йорк на 15 юли, пише \"Ню Йоркър\", като се позовава на американски и ирански източници.На 14 юли Пол се е срещнал с Тръмп, за да обсъдят Иран, докато са играели голф.Източниците поясниха, че Зариф е казал пред Пол, че не може да вземе еднолично решение за среща с Тръмп без да се консултира с Техеран. Зариф се притеснил, че срещата може да се превърне във фотосесия. В крайна сметка Техеран е отклонил поканата.САЩ водят кампания за оказване на \"максимален натиск\" върху Иран с цел да принудят Техеран да преговаря с Вашингтон за ново ядрено споразумение.През миналия месец ръководителят на Организацията за атомна енергия на Иран Али Акбар Салехи заявил пред ирански депутати, че страната ще рестартира дейностите в обекта за тежка вода в Арак.Индустриалният комплекс в Арак, Западен Иран, беше ключов въпрос по време на преговорите. Комплексът все още не е завършен.През юли иранският президент Хасан Рохани предупреди европейските държави, че ако не защитят икономиката на Ислямската република, Техеран ще възобнови строителството на индустриалния комплекс.", "date": "2019.08.03", "title": "Иран с трета стъпка към намаляване на ангажиментите по ядрената сделка"}
{"url": "https://news.bg/politics/abv-negoduvat-ot-predatelite-stanishev-i-kristalina-georgieva.html", "text": "\"Преди 10 години Станишев спря проекта \"Белене\" и съсипа възможността България да укрепи позициите си на газов лидер и гарант в Европа, като тук повтори определението с новия си мандат през 2015 и, разбира се, беше награден с поста \"президент на ПЕС\", където губеше избори след избори със същия ентусиазъм, с който ги губеше и в България\" обясняват в свое становище АБВ.Според тях, той е получил отплата за това, че е съсипал българския национален интерес и поставил под въпрос енергийната сигурност и \"във всички случаи - ниската цена на електрическата енергия за бита и икономика\".\"Днес сме свидетели на още по-брутален пример със стремежа да бъде наградена Кристалина Георгиева. Няма българска позиция, която тя да не предаде или продаде\", допълват те.\"Съсипа възможността , чрез кандидатурата на безспорно един от най-успешните ни политици зад граница Ирина Бокова ... Тук съучастник с пълна сила беше и Бойко Борисов\", коментира АБВ.Те обясняват, че след това Георгиева напуска поста на еврокомисар, \"заради по-голяма заплата и отстояване на чужди интереси в чуждо ведомство. Днес тя е на път да бъде наградена за предателствата й към България\".\"Към предателството на Кристалина Георгиева, където участник бе и Сергей Станишев - с подкрепата си за това недоразумение Антонио Гутереш. Гутереш оглави ООН, за да разбере с почуда на 1 август, че на 2 август САЩ излизат от Договора за ликвидиране на ракетите със среден обсег, да каже, че е обезпокоен, след като САЩ направиха тази декларация преди половин година\", продължават в становището си АБВ.АБВ обяснява, че са реагирали десетки пъти с настояване и българските институции да инициират процес \"Хелзинки 2\", \"но главният секретар на ООН да се учуди и обезпокои ден, преди края на ключов за мира договор, е безпримерно нехайство, негодност и непричастност към организацията с най-значими международни правомощия и функции\".Според тях, всички българи трябва да се научат да ценят историята си, да ценят хората си, на първо място да ценят достойнството си, да го отстояват всеки ден, във всяка точка на света и във всички институции.\"Предадели като Кристалина Георгиева ще работят за всички, но не и за България. Но ще обслужват интереси, които, вероятно, са в страни от интересите и на силна и обединена Европа, и на едно проспериращо общество, за което се борим и към което се стремим. Трябва да сложим край на сюжета \"Наградени български предатели\", пишат в своето становище АБВ.", "date": "2019.08.03", "title": "АБВ негодуват от \"предателите\" Станишев и Кристалина Георгиева"}
{"url": "https://news.bg/world/noviyat-shef-na-pentagona-iska-amerikanski-raketi-sas-sreden-obseg-v-aziya.html", "text": "Новият военен министър на САЩ Марк Еспър заяви, че подкрепя разполагане на ракети със среден обсег с наземно базиране в Азия относително скоро, информира \"Ройтерс\".Осведомителната агенция припомня, че само преди ден\"Да, бих искал\", отговори Еспър, след като беше запитан дали обмисля разполагане на такива ракети в Азия.\"Бих предпочел да стане в следващите месеци...но тези неща отнемат по-дълго време от очакваното\", каза още той пред журналисти, които пътуват с него за Сидни. Той не каза къде могат да бъдат разположени ракетите, като подчерта, че Вашингтон обикновено обсъжда такива въпрос със съюзниците си.Най-близките съюзници на САЩ в Азия са Япония, Южна Корея, Тайван и Австралия.", "date": "2019.08.03", "title": "Новият шеф на Пентагона иска американски ракети със среден обсег в Азия"}
{"url": "https://news.bg/world/oon-nova-valna-ot-teroristichni-ataki-e-vazmozhna-v-kraya-na-godinata.html", "text": "ООН предупреди, че скоро може да приключи паузата с терористичните атаки в международен план, като нова вълна от нападения е възможна преди края на 2019 г., пише \"Гардиън\".В доклад до Съвета за сигурност на ООН експерти описват тревожна картина относно глобалния джихадизъм, който продължава да представлява значителна заплаха, въпреки че в последно време търпи поражение.Авторите изразяват безпокойството си от това, че 30 000 чужденци, които са се присъединили към \"халифата\", може все още да са живи.Някои от тях може да се присъединят към \"Ал Кайда\" или други новопоявили се терористични организации. Някои ще станат лидери или ще радикализират други.Докладът се основава на информация, предоставена от разузнавателните агенции на страните членки на ООН. Той хвърля светлина върху колективното мислене сред службите по света.Подчертава се, че макар географски \"халифатът\" на ДАЕШ (\"Ислямска държава\") повече да не съществува, страните членки са съгласни, че има много скрити фактори, които показват, че групировката все още действа, а освен това заплахата от \"Ал Кайда\" и други подобни групи е малко вероятно да изчезне.Въпреки че има по-малко успешни атаки от 2015 и 2016 г., когато екстремисти избиха стотици хора във Франция, Белгия и Германия, заплахата в Европа \"остава висока\".Основно притеснение е радикализацията на затворниците, засегнати от бедност, маргинализация, недоволство, ниско самочувствие и насилие, пише в доклада. Програмите за борба с радикализацията не се доказват като напълно ефикасни.Според европейски изчисления около 6000 европейци са пътували до Ирак и Сирия, за да се присъединят към терористични организации. 1/3 от тях са убити, друга 1/3 са задържани в региона или са се преместили на друго място. 2000 или повече са се завърнали в Европа.Според информацията в доклада ДАЕШ има достъп до 50-300 милиона щатски долара и използва пропаганда, за да поддържа реномето на групировката като водеща терористична марка в света - \"виртуалният халифат\".Отбелязва се, че \"Ал Кайда\" продължава да действа, но здравето на 68-годишния лидер на организацията Айман ал Зауахири не е добро.Тази седмица САЩ потвърдиха, че Хамза бин Ладен, син на Осама бин Ладен, е убит.Голяма част от доклада е посветена на Западна Африка, където има рязко увеличение на насилието в резултат на ислямистки атаки.", "date": "2019.08.03", "title": "ООН: Нова вълна от терористични атаки е възможна в края на годината"}
{"url": "https://news.bg/politics/sobstvenitsite-na-praseta-ot-pazardzhishko-spirat-protestite.html", "text": "Собствениците на домашни прасета в Пазараджишко спират протестите, предаде БНТ. Съгласие за това беше постигнато след днешната среща на протестиращите с премиера Бойко Борисов и министъра на земеделието Десислава Танева.Припомняме, двамата пристигнаха спешно в Пазарджик, за да обяснят на хората, че борбата с африканската чума е изключително важна и всеки трябва да окаже съдействие. На стопаните от Пазарджик беше дадена отсрочка до 11 август да евтаназират животните сами. Сроковете за другите области се определят от местните епизоотични комисии.Премиерът обеща по 300 лева на двор за дезинфекция. От министерството на земеделието ще водят разговори с големите свинекомплекси в страната, за да предоставят през следващата година малки прасета на хората, които сега са умъртвили животните доброволно.\"Какво се разбрахме - срокът се удължава с една седмица, до 11,12 август.Това не е най-важното, бизнесът се задължи да даде прасета, догодина да се заредят. А ние се задължаваме по 300 лева на двор да дадем - да се направи необходимата дезинфекция, почистване и да може след това да си вкарат отново малки прасета. Това е единственото, което е правилно да се направи. Аз също не понасям тъжни гледки и това, което медиите представят - свиня майка с малки прасенца, и аз сърце нямам...Разбираме какво искат малките кметове, но и ние не сме някакви сатрапи - да слушам някой да ме обвинява, че едва ли не искаме да убием на хората прасетата.\" - заяви премиерът.\"На никой не му е приятно това - чума, по-страшна дума от чума - чумата да те тръшне, всеки я е употребявал, това е все едно да протестираме срещу рака.\" - подчерта той.Министърът на земеделието Десислава Танева също призна, че елементът е емоционален.\"Осъзнавам, че моментът е тежък, емоционален, независимо, че тези хора нямат мерки за биосигурност, че нямат регистрация, както е по закона, но въпреки това, това е подкрепата на държавата. Ако щете и като отношение за това, че тези хора се обединяват с всички други хора, и производители, и институции, в борбата с африканската чума по свинете.\" - посочи тя.Преди срещата имаше многоброен протест на площада в Пазарджик. Хората настояха за гаранции, че ще бъдат обезщетени, както и че епидемията ще бъде ликвидирана.По-рано свиневъди ", "date": "2019.08.03", "title": "Собствениците на прасета от Пазарджишко спират протестите"}
{"url": "https://news.bg/weather/zahladnyava-19-oblasti-sa-s-zhalt-kod-za-vetrove-i-buri.html", "text": "Времето в събота ще бъде нестабилно, с дъждове и гръмотевични бури. Над страната преминава студен атмосферен фронт, който ще доведе до понижаване на температурите. 19 области са с жълт код за опасни явления.През деня ще се развива купесто-дъждовна облачност, която на много места ще доведе до краткотрайни валежи с гръмотевична активност и временно усилване на вятъра. На места, основно в източната половина на страната дъждовете ще са обилни, очакват се и градушки.През втората половина от деня валежите ще спират, а облачността ще се разкъсва - първо в северозападните райони.Вятърът ще бъде ориентиран от запад и северозапад - до умерен, а в Дунавската равнина и Тракийската низина временно силен. Той ще пренася по-студен въздух.Максималните температури на повечето места ще бъдат в интервала 27-32 градуса. В югоизточните райони и в крайния югозапад - до 35.Нощните температури са между 17 и 22 градуса, в крайния югозапад малко по-високи.Жълт код за силен вятър и гръмотевични бури е в сила за областите Видин, Враца, Монтана, Русе, Разград, Търговище, Шумен, Силистра, Добрич, Варна.Жълт код за силен вятър е обявен за областите Плевен, Ловеч, Габрово, Велико Търново, Пловдив, Пазарджик, Благоевград и София.Област Бургас е с жълт код за гръмотевична активност.", "date": "2019.08.03", "title": "Захладнява, 19 области са с жълт код за ветрове и бури"}
{"url": "https://news.bg/politics/borisov-partiite-ne-biva-da-se-mesyat-v-izbora-na-glaven-prokuror.html", "text": "Политическите партии не трябва да се месят в избора на главен прокурор. Тава позиция изрази премиерът Бойко Борисов, цитиран от БНТ.Така той отговори на критиките на лидера на БСП Корнелия Нинова за това, че не е излъчил втори кандидат за поста, който да се конкурира с вече номинирания Иван Гешев.\"Представете си, че през моя министър на правосъдието от моята политическа партия бях предложил кандидат за прокурор примерно Емил Радев. Европейски депутат, доказан юрист. И аз считам, че дори това трябва да отпадне в закона. Не трябва никоя партия, правителство да се меси в независимата съдебна власт. И затова не излъчих.\" - заяви Борисов.По повод изтеклите данни от прокуратурата след кибератаката срещу НАП, той коментира, че някой умишлено иска да сваля правителството.Припомняме, Иван Гешев бе номиниран с , въпреки че самият той няколко пъти отхвърля възможността за това. Единият път дори заяви, че . Като аргумент тогава той посочи, че битката за поста ще бъде много  и ще бъде съпроводена с купуването на магистрати.Процедурата по  и ще завърши на 24 октомври. Избраният трябва да заеме поста на Сотир Цацаров в началото на следващата година.", "date": "2019.08.03", "title": "Борисов: Партиите не бива да се месят в избора на главен прокурор"}
{"url": "https://news.bg/press/es-izbra-kristalina-georgieva-za-mvf-kompensirat-stopanite-na-praseta-kristiyan-boykov-mozhe-da-stane-svidetel-po-sluchaya-s-nap.html", "text": "Съботните вестници съобщават, че Кристалина Георгиева е номинацията на ЕС за директор на МВФ.\"Най-високопоставената жена в света е българка. Кристалина Георгиева беше избрана от правителствата на държавите в Европейския съюз за следващия ръководител на Международния валутен фонд. Традицията и правилата повеляват шефът на МВФ да е европеец. Това означава, че Георгиева ще е новият шеф на МВФ. В момента тя е главен изпълнителен директор на Световната банка. Преди това Георгиева бе вицепрезидент на Еврокомисията по време на мандата на Жан.Клод Юнкер. Георгиева бе и кандидат на България за генерален директор на ЮНЕСКО. Преговорите продължиха повече от 12 часа. На финала останаха двама - Георгиева и холандският й конкурент за поста Йерун Дейселблум, който току що я поздрави с избора, съобщава \"Ройтерс\". Кристалина Георгиева ще бъде дванадесетият директор на международната институция, която е създадена през юли 1944 г. \"Г-жа Георгиева получи подкрепата на 56% от страните, които представляват 57% от населението на ЕС, докато Дейселблум беше подкрепен от 44% от страните, представляващи 43% от населението\", уточни европейски източник, цитиран от Франс прес.\" - в. \"Стандарт\".\"Кристалина Георгиева събра в драматични гласувания и консултации днес достатъчно подкрепа от страните в ЕС, за да бъде предложена за следващ ръководител на Международния валутен фонд, съобщи \"Ройтерс\". Кристин Лагард подаде оставка на 16 юли, която влиза в сила на 12 септември, а Управителният съвет на фонда заяви желание до 4 октомври да обяви кой ще я наследи. Главният изпълнителен директор на Световната банка и бивш еврокомисар сега ще се нуждае от одобрението на САЩ, които практически имат право на вето в МВФ, както и от гласовете на мнозинството от 24-членния Управителен съвет на фонда на гласуването през октомври. Срокът за депозиране на кандидатурите във Вашингтон е от 29 юли до 6 септември, но по традиция фондът от самото си основаване е ръководен от европеец. Изпълнителните директори и гуверньорите на МВФ също имат право да внесат предложения за ръководтел на фонда с 5-годишен мандат. След 6 септември секретарят на МВФ представя имената на Управителния съвет, в който съставят и публикуват списък от трима водещи кандидати според квалификацията им и районът от света, който ги подкрепя. Следва събеседване с тримата и гласуване от 24-та в съвета, а не от отделни държави. Изборът е с обикновено мнозинство, но за предпочитане е да се събере подкрепа от поне две трети от членовете на съвета. Кристалина Георгиева е изправена пред един формален проблем, който не е непреодолим. Съгласно правилата на фонда не може кандидатът за най-високия пост да е по-възрастен от 65 години, а тя става на 66 след по-малко от две седмици - на 13 август. Дори да отговаря на това изискване и да бъде избран, управляващият директор на МВФ не може да продължи да заема поста, след като е навършил 70 години, се казва още в правилата. Иначе казано, при петгодишен мандат българката ще трябва да се оттегли година преди изтичането му поради навършване на възраст. Това е поправимо - Бордът на управителите може да гласува промяна с обикновено мнозинство. Възрастовите ограничения може да се променят преди или след края на процеса за номиниране на кандидати. Правилата на МВФ определят, че дори да е избран кандидат като Кристалина Георгиева над възрастовия праг, тя ще може да заеме поста едва след като поправките са факт. В ЕС двата кръга на гласуване днес стигнаха до още един кандидат - бившият председател на Еврогрупата Йерун Дейселблум, който веднага поздрави Кристалина Георгиева и ѝ пожела успехи. Процедурата на финансовите министри от ЕС е поверителна и \"Дневник\" получи преди дни лаконичен отказ от българското финансово министерство за какъвто и да е коментар по повод Кристалина Георгиева. Макар името ѝ от седмици насам да се посочва сред водещите кандидати за поста на Лагард, включително от авторитетни медии като \"Файненшъл таймс\", \"Блумбърг\" и \"Ройтерс\", нито един български официален представител не изказа позиция за нея...\" - в. \"Дневник\".Заразата от африканска чума по прасетата продължава да е сред тематичните акценти.\"Собствениците на големи свинекомплекси, месопреработватели и зърнопроизводители призоваха в цялата страна да бъде обявено извънредно положение заради разпространяващата се африканска чума по свинете, съобщи БНР. Според тях не трябва да се толерира отглеждането на прасета в задните дворове. Те посочиха, че именно този начин за отглеждане на животните е основната причина за разпространение на болестта. \"Обявяване на извънредно положение в цялата страна, това е единственият начин, който ще накара всички структури, без оглед на политическата принадлежност, да работят по едни и същи правила и да изпълняват всички онези задължителни мерки, които трябва да се вземат за решаване на проблема\", обясни д-р Румен Караманов, ръководител на свинекомплекс. Позицията им е подкрепена от Асоциация на индустриалното свиневъдство в България, Асоциация на свиневъдите в България, както и от представители на бранш месодобив и месопреработване и зърнопроизводство. Всички те се обединяват около тезата, че един от основните проблеми е отглеждането на животни в т.нар. \"заден двор\". Цветан Илиев от Асоциацията на индустриалното свиневъдство припомни, че законът позволява в \"заден двор\" да се отглеждат до 5 животни и то само за угояване и лични нужди. Забранено е отглеждането на животни за разплод и свине-майки. Според Светла Чамова от Асоциацията на месопроизводителите след затварянето на кланиците може да останат хора без работа. Венцислав Върбанов от Асоциацията на земеделските производители каза, че заради проблемите с чумата, зърното също може да бъде забранено за износ. Вихрен Димитров от фермата в Голямо Вранаво обаче посочи, че българските власти са проспали цяла една година, в която се е знаело за болестта, но не са предприети необходимите действия. Представителите на бранша поискаха още по-строги мерки за спирането на заразата, която е на път да нанесе огромни икономически загуби на страната ни. 30% от индустриалното свиневъдство го няма. Това значи, че 450 хиляди бройки животни, на годишна база, няма да излязат на пазара\", заяви д-р Румен Караманов. Той подчерта, че браншът е важен за страната ни, защото предоставя на пазара продукция с 20%-25% по-ниска цена от тази в Европа. От своя страна собственици на промишлени свинекомплекси в област Ямбол определиха мерките срещу разпространението на африканската чума като адекватни, но закъснели. Те категорично се обявиха срещу протестите на дребните стопани в региона. Три са промишлените свинекомплекси в Ямболска област и в тях се отглеждат около 30 000 животни. 20-километровите санитарни зони около тях, в които трябва да бъдат умъртвени домашните животни, засягат освен петте ямболски общини и части от Хасковска и Сливенска област. Според собствениците на индустриални свинеферми Галя Бъчварова и Михаил Тодоров ликвидирането на животните в дворовете е абсолютно адекватно е и тези мерки, ако бяха направени миналата година в Северна България, това нямаше да се случи изобщо. \"Всеки един от нас е на нокти в момента. Освен домашните животни, ще дойде ред и на дивите животни, те също трябва много бързо да им се ограничи популацията, за да се справим със заболяването\", твърдят те.\" - в. \"Сега\".\"Свиневъдите ще бъдат компенсирани. Това заяви премиерът Бойко Борисов по време на срещата с кметовете от област Пазарджик. 75% от компенсацията ще дойде от Брюксел, а останалото от държавата. Субсидията ще бъде в размер на 300 лева на двор. \"На никой не му е приятно. Това е все едно да протестираме срещу рак. Две години успявахме да я овладеем, но сега не. Всички тези хора, 30 години всички институти не могат да намерят ваксина\", каза Борисов. Умъртвяването на животните остава за 11 август. \"Аз също не понасям тъжни гледки. И това, което медиите показват, тъжни гледки с малки прасенца. Сърце нямам. Полагаме огромни усилия да действаме така, както казва науката. Разбрахме се, че срокът се удължава с една седмица. Бизнесът се задължава догодина да даде прасета, а ние сме задължени да дадем по 300 лева на двор, за да се възстановят щетите. Каквото си решат\", каза още Бойко Борисов.\" - в. \"Стандарт\".\"Българската агенция по безопасност на храните (БАБХ) констатира ново огнище на Африканска чума по свинете в индустриална ферма с 8 253 свине в село Ветрен, област Силистра, съобщиха от агенцията. Положителните проби бяха лабораторно потвърдени от Националната референтна лаборатория в Националния диагностичен научноизследователски ветеринарномедицински институт в София. Свинекомплексът попада в надзорната зона на констатираното на 30 юли 2019 огнище в село Попина. АЧС беше потвърдено и при намерен изхвърлен труп на домашна свиня в село Трудовец, София-област. Два са новите случаи в област Русе - една дива свиня в село Червена вода и една, намерена умряла в Държавно горско стопанство (ДГС) в Сеслав, землището на село Тетово, община Русе. Намерен е труп на дива свиня в землището на село Ореш и село Бела, община Димово, област Видин. Още едно диво прасе с АЧС е установено и в София област, ДГС - Искър. До този момент не е имало случаи на диви свине в област Видин и София-област. 30 са вече огнищата при домашни свине в областите: Плевен (11 огнища), Бургас (1), Враца (2), Русе (6), Търговище (1), Велико Търново (3), Видин (1), Силистра (2) и Монтана (2), София-област (село Трудовец , намерен труп на дом. свиня). 27 са случаите на диви свине в областите: Силистра (7), Добрич (6), Плевен (2), Варна (1), Враца (1), Русе (3), Търговище (1) и Монтана (1).Велико Търново (1 със 6 свине), Разград (1 с 6 свине), Видин (1), Пловдив (1) и София-област (ДГС Искър).\" - в. \"Труд\".Хакерската атака срещу НАП и разследването по случая също са сред актуалните теми.\"Член на \"Да, България\" и негов другар са поръчали атаката срещу НАП, научи \"24 часа\". Новината бе частично потвърдена от шефа на ГДБОП главен комисар Ивайло Спиридонов, който посочи, че поръчителите са извън TAD Group. \"Имаме информация откъде идва\", каза антимафиот №1 по Би Ти Ви, но не назова имена. Дали това ще бъде доказано, е друг въпрос. Но към момента има достатъчно данни за това откъде идва въпросната поръчка\", коментира още главният комисар. Той намекна, че може да има още арести и обвинения по аферата...\" - в. \"24 часа\".\"Кристиян Бойков, сочен за извършител на хакерската атака срещу НАП, може да стане свидетел на обвинението, смята директорът на Главната дирекция \"Борба с организираната престъпност\" (ГДБОП) Ивайло Спиридонов. Към момента 20-годишният Бойков е обвинен като извършител за източването и разпространението на лични данни на над 5 милиона българи и фирми от Националната агенция за приходите (НАП). \"Това е едно 20-годишно момче. Вероятно иска да бъде известен, може би е бил подведен от работодателите си. Много са нещата, които биха могли да допринесат за това негово решение\", коментира Спиридонов пред \"Нова телевизия\". Според него в определен етап от разследването Бойков може да придобие друго качество и да стане свидетел например. В момента Бойков е обвинен за източването на данните от НАП и е освободен под парична гаранция от 20 000 лв. Обвинения като подбудители имат търговският директор на \"ТАД груп\" Георги Янков и собственикът на дружеството Иван Тодоров. На Янков бе определена парична гаранция от 20 000 лв., а на Тодоров - 100 000 лв. Директорът на ГДБОП подчерта, че има достатъчно данни за това кой е поръчител на престъплението. \"Дали това ще бъде доказано, е друг въпрос. Но към момента има достатъчно данни за това откъде идва въпросната поръчка\", уточни Спиридонов и намекна, че може да има още арести и обвинения по случая. В сряда от специализираната прокуратурата обявиха, че източването на данни от Националната агенция за приходите е имало за цел да разклати политическата стабилност на сега действащото правителство. По повод разпространените вчера от прокуратурата \"доказателства\", доказващи вината на обвинените по случая, Спиридонов обяви пред Би Ти Ви, че разследващите \"е трябвало да покажат до някаква степен истината, която ще стане ясна в съда\". Той се възмути как обвинените чрез медиите се изкарвали жертви. \"Има вероятност Кристиян Бойков да стане свидетел по делото точно толкова, колкото пръскачките пред парламента да правят тероризъм. Ако Кристиян Бойков бъде \"изваден\" от делото, то просто няма да има дело, защото няма да има извършител.\" Така адвокатът на Бойков Георги Стефанов коментира пред \"Дневник\" тезата на Спиридонов. \"Безсмислено е да споря с хора, които нямат никаква идея как се развива наказателният процес и това показва или непознаване на закона, или е хвърляне на фойерверки\", каза още той. Стефанов коментира и разпространените от специализираната прокуратура файлове и доказателства по делото и заяви, че това е противоконституционно, в пряк разрез с процесуалния закон и \"граничи с безумието\". \"Прокуратурата може да се дави колкото иска на дълбоко, ние няма да ги спасяваме. Тези картинки абсолютно нищо не показват. Дори и да съществуват записи, това са записи на хора, които се разхождат и водят някакви частни разговори. Какво доказателство е това? Ако има записи, защо не ги публикуват, а надписват картинки какви били разговорите. Те рисуват комикси или представят доказателства\", коментира защитникът.\" - в. \"Дневник\".\"Няма риск някой да вземе бърз кредит на чуждо име заради изтичането на данни, уверяват от Асоциацията за отговорно небанково кредитиране, съобщи БНР. Те участваха активно в изготвянето на указанията на Националната агенция за приходите след хакерската атака в масивите й. Когато кредитоискател се свърже с компаниите за небанково кредитиране, от него се изисква да представи личната си карта, уверяват от асоциацията. Самите компании сверяват информацията не само от документа за самоличност, но и през редица регистри, до които имат правомерен достъп. При получаването на сумата се прави допълнителна проверка, допълват от организацията. Припомняме, че през седмицата вицепремиерът Томислав Дончев коментира, че може би са необходими законодателни промени при бързите кредити вследствие на теча на данни от масивите на приходната агенция. И от НАП, и от Асоциацията за небанково кредитиране уверяват, че няма необходимост за смяна на документите за самоличност. Разумна предпазна мярка обаче би била промяна на паролата до имейла и персоналния идентификационен номер, издаван от НАП.\" - в. \"Стандарт\".", "date": "2019.08.03", "title": "ЕС избра Кристалина Георгиева за МВФ, компенсират стопаните на прасета,  Кристиян Бойков може да стане свидетел по случая с НАП…"}
{"url": "https://news.bg/world/samolet-na-sasht-razuznava-kray-bregovete-na-krim.html", "text": "Самолет на ВМС на САЩ Lockheed EP-3E Orion Aries II е провел разузнавателен полет до бреговете на Крим, съобщава РИА Новости, позовавайки се на Plane Radar.Съобщава се, че самолетът е излетял от полигона \"Суда Бей\" в Гърция и е провел разузнавателен полет край черноморското крайбрежие на Русия.Отбелязва се, че това не е първият разузнавателен самолет, който е засечен до руското въздушно пространство.Според Министерството на отбраната през последната седмица до границата на Русия са засечени около 40 чужди летателни апарата.", "date": "2019.08.03", "title": "Самолет на САЩ разузнава край бреговете на Крим"}
{"url": "https://news.bg/world/kim-chen-un-dovolen-ot-izpitanata-raketna-sistema.html", "text": "Северна Корея днес потвърди, че е изпитала нова ракетна система под ръководството на лидера Ким Чен-ун, информира \"Йонхап\".Вчера се появи информация, че КНДР отново е направила изпитание на оръжие.Стрелбата с новата залпова ракетна система с голям калибър в петък сутринта целеше да изпита възможностите й, такива като представянето й при полет, възможностите й за контрол и ефективността на поражение, съобщават от Korean Central News Agency.Ким \"изрази голямо удовлетворение във връзка с резултата от изпитателния пуск\", отбелязва агенцията.Северна Корея за трети път за седмица проведе изпитания. Сеул смята, че КНДР тества балистични ракети с малък обсег на действие.При последното изпитание снарядите са прелетели 220 километра на височина 25 километра, според генщаба на Южна Корея.В петък говорител на външното министерство на КНДР разкритикува Великобритания, Франция и Германия, които осъдиха последните ракетни изпитания.КНДР обяви, че никога няма да признае резолюциите на ООН.Последните тестове са описани като \"разработване на конвенционални оръжия\".", "date": "2019.08.03", "title": "Ким Чен-ун доволен от изпитаната ракетна система "}
{"url": "https://news.bg/energy/rabotodateli-sezirat-kzk-i-ek-za-narusheniya-v-balgarskata-energetika.html", "text": "Асоциация на индустриалния капитал в България (АИКБ), Българската стопанска камара (БСК), Българска търговско-промишлена палата (БТПП) и Конфедерация на работодателите и индустриалците в България (КРИБ) съобщават, че са подали сигнал относно нарушенията в сектор енергетика, който е изпратен в деловодството на Главна дирекция \"Конкурентоспособност\" на Европейската комисия и Агенцията за сътрудничество между регулаторите на енергия (ACER).Сигналът е изпратен на 22 юли и до Комисията за защита на конкуренцията - КЗК и подписан от Васил Велев, Радосвет Радев, Цветан Симеонов и Кирил Домусчиев.Организациите сезират КЗК, за да се разследват \"действия на група участници на свободния пазар на електрическа енергия, които считаме, че с поведението си по недопустим начин нарушават принципите на свободно договаряне и конкуренция, залегнали в българското законодателство\".\"Съществена част от електрическата енергия, произвеждана от мощности частна собственост на територията на страната, е под прекия или косвен контрол на субекти, които са свързани лица по смисъла на §1 от допълнителните разпоредби на Търговския закон\", обясняват те.\"Наличието на свързаност между собствениците на производствени мощности и субекта - търговец на свободния пазар представлява концентрация, която обективно създава условия за манипулиране на пазара\", допълват работодателите.Според тях са \"налице и условия за изкуствено създаване на дефицит на електрическа енергия чрез ограничаване на собственото производство и едновременно с това изкупуване чрез свързани търговци на цялото предлагано от държавните дружества - производители количество електроенергия на борсата\"\"Пазарното поведение на участници на пазара на електрическа енергия създава съмнения за наличие на картелно споразумение в следната насока: \"Гранд Енерджи дистрибюшън\", Юропиън трейд оф енерджи\", \"Сага комодитис\", \"ТМ Технолоджи\", \"Енерджи инвест юръп\" - всичките, свързани със субектите - собственици на производствените мощности, са участвали в проведени тръжни сесии на Българска независима енергийна борса през периода от ноември 2018 г. до януари 2019 г., при които са търгувани предлагани от АЕЦ \"Козлодуй\" количества електроенергия в размер на около 500 МW\", пишат работодателските организации.Те считат, че се \"проявява ясна тенденция съществена част от електроенергията, предлагана на свободния пазар, да се закупува от изброените дружества при елиминиране на останалите търговци\".Работодателите обясняват, че \"регистрационната система на БНЕБ позволява да се направи проверка и на връзката между оферираните позиции (количество и цена) на сегмент \"Ден напред\" на гореспоменатите свързани дружества и тези на НЕК за периода 01.12.2018 г.-14.07.2019 г. - имаме основания да предполагаме координираност и произлизащи от това високи равновесни почасови цени\".Според тях, фактите дават \"ясни индикации за манипулиране на свободния пазар на електроенергия и прилагане от определени субекти на непазарни търговски практики\".Описаният модел на поведение нарушава функционирането на либерализирания пазар на електроенергия. По този начин се създават условия за постоянен дефицит на електрическа енергия и непазарно формиране на цената й. Този процес пряко и негативно рефлектира върху функционирането на цялата българска икономика, допълват работодателските организации.АИКБ, БСК, БТПП и КРИБ призоват КЗК да образува производство по реда на Закона за защита на конкуренцията и да разпореди извършване на проверка на факти и обстоятелства, с оглед установяване налице ли е законова хипотеза на недопустима концентрация и/или картелно споразумение между участници на свободния пазар на електрическа енергия.Припомняме, на 17 декември 2018 г.  Европейската комисия наложи глоба на \"Български енергиен холдинг\" (БЕХ) в размер на над 77 милиона евро.На 1 март 2019 г. БЕХ обжалва .Припомняме също, че в последните няколко месеца се създаде сериозно напрежение в сектор \"Еенергетика\". Няколко пъти а на електроенергията, договорена през борсов сегмент \"Пазар ден напред\" е манипулирана и отбелязва неимоверни скокове. Към 3 юли 2019 г. е най-високата в Европа. , че има признаци на организирана престъпна група в енергетиката.Работодателите настояха за  от страна на прокуратурата и  до премиера, министъра на енергетиката и главния прокурор.В средата на юни месец след един брифинг, на който отхвърли обвиненията, шефът на  в деловодството на \"Български Енергиен Холдинг\" ЕАД, но .На последното нарочно заседание на ресорната парламентарна комисия, което беше отложено веднъж, стана ясно, че  на свободния пазар на електроенергия.Избухнаха и , най-вече с обвиненията от страна на работодателите за .В началото на юли , която изслуша сектора за състоянието на свободния пазар, заяви, че свободният , а Теменужка Петкова посочи, че вече е сезирала КЕВР и КЗК да проверят има ли някакъв проблем на свободния пазар на електроенергия.", "date": "2019.08.03", "title": "Работодатели сезират КЗК и ЕК за нарушения в българската енергетика"}
{"url": "https://news.bg/world/sasht-i-talibanite-podnoviha-mirnite-pregovori.html", "text": "САЩ и талибаните провеждат нов кръг преговори за прекратяване на близо 18-годишната война в Афганистан, информира \"Дойче веле\".Днес двете страни подновиха разговорите в катарската столица Доха. Делегациите описват срещата като \"най-важната фаза\" от разговорите.Според източници възможно е двете страни да сключат мирно споразумение преди 13 август, което ще позволи на чуждите войски да напуснат страната.Залмай Халилзад, специалният посланик на САЩ за Афганистан, коментира в петък преди разговорите, че преговарят за мирно споразумение, а не само споразумение за изтегляне на войските.Талибаните сигнализираха, че са готови да сключат споразумение с американците. Екип от 19 души ще представлява групировката на разговорите в Доха.\"Въпросът за изтеглянето на силите удължава мирните разговори и отлага споразумението\", коментира пред \"Ройтерс\" високопоставен командир на талибаните.Водената от САЩ коалиция поддържа около 20 000 военнослужещи в Афганистан, като повечето са американци.Наскоро президентът на Афганистан Ашраф Гани обяви, че \"мирът идва\", но администрацията е изключвана от преговорите по настояване на талибаните.", "date": "2019.08.03", "title": "САЩ и талибаните подновиха мирните преговори"}
{"url": "https://news.bg/world/provedenoto-ot-robart-malar-razsledvane-struva-usd32-mln.html", "text": "Близо двугодишното разследване за руска намеса на президентските избори през 2016 г., ръководено от специалния прокурор Робърт Мълър, струва близо 32 милиона щатски долара, съобщава СNBC, позовавайки се на документи.През миналия ноември американският лидер Доналд Тръмп обяви, но без да предоставя доказателства, че за разследването са похарчени повече от 40 милиона долара. Но демократите отвръщат, че парите са възстановени от глобите срещу приближени на Тръмп, които бяха осъдени по време на разследването, включително и Пол Манафорт, бивш шеф на предизборния щаб на американския лидер. Само в случая с Манафорт са иззети 42 милиона долара. Но PolitiFact информира, че парите, събрани от глоби, няма да отидат директно за покриване на сметката за разследването, а във фонд на правосъдното министерство.Повечето от разходите са отишли за служителите. Мълър имаше екип от 19 адвокати и 40 агенти на ФБР, както и анализатори от разузнаването и други.Разследването, което се проведе от май 2017 до март 2019 г., доведе до повдигане на повече от 100 обвинения срещу три руски компании и 34 лица, включително дузина бивши съветници на Тръмп.През последните шест месеца от 22-месечното разследване екипът на Мълър е похарчил 6.5 милиона долара, а преди това 25 милиона долара.Разследването на Мълър не откри доказателства, че Тръмп е конспирирал с Москва, но бившият специален прокурор също така не каза дали американският лидер е възпрепятствал правосъдието.", "date": "2019.08.03", "title": "Проведеното от Робърт Мълър разследване струва $32 млн."}
{"url": "https://news.bg/world/startira-stroezhat-na-parvata-hristiyanska-tsarkva-v-turtsiya-ot-1923-godina.html", "text": "Турският президент Реджеп Ердоган в събота в Истанбул положи първата копка за първата църква, построена в Турция след 1923 година, предаде Middle East Eye.Църквата ще обслужва 15-хилядната сирийска християнска общност в града, която през последните 10 години се опитва да изгради ново място за поклонение.На церемония  в квартал Йешилкьой Ердоган заяви, че се надява сградата да бъде завършена до две години.Представители на Сирия заявиха, че земята, която е част от италианско гробище, е била предоставена от тогавашния премиер Ердоган преди десетилетие.Саит Сусин, ръководителят на Сирийската църковна фондация със седалище в Истанбул, призна, че сега общността използва църкви на други общности.Ердоган уважи искането ни през 2009 г. за изграждането на църквата. Ето защо имаме честта да го поканим за новаторската церемония\", каза той.Първоначално проектът беше обявен през 2015 г., но законови пречки забавиха строителството.През последните години турското правителство върна конфискуваните преди това християнски и еврейски имоти, оценени на над 2 млрд. долара.Най-известният обект на християнско поклонение в Истанбул е \"Света София\", която е построена от византийския император Юстиниан 1, но е превърната в джамия след османското завладяване на Истанбул през XV век.Сградата е музей от създаването на съвременна Турция, но Ердоган предложи по време на кампанията за избор на кмет в града през март отново да се превърне в джамия.", "date": "2019.08.03", "title": "Стартира строежът на първата християнска църква в Турция от 1923 година "}
{"url": "https://news.bg/world/islyamistki-separatisti-stoyat-zad-atentata-v-bankok-spored-politsiyata.html", "text": "Полицията в Тайланд подозира, че ислямистки бунтовници от южната част на страната стоят зад вчерашните атаки в столицата Банкок. Целта им е разделение на страната и отделяне от будистката общност. Двама души са арестувани по случая. Все още никой не е поел отговорност за атаката. Според заключенията разследващи, ударите са дело на същата група, извършила атентат и през 2006 година. Припомняме, че  на три обекта в Банкок в петък, докато столицата на Тайланд е домакин на среща за сигурност в Югоизточна Азия с висши дипломати от САЩ, Китай и други световни сили.Нито един от взривовете не е близо до мястото на срещата.Вчера полицията на Тайланд заяви, че са открити две фалшиви бомби близо до мястото на срещата на външните министри. Не е ясно дали срещата е била целта. Полицията съобщи, че двама мъже са арестувани във връзка с фалшивите бомби.Външният министър на Китай Ван И и американският държавен секретар Майк Помпео присъстват на форума заедно с други регионални и глобални представители.", "date": "2019.08.03", "title": "Ислямистки сепаратисти стоят зад атентата в Банкок, според полицията "}
{"url": "https://news.bg/world/poveche-ot-800-zadarzhani-sled-protesta-v-moskva.html", "text": "Повече от 800 са задържаните след протеста в Москва. Според източници, те са най-малко 838 души, предаде ABC. Припомняме, че, но броят им бързо се увеличава.  Властите предупредиха, че демонстрацията не е разрешена.Анти-Кремъл активистите се обявяват срещу  на техните кандидати от изборите през следващия месец.При подобен протест преди седмица бяха задържани повече от 1000 души.Най-малко 8 съюзници на активистката Любов Собол, включително и Алексей Навални, са в затвора за нарушаване на строгите закони за организиране на протест.За следващата събота е насрочен нов протест. ", "date": "2019.08.03", "title": "Повече от 800 задържани след протеста в Москва "}
{"url": "https://news.bg/world/desetki-zaginali-i-raneni-pri-napadenie-v-teksas.html", "text": "Десетки са били убити или ранени при нападение в американския щат Тексас. Според източници, броят на пострадалите вече е 20 души. От пресофиса на кмета Дий Марго са съобщили и за жертви. От Белия дом са съобщили, че президентът Доналд Тръмп е бил информиран за случая и следи ситуацията. Той е в постоянен контакт с главния прокурор Уилям Бар и губернатора на щата Тексас Грег Абът. Съобщава се за стрелба в района на Cielo Vista Mall в Ел Пасо. Нападателите са няколко. Нахлули са в магазин от веригата \"Уолмарт\" и са открили огън по намиращите се вътре хора. Задържани са трима души. Полицията е предупредила временно да се избягва този район, тъй като все още не е безопасен. Все още информацията по случая е оскъдна. Официално, полицията не дава на този етап данни за броя на ранените. В болница са приети шестима от ранените, но не се уточнява състоянието им. Кандидат за президент и бивш кмет и конгресмен на демократите използва случая, за да повдигне въпроса за насилието в страната, което всяка година взема 40 000 жертви. След подобни нападения се разгаря дебатът за контрола над оръжията. Ел Пасо, град с около 680 000 жители, е в Западен Тексас, по границата с Мексико.", "date": "2019.08.03", "title": "Десетки загинали и ранени при нападение в Тексас "}
