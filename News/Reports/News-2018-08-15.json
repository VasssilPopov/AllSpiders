{"url": "https://news.bg/int-politics/osse-rusiya-pravi-voenni-manevri-v-pridnestrovieto.html", "text": "Мисията на ОССЕ в Молдова обвини Оперативната група на руските сили в Приднестровието в \"непозволено\" военно учение в демилитаризираната зона на река Днестър. Това се посочва в изявление на международните наблюдатели.\"Мисията на ОССЕ в Молдова изразява своята загриженост във връзка с руски военни учения в зоната за сигурност на 14 и на 15 август\", се посочва в него.Той отбелязва, че в съответствие със споразумението \"За принципите на мирното уреждане на въоръжения конфликт в региона на Приднестровието в Молдова\" от 21 юли 1992 г. за военни учения в зоната за сигурност се изисква разрешение от Комисията за съвместен контрол, която следи за опазване на мира. ОССЕ отбелязва, че това \"не беше направено\".С критиките към военните от Русия за инцидента днес също излезе Молдова.Днес Кишинев предлага да замени миротворците с мисия на цивилни наблюдатели. Това се противопоставя на властите в Приднестровието, които считат руската войска за гаранция за мир на Днестър. Русия редовно организира демонстративни военни маневри в Приднестровието. ", "date": "2018.08.15", "title": "ОССЕ: Русия прави военни маневри в Приднестровието"}
{"url": "https://news.bg/health/otnovo-bavyat-zaplatite-v-bolnitsata-vav-vratsa.html", "text": "Медиците от врачанската болница отново протестират за забавени заплати.Лекари, медицински сестри, санитари, администратори - всички, които работят в здравното заведение, не са получавали заплати от месеци. Лечебницата има дълг от над 13 милиона лева, припомня bTV.За последно е изплатен частичен аванс за юни.Една от педиатричните сестри всеки ден ходи километри пеша, за да отиде на работа.Припомняме, протестите на работещите в тази болница, която обслужва най-многочисления град в Северозападна България - с над 54 000 души, са повече от година.За пореден път от ръководството на болницата обещават закъснелите възнаграждения да се изплатят до петък.\"Всеки ден едно и също - лъжи, лъжи и само лъжи, а ние си работим, болницата е пълна\", заяви друга медицинска сестра.Припомняме, на 9 февруари 2017 г. от здравното министерство не разрешиха на , за да покрие най-належащите си задължения. Това се случи на общото събрание на акционерите. Тогава задълженията на МБАЛ \"Христо Ботев\" бяха 12.5 млн. лв..На 28 февруари 2018 г.  в кражба за над 30 000 лева. Казусът е завъртян около новите изисквания за медицинските стандарти, според които, за да се запази определено отделение, то трябва да има и необходимия персонал.По-късно, на  на болницата.След като проблемите на болниците във Враца и в Ловеч достигнаха до министерския съвет, здравният министър Кирил Ананиев заяви, че има начин .На 14 май .Дни по-късно -  на болницата.", "date": "2018.08.15", "title": "Отново бавят заплатите в болницата във Враца"}
{"url": "https://news.bg/economics/ot-mesetsi-v-targovskiya-registar-znayat-za-vazmozhen-sriv.html", "text": "От една година в Агенцията по вписванията са били напълно наясно, че е възможен срив в системата, така важна за функционирането на държавата и икономиката.Това става ясно от , с което се открива процедура по обществена поръчка \"Разширяване капацитета на масиви за съхранение на данни, надграждане на сървъри и доставка на лентови библиотеки за архивиране на данни, обслужващи информационните системи на регистрите на Агенция по вписванията\".Мотив за откриването на поръчката е, че добавените през годините разширители са с достигнат капацитет и не е възможно следващо разширяване. Последната доставка на дисков масив е била през 2012 година.Неизпълнението на обществената поръчка би могла да доведе до загубване на информация за до две седмици, в зависимост кога е настъпило събитието.\"Това изправя Агенцията по вписванията пред вероятен срив на поддържаните от нея системи и невъзможност да изпълнява вменените й нормативни задължения.\"Имайки предвид важността на Търговския регистър това ще доведе до пълен хаос в стопанския живот на страната, несигурност в гражданско правния оборот, неяснота при установяване правото на собственост върху недвижими имоти и многократно нараснали възможности при злоупотреби при сделките с тях, загуба на доверие към държавните институции, което би могло да доведе до тежка икономическа криза на страната. Всичкото това също е вписано в мотивите.Освен това в мотивите се предупреждава, че и вменените нови задължения на Агенцията по вписванията от последната година не могат да бъдат изпълнявани при наличните ресурси, като са изброени: измененията в законодателството в Търговския закон с новата Част пета Производство по стабилизация на търговец (нова - в сила от 01.07.2017 г.), поетите ангажименти на страната към Европейския съюз за свързване на търговския регистър със на централните, търговските и дружествените регистри по чл. 3, ал. 4 от Закона за търговския регистър (BRIS), преминаването на Централния регистър за особените залози (ЦРОЗ), преминаването на Регистъра на юридическите лица с нестопанска цел (ЮЛНЦ) към Агенция по вписванията.\"Всичко това изправя пред невъзможност новите информационни системи и приложения да се внедрят и да функционират пълноценно с наличното технологично оборудване (сървъри, дискови масиви, операционни системи) към този момент и се налага спешното възлагане на обществена поръчка за закупуване на това оборудване.Единствената възможност е възлагането и изпълнението на обществената поръчка в най-кратки срокове, за подмяна на оборудването с изтекъл жизнен цикъл и получаване на оборудване, отговарящо на съвременните технически и технологични изисквания, е записано в мотивите от ноември 2017 година. Обществената поръчка е закрита днес.Освен това на въпрос на news.bg от Сметната палата отговориха, че въпреки наличния срив в системата вече пети ден, одит за това как се разходват средствата по най-важната за икономиката на страната е-система няма да бъде направен, тъй като предварително не е включен като планове дейност. Това би могло да стане едва през следващата година - 2019 г., когато Сметната палата ще разполага вече с друг план.Припомняме, Търговският регистър се срина на 10 август, като и до този момент функционирането му остава блокирано. Версията, с която излязоха властите е, че са дефектирали четири дискови устройства. Днес обаче бе  Зорница Даскалова и на  - дни след като стана ясно, че за ситуацията ", "date": "2018.08.15", "title": "От месеци в Търговския регистър знаят за възможен срив"}
{"url": "https://news.bg/world/39-dushi-sa-zaginali-pri-ruhvaneto-na-mosta-v-genua.html", "text": "Броят на загиналите при трагичния инцидент с рухналия мост в италианския град Генуа нарасна до 39 души, съобщи местната полиция, цитирана от \"Ройтерс\".16 души са ранени при срутването на повече от 200-метров участък от моста Моранди във вторник.Спасителни екипи продължават да издирват оцелели сред масивните бетонни отломки от падналия виадукт.Бесни министри изляха гнева си върху оператора на моста, заявявайки, че компанията трябва да плати глоба, компенсация и да изгуби лиценза за концесия.50-годишният мост, който е част от автомагистрала А10, свързваща пристанищния град Генуа с Южна Франция, се срути по време на проливен дъжд във вторник. 35 леки коли и няколко камиона паднаха от 45 метра височина в река, върху железопътна линия и два склада след срутването на повече от 200-метров участък от виадукта, построен в края на 60-те г. на XX век. Докато кранове преместват бетонните отломки с размери като на камион, около 400 пожарникари търсят за оцелели под дългия 1,2 километра мост, който е построен през 1967 г. и за последно е ремонтиран преди 2 г.Италианският транспортен министър Данило Тонинели заяви на мястото на трагедията, че операторът на моста Autostrade per l'Italia трябва да плати за възстановяването на моста, както и солидни глоби.Но от Autostrade per l'Italia, клон на миланската група Atlantia, отбелязаха, че са провели редовни и щателни проверки на съоръжението преди инцидента, които са показали надеждността му. Те са разчитали на \"компании и институции, които са световни лидери в тестовете и инспекциите\".Източник заяви, че Autostrade per l'Italia ще проведе извънредна среща на борда през следващата седмица заради катастрофата.Вътрешният министър Матео Салвини заяви, че мениджърът на моста в частния сектор е спечелил \"милиарди\" от такси, но \"не е похарчил парите, които е трябвало\" и концесията трябва да бъде отменена. Той очевидно има предвид Autostrade. Вицепремиерът поиска най-тежките възможни глоби, за да е сигурно, че отговорните за смъртните случаи и ранените ще си платят за престъпленията.Папа Франциск се помоли за жертвите и техните роднини.В същото време френското външно министерство съобщи, че четирима французи са сред загиналите.Албанските власти информират, цитирани от АП, че двама албанци са сред загиналите.Atlantia е получила концесия за поддръжка на пътища също в Бразилия, Чили, Индия и Полша.", "date": "2018.08.15", "title": "39 души са загинали при рухването на моста в Генуа"}
{"url": "https://news.bg/bulgaria/za-den-hvanaha-novi-blizo-1000-s-previshena-skorost.html", "text": "Продължават ежедневните засилени полицейски проверки по пътищата на страната, съобщиха от МВР.Полицаите са проверили общо 4189 моторни превозни средства и 5725 души. Установени са 3249 нарушения, като са издадени 1655 фиша, 642 акта за установяване на административно нарушение и са констатирани 952 случая на превишена скорост.Отнети са също така 69 свидетелства за управление на МПС, а на място са връчени общо 250 електронни фиша на неизрядни граждани.Акцентът в проверки е за скорост, употреба на алкохол, наркотични вещества и използване на обезопасителни колани.Служителите на реда следят още за неспазване на предимство на пешеходни пътеки и неправилно пресичане от пешеходците, както и за неправоспособни водачи, техническа неизправност на автомобилите и неправилно изпреварване.", "date": "2018.08.15", "title": "За ден хванаха нови близо 1000 с превишена скорост"}
{"url": "https://news.bg/world/48-dushi-ubiti-i-67-raneni-pri-samoubiystven-atentat-v-kabul.html", "text": "Най-малко 48 души са убити, а 67 са ранени при самоубийствен атентат в образователен център в шиитски район в афганистанската столица Кабул.Това съобщи здравното министерство на Афганистан, цитирано от \"Ройтерс\". Първоначално беше съобщено за по-малък брой загинали, но впоследствие броят им се увеличи.Към момента никой не е поел отговорност за атаката, която е извършена след няколко седмици на относително спокойствие в Кабул. Но при предишни атаки срещу шиитски цели отговорност поемаше ДАЕШ (\"Ислямска държава\").Афганистански представители разкриха, че атентатът е бил насочен срещу частна сграда в шиитския квартал Dasht-i Barcha, където завършили средно образование се подготвят за университетските изпити.Първоначално експлозията довела до откриване на стрелба от афганистански охранители в района, тъй като са предполагали, че има повече нападатели, но впоследствие е станало ясно, че нападението е било извършено само от един атентатор.Джавад Гавари, член на градския шиитски съвет, хвърли вината върху ДАЕШ, тъй като групировката предимно атакува шиитски джамии, училища и културни центрове. Гавари добави, че през последните две години са извършени най-малко 13 атаки срещу шиитската общност в Кабул.", "date": "2018.08.15", "title": "48 души убити и 67 ранени при самоубийствен атентат в Кабул"}
{"url": "https://news.bg/crime/nad-2-hil-drogirani-shofyori-hvanali-ot-kat.html", "text": "Пътната полиция е заловила от началото на годината над 2 хиляди шофьори, които са управлявали под въздействие на наркотици и упойващи вещества, съобщи БНР, позовавайки се на МВР.Само за юли са регистрирани 260 души, качили се зад волана след употреба на наркотици или упойващи вещества. За тях са образувани досъдебни производства.От началото на годината до 5 август полицията е установила 2161 водачи, които са шофирали под въздействие на наркотици и упойващи вещества. На 936 от тях са приложени полеви тестове.За месец юли КАТ е установил 260 водачи в цялата страна, употребили наркотици. За това им деяние има образувани разследвания.Специалисти съветват, че след употреба на наркотици или упойващи вещества поне две седмици не бива да се шофира. Тестовете, с които разполага пътна полиция, установяват количества наркотично вещество в тялото с давност поне 15 дни. При кръвен тест се установява наличие на наркотично вещество до една година назад. Полевата проверка се извършва за 10-15 минути.При отказ на проверка за наркотици, може да бъде наложена глоба до 2 хиляди лева, както и автомобилът да бъде отнет за срок от 6 месеца до 1 година.", "date": "2018.08.15", "title": "Над 2 хил. дрогирани шофьори хванали от КАТ"}
{"url": "https://news.bg/world/putin-otiva-na-svatba-na-vanshniya-ministar-na-avstriya-i-posle-pri-merkel.html", "text": "Президентът на Русия Владимир Путин планира да посети Австрия на 18 август, за да присъства на сватбата на външния министър Карин Кнайсъл.Това съобщи говорителят на Кремъл Дмитрий Песков, цитиран от \"Ройтерс\" и АП.На същия ден той ще се срещне с Ангела Меркел в резиденцията на канцлера Мезеберг край Берлин. Те ще обсъдят Сирия, Украйна и енергетиката.53-годишната Кнайсъл е полиглот и експерт по Близкия изток, която беше избрана за поста от крайнодясната Партия на свободата, която се присъедини към консервативната коалиция на Себастиан Курц през миналата година. Тя е член на Партията на свободата, която е в тесни контакти с \"Единна Русия\" на Путин.Таблоидът Krone пише, че тя ще се омъжи за предприемача Волфганг Майлингер във винарна в провинция Щирия. ORF информира, че Курц също е поканен на сватбата.Австрийското външно министерство отказва коментар.Путин рядко присъства на частни събития, на които е поканен от чуждестранни политици.Руски медии информират, че Юрий Ушаков, съветник на Путин, е заявил, че Кнайсъл е поканила президента по време на визитата му във Виена през юни.Кнайсъл подкрепя укрепване на руско-австрийските отношения.", "date": "2018.08.15", "title": "Путин отива на сватба на външния министър на Австрия и после при Меркел"}
{"url": "https://news.bg/bulgaria/130-mln-lv-nuzhni-za-remont-na-17-mosta.html", "text": "130 млн. лв. са необходими за 17 моста, които спешно трябва да се реновират. Това съобщи днес министърът на регионалното развитие и благоустройството Николай Нанков на откриването на реновирани 30 км от пътя Старо Оряхово - Долни Чифлик - Гроздьово - Провадия.В отговор на  по пътната и транспортна инфраструктура едновременно, Нанков заяви, че ще представи финансов отчет за необходимите средства за ремонт на мостови съоръжения.Искането дойде след като вчера в Генуа, Италия рухна мост, а над 30 души загинаха. \"Мостовете и виадуктите по магистралите са в добро състояние, въпреки че някои от тях не са ремонтирани от повече от 30 години\", каза още министърът.Той напомни, че през миналата година са направени седем ремонта, а през тази година се работи по 5 съоръжения. За подобряване на състоянието на тези 12 съоръжения са инвестирани около 110 млн. лв.Той подчерта, че в България мостовите съоръжения са се поддържали и ще се поддържат още по-добре.Третокласният път Старо Оряхово - Гроздьово - Провадия има голямо значение за Варненската област, тъй като е пряка връзка на населените места от Североизточна България с Южното Черноморие.Регионалният министър заяви, че с ремонта на пътя се осигурява безопасен и бърз транспортен достъп на жителите на близките населени места с гр. Провадия и гр. Долни чифлик, както и с пътя Варна - Бургас и АМ \"Хемус\".Ремонтирани са и три моста - в началото на гр. Долни чифлик, в района преди с. Пчелник и в с. Горен чифлик.Нанков обяви, че ремонтът на част от Аспаруховия мост във Варна ще се отложи за есента заради строителството на бул. \"Васил Левски\", за да се избегнат задръствания в града.\"Мостът не е в критично състояние, а и се съобразяваме с българските граждани и с тяхното безопасно преминаване\", допълни той.Министърът напомни, че с цел осигуряване на безопасност тежкотоварните камиони не преминават по съоръженията в тежко състояние на магистрала \"Хемус\", а по алтернативния път.В момента се ремонтират платната на мостовите съоръжения на АМ \"Хемус\" в посока Варна на км 34 и \"Коренишки дол\" на км 37, които са в тежко състояние. Денонощно се работи по долното стоене на мостовете. Според графика ремонтът на моста на 34 км трябва да приключи през пролетта, а на Коренишки дол - през октомври - ноември.Работата по останалите ще започне поетапно, каза още министърът и допълни, че предстои да се направи обследване и на моста на р. Дунав при Русе.\"След като завърши ремонтът на пътя за Албена, вероятно през пролетта, ще се обяви обществена поръчка за съоръжение край Игнатиево. Работи се по моста \"Звездица\" на АМ \"Черно море\", напомни регионалния министър.Нанков е категоричен, че към момента се прави всичко възможно с лимитирания бюджет, с който разполага министерството.", "date": "2018.08.15", "title": "130 млн. лв. нужни за ремонт на 17 моста "}
{"url": "https://news.bg/crime/obshtinskiyat-savetnik-peyko-yankov-ostava-v-aresta.html", "text": "За постоянно в ареста остава общинският съветник от Несебър Пейко Янков, обвинен че е изпълнявал силови поръчки на Димитър Желязков-Очите.Решението е на Специализирания наказателен съд, въпреки че той не откри достатъчно доказателства за трите му повдигнати обвинения, съобщава БНР.Според съда прокуратурата не разполага с достатъчно доказателства Янков да е част от организираната престъпна група на Димитър Желязков - Митьо Очите и че по негово разпореждане е участвал в .Магистратите обаче приеха, че Янков и Желязков са притискали бизнесмени да се откажат от дяловете си във фирми. Това е било правено с престъпна упоритост, реши съдът, поради които остави Янков в ареста.Определението може да бъде обжалвано пред Апелативния специализиран съд.Припомняме, общинският съветник от Несебър Пейко Янков беше последният задържан по това разследване, като Той беше с издадена Европейската заповед за арест, след като в деня на масовите задържания по Южното черноморие на 1 август, Янков не бе открит в дома си.Според адвоката му обаче Росен Желязков, той никога не се е крил. Не е бил призоваван като обвиняем, а само като свидетел, но по свои съображения не е отишъл на датата на призовката. Адвокатът на несебърския общински съветник отрече участие в такава група и коментира, че от всичките ѝ досега осем члена, Янков познавал само намиращия се в процедура по екстрадиция в Турция Димитър Желязков.Според прокуратурата Янков има ролята на редови член на групата на Митьо Очите.Прокурор Детелина Ганчева обаче Пейко Янков е бил издирван единствено и само като обвиняем, за да бъде обвинен, че по поръка на Митьо Очите, е притискал собственици на фирми и е участвал в палеж на казино в Слънчев бряг.Припомняме, петимата  - Митьо Очите бяха оставени в ареста с решение на Апелативния спецсъд. Иван Пишиев, Радослав Николов, Иван Найденов, Венцислав Христов и Йордан Въчев са обвинени в участие в организирана престъпна група на Митьо Очите, занимаваща се с изнудване, палежи, нанасяне на телесни повреди, разпространение на наркотици и други престъпления от 2010 година насам. в Истанбул бяха арестувани  и бившият депутат от ДПС Несрин Узун, които бяха предадени на българските власти в рамките на 24 часа. Бенчев и Узун , но няколко дни по-късно от прокуратурата обявиха, че все пак  и .", "date": "2018.08.15", "title": "Общинският съветник Пейко Янков остава в ареста"}
{"url": "https://news.bg/world/prasetata-prinudiha-daniya-da-vdigne-ograda-po-granitsata-s-germaniya.html", "text": "Дания вдига 70-километрова ограда по границата с Германия, за да спре миграцията на диви свине с надежда предотвратяване разпространението на африканска чума по свинете, която може да застраши важния за страната отрасъл, информира АП.Агенцията за защита на околната среда на Дания съобщи, че е одобрила план за изграждане на стоманена ограда, която ще се издига на височина 1,5 метра. Строителството ще започне през следващата година.Депутатите одобриха оградата през юни, когато приеха пакет от мерки за спиране разпространението на чумата по свинете, която е регистрирана в ЕС, предимно в Прибалтика, Полша и Румъния.Критици предупреждават, че оградата за 4,5 милиона долара ще навреди на дивата природа. Те разглеждат решението като символичен жест за справяне с проблем, който не съществува.От агенцията поясниха, че оградата така ще бъде издигната, че хората и транспортът да продължат да пресичат границата в съответствие с правилата на Шенгенската зона. Те признаха, че на теория дивите животни могат да преминат през 15 места, където оградата пресича магистрали, пътища и потоци.Министърът на околната среда предупреди през юни, че износът на свинско от Дания за държави извън ЕС - на година е в размер на 1,6 милиарда долара - може да бъде засегнат. За 2016 г. общият датски износ на свинско е в размер на 4,55 милиарда долара.Според Евростат в ЕС има 150 милиона свине. 40% от тях са в Испания и Германия, друга значителна част е във Франция, Дания, Холандия и Полша.Дания, известна с качествения си бекон, е единствената държава в ЕС, където прасетата са повече от хората - 215 прасета на всеки 100 датчани.", "date": "2018.08.15", "title": "Прасетата принудиха Дания да вдигне ограда по границата с Германия "}
{"url": "https://news.bg/regions/hvanaha-nad-35-kubika-nezakonna-darvesina-vav-veliko-tarnovo.html", "text": "Над 35 кубика незаконна дървесина задържаха служителите при РДГ - Велико Търново. Открити са в частни домове в селата Димча и Върбовка, община Павликени.Проверени са общо 13 къщи и е установено, че в осем от тях се съхраняват общо 30,50 кубика дърва за горене без маркировка и позволен билет.На нарушителите са съставени 12 акта, а дървесината е задържана.Горските инспектори при РДГ - Велико Търново са констатирали също и незаконна сеч в частна горска територия, в землището на с. Кръвеник, община Севлиево.Задържани са един моторен трион и 4,40 плътни кубически метра иглолистни трупи.", "date": "2018.08.15", "title": "Хванаха над 35 кубика незаконна дървесина във Велико Търново"}
{"url": "https://news.bg/politics/shofyorite-da-ne-testvat-visokite-skorosti-savetva-borisov-pred-remontiran-pat.html", "text": "Шофьорите да не тестват високите скорости и да карат разумно. Това посъветва премиерът Бойко Борисов пътуващите при откриването на ремонтираните участъци Старо Оряхово - Долни Чифлик и Гроздьово - Провадия.\"Направим пътя и след месец искат да правим легнали полицаи. Нали искат да го правим по-комфортно\", обясни Борисов. 18 млн. лева били дадени за този път, стана ясно от думите на премиера.След трагедията с паднала част от  жертви, Борисов е разпоредил финансиране и незабавно строителство на съоръженията в нашата страна. \"Седем сме направили, пет се правят, но има и още няколко. Един да остане и там да стане авария...\", не довърши опасенията си премиерът.Той обясни, че повечето съоръжения са на по 40-45 години. \"Празнодумците говорят всеки ден, но не са сложили една лопата бетон да ги стабилизират\", каза Борисов без да определя кои са \"празнодумците\".Той припомни за моста на АМ \"Тракия\", където носещата колона е висяла над магистралата. \"Всички тези опасни (места - б.р.) сме ги направили, за да не създаваме паника, но има други, които са в лошо състояние. По план един ще дойде след 5 месеца, другият - след 8, като свършим \"Хемус\". Искам да кажа на тези, които минават и не виждат работници - не че не се работи, те работят долу в основите, където са на 120-128 м високи колони\", обясни премиерът.Той разясни технологията на ремонта - тези колони се \"събличат\", излива се бетон и се правят фундаментите. \"Не са пипани от 40 г. - към празнодумците се обръщам. Атакуваме ги, след като видяхме какви са последиците в Италия, в Германия, включително. Ще намерим начин да се довършат (мостовете - б.р.)\".В отговор на въпрос колко са съоръженията в лошо състояние Борисов се похвали, че се прави поддръжка: \"из основи. Като се започне от стъпките долу, изливане на бетон. То като ги съблечеш облицовката на колоните вътре е като пяна. Аз съм ги водил софийските журналисти да гледат на \"Тракия\" мостовете - пяна, армировката е изцяло корозирала. Не са поддържани. Калпаво са строени, няма водооттичане каквото трябва. Водата е текла - вместо през улуци директно се е стичала през колоните. С годините - студ, влага\", обясни Борисов функционирането на мостовите съоръжения по пътищата.\"Понеже явно не се е притеснявал никой, всичко идва при нас\", каза Борисов.В отговор на реплика, че инфраструктурата на страната е в ужасно състояние, той каза: \"Напротив! Кое е в ужасно състояние?\". Журналистът веднага се поправи, че не говори за новите неща, на което премиерът заяви, че това била причината за непрекъснатите строежи и че асфалтът не се яде.Запитан за фалиралия 4-ти по големина застраховател в България \"Олимпик\", който оставя 200 000 автомобила без задължителната застраховка \"Гражданска отговорност\", премиерът заяви, че е възложил проверката на своя заместник Томислав Дончев. \"Държавната агенция ... тя не е Държавна, а... - КаФеНето (Комисията за финансов надзор - б.р.), министър Горанов, ... ако се види какво е направено, сигурно ще има нарушения, проверки се правят\", обясни Борисов.На репликата, че  \"Гражданска отговорност\", той отговори, че много частници, включително и фирмата, която поддържа регистъра, е играла на най-ниските цени за обществени поръчки с евтините продукти. \"След това настава такъв катаклизъм. Работили сме много усърдно. Направили сме си изводите, не искам да хвърлям отговорност, защото това не е продуктивно\", каза Борисов.Правим един  ще бъдат задължени ежеседмично да си хвърлят информацията. В електронните поръчки няма надзор, както в строителството, каза премиерът.", "date": "2018.08.15", "title": "Шофьорите да не тестват високите скорости, съветва Борисов пред ремонтиран път"}
{"url": "https://news.bg/regions/izdirvat-dve-detsa-v-moreto-kray-varna.html", "text": "Две момчета се издирват с катери в морето край варненския вълнолом, съобщи МВР.Децата са под 10-годишни.Съобщението е подадено към 17:40 часа. Към първоначалния екип полицаи, които са били на Морска гара Варна след 10 минути са се включили и специализирани спасители от Варна, както и катери от Морска администрация.Самоличността на децата е установена. Издирването продължава.По информация на свидетели момчетата се разхождали по вълнолома, когато голяма вълна ги помела. Водата хвърлила децата върху тетраподите, след което те изчезнали.На Морска гара има две линейки, полиция е отцепила района.Припомняме, преди дни край Дуранкулак три деца се удавиха.", "date": "2018.08.15", "title": "Издирват две деца в морето край Варна"}
{"url": "https://news.bg/int-politics/sasht-razshiriha-sanktsiite-kam-severna-koreya.html", "text": "САЩ разшириха санкциите към Северна Корея. Това стана ясно от заявление, публикувано от пресслужбата на американското Министерство на финансите, съобщи РТ.Санкциите, както се отбелязва, са въведени към редица компании, които се базират в Китай и Русия.В списъка със санкциите влезе и Василий Колчанов, който по данни от ведомството е свърза с компанията \"Профинет\", китайската компания Dalian Sun Moon Star International Logistics Trading Cо и компанията SINSMS PTE.Ltd.През юни американският президент Доналд Тръмп разказа, че планира да въведе санкции срещу Пхенян, но отложи взетото решение.", "date": "2018.08.15", "title": "САЩ разшириха санкциите към Северна Корея"}
{"url": "https://news.bg/regions/zabraniha-za-piene-vodata-v-harmanli.html", "text": "Забраниха за пиене водата в Харманли. Хората не бива да приготвят и храна заради завишени стойности на уран и алфаактивност, съобщи БНР.Причината е , че последните резултати от изследванията на водата в града показват наличие на уран и алфаактивност над допустимите норми. Информацията е на директора на районната здравна инспекция д-р Соня Димитрова.\"Установи (се) повишаване на естествен уран, което е над допустимата стойност 0,03. Стойността е 0,043\", посочи Димитрова.Със същия проблем са три села в община Харманли - Остър камък, Бисер и Надежден. Кризата в Хасково за питейна вода продължава също заради наличието на уран и алфа-активност над нормите, което е отчетено още в началото на годината.Очаква се новите дублиращи кладенци ще бъдат готови на 30 ноември. Дотогава водата в областния град е забранена за пиене и приготвяне на храна.Припомняме, до края на ноември 2018 г. трябва да е готово и  на Хасково.", "date": "2018.08.15", "title": "Забраниха за пиене водата в Харманли"}
{"url": "https://news.bg/finance/nsi-1474-leva-e-sredniyat-obsht-dohod-na-chovek-prez-vtoroto-trimesechie-na-2018-g.html", "text": "Общият доход средно на лице от домакинство през второто тримесечие на 2018 г. е 1 474 лв. Спрямо същия период на 2017 г. се повишава с 8.7%, съобщи НСИ.За сравнение общият разход за този период е 1 331 лв. и се увеличава с 11.4% спрямо същото тримесечие на 2017 година.В структурата на общия доход с най-висок относителен дял e доходът от работна заплата (56.7%).След него са доходите от пенсии (28.1%) и от самостоятелна заетост 6.6%).Спрямо второто тримесечие на 2017 г. относителният дял на дохода от работна заплата остава без промяна, доходът от пенсии се увеличава с 1.8 процентни пункта, а доходът от извън работна заплата намалява с 1.4 процентни пункта.В номинално изражение през второто тримесечие на 2018 г. в сравнение със същото тримесечие на 2017 г. доходите средно на лице от домакинство по източници на доход се променят, както следва:Доходът от работна заплата нараства от 769 на 835 лв. (с 8.6%). Доходите от пенсии нарастват от 356 на 413 лв. (с 16.1%). Доходът от самостоятелна заетост нараства от 93 на 97 лв. (с 4.8%). Доходите от социални обезщетения и помощи намаляват от 46 на 35 лв. (с 24.4%).През второто тримесечие на 2018 г. относителният дял на паричния доход на домакинствата в общия доход е 98.8%, а делът на дохода от натура е 1.2%.Общият разход на лице от домакинство през второто тримесечие на 2018 г. е 1 331 лв. и се увеличава с 11.4% спрямо същото тримесечие на 2017 година.В структурата на общия разход с най-голям относителен дял са разходите за храна (31.5%), следвани от разходите за жилище (15.9%), данъци и социални осигуровки (13.7%) и разходите за транспорт и съобщения (12.1%).Фиг. 2. Структура на общия разход на домакинство през вторототримесечие на 2017 и 2018 годинаСпрямо второто тримесечие на 2017 г. относителният дял на разходите за храна и безалкохолни напитки намалява с 1.0 процентен пункт, а делът на разходите за транспорт се увеличава с 0.7 процентни пункта.Като абсолютни стойности през второто тримесечие на 2018 г. в сравнение със същото тримесечие на 2017 г. видовете разходи средно на лице от домакинство се променят, както следва:Разходите за храна и безалкохолни напитки се увеличават от 388 на 419 лв. (с 8.0%);Разходите за алкохолни напитки и цигари се увеличават от 53 на 59 лв. (с 11.0%).Разходите за жилище (вода, електроенергия, отопление, обзавеждане и поддържане на дома) нарастват от 196 на 213 лв. (с 8.6%).Разходите за здравеопазване се увеличават от 69 на 77 лв. (с 10.4% ). Разходите за транспорт и съобщения нарастват от 135 на 161 лв. (с 18.7% ). Разходите за свободно време, културен отдих и образование нарастват от 40 на 53 лв. (с 31.3% ). Разходите за данъци и социални осигуровки се увеличават от 162 на 182 лв. (с 12.2%).През второто тримесечие на 2018 г. има промяна в потреблението на основни хранителни продукти средно на лице от домакинство в сравнение със същото тримесечие на 2017 година. Увеличение се отчита в потреблението на: зеленчуци - от 18.2 на 19.0 кг, мляко кисело - от 7.3 на 7.9 кг, и месо - от 8.2 на 8.6 килограма. Намалява консумацията на хляб и тестени изделия - от 21.6 на 21.3 кг, и на мляко прясно - от 4.6 на 4.4 литра. Без промяна остава потреблението на яйца, олио, фасул зрял и захар.Данните са получени от тримесечното Наблюдение на домакинските бюджети. Наблюдението е репрезентативно, като се използва случайна извадка от домакинства.Обикновено домакинство образуват две или повече лица, които живеят в едно жилище или в част от жилище, хранят се заедно и имат общ бюджет, независимо от това дали имат роднински връзки помежду си. Домакинство е и едно лице, което живее самостоятелно, храни се отделно и има свой отделен бюджет.Колективните домакинства не са обект на изучаване на домакинските бюджети.Подробна информация за Наблюдението на домакинските бюджети и резултатите от него са публикувани на сайта на НСИ http://www.nsi.bg в рубриката \"Доходи, разходи и потребление на домакинствата\" и в Информационната система ИНФОСТАТ.", "date": "2018.08.15", "title": "НСИ: 1474 лева е средният общ доход на човек през второто тримесечие на 2018 г."}
{"url": "https://news.bg/regions/dopalnitelnoto-vodosnabdyavane-v-haskovo-gotovo-do-kraya-na-noemvri.html", "text": "До края на ноември 2018 г. трябва да приключат дейностите по допълнителното водоснабдяване на Хасково.Те се изпълняват от общината заедно с Министерството на регионалното развитие и благоустройството. Това съобщи днес заместник-министърът на регионалното развитие и благоустройството Малина Крумова.Крумова информира още, че в този срок ще бъдат изградени 8 кладенеца в три вододайни зони на Хасково. В процес на изграждане са и два водопровода.\"През следващата година ще се извършат проучвания и изследвания на възможни повърхностни водоизточници, за да се гарантира качеството на водата.\", допълни тя.Целта е да се определят мерките за трайното решаване на проблема с качеството на питейната вода в Хасково.Крумова обясни, че в периода май-юли са направени 17 проби, от които е установено, че количеството на уран е в нормите. Според думите ѝ проектите за подмяна на водоснабдителните и канализационните мрежи ще са готови през 2021 г.Остава в сила наложената забрана за използване на питейната вода за пиене и приготвяне на храна. За населението в града са осигурени водоноски.Припомняме, от 13 април 2017 г. започна вземането на проби от питейната вода в Хасково. След резултатите е установено, че се отчитат завишени стойности на уран и алфа активност. Оттогава е и действащата забрана за използване на водата за питейни нужди.", "date": "2018.08.15", "title": "Допълнителното водоснабдяване в Хасково готово до края на ноември"}
{"url": "https://news.bg/world/imperator-akihito-izrazi-dalboko-razkayanie-za-uchastieto-vav-vtorata-svetovna-voyna.html", "text": "Японският император Акихито изрази \"дълбоко разкаяние\" за участието на Япония във Втората световна война, информира \"Ройтерс\".Акихито за последно се появи като император на ежегодна церемония, с която се отбелязва капитулацията на Япония в края на Втората световна война.Докато императорът изрази \"дълбоко разкаяние\", премиерът на страната Шиндзо Абе обеща никога да не се повтарят ужасите на войната.По-рано днес Абе изпрати ритуален дар в спорния храм Ясукуни в памет на загиналите японци по време на войната, но не го посети, за да избегне напрежение в отношенията със Сеул и Пекин.В миналото Китай и Южна Корея изразяваха недоволството си, когато японски политици посещаваха храма, за да почетат 14 японски лидери по време на войната, осъдени от междусъюзническия трибунал за военни престъпления.84-годишният Акихито, който ще абдикира в полза на сина си през следващата година, изнесе реч пред паметник на загиналите при войната след минута мълчание.\"\", каза Акихито, който беше придружаван от императрица Мичико.През последните три десетилетия на трона Акихито си създаде ролята на символ на мира, демокрацията и помирението, посещавайки бойни полета, за да се помоли за загиналите от всички националности по време на конфликта.Речта на императора напомня на тази преди три години във връзка със 70 г. от края на войната, когато за първи път беше регистрирано оттегляне от предишни коментари, разглеждана от много либерали и умерени консерватори като скрито порицание по адрес на премиера Абе.В миналото Шиндзо Абе заяви, че бъдещите поколения в Япония не трябва да продължават да се извиняват за конфликта.В Пекин външното министерството коментира, че в храма Ясукуни са погребани престъпници Клас А, които са пряко отговорни за военната агресия.\"Твърдо се обявяваме против грешните практики на японската страна\", се казва в съобщение на ведомството.Група от около 50 консервативни японски депутати посети храма.Абе само веднъж е посещавал храма, откакто пое управлението на страната през 2012 г. Той го направи през декември 2013 г.Бащата на Акихито, император Хирохито (от 1926 до 1989 година), спря да посещава храма след първата оказана почит на военните лидери през 1978 г. Акихито не посещава храма.", "date": "2018.08.15", "title": "Император Акихито изрази \"дълбоко разкаяние\" за участието във Втората световна война"}
{"url": "https://news.bg/crime/nad-20-tona-kanabis-ozhanali-politsaite-do-momenta.html", "text": "20 тона канабис са \"ожънали\" до този момент органите на реда, които започнаха масирана операция вчера. Открити са няколко ниви, които вече са унищожени.Операцията се провежда на територията на Кюстендил, Смолян и Благоевград със съдействието на Специализирания отряд за въздушно наблюдение на ГДГП.В Благоевградско теренът е изключително труден, достъпът е ограничен, на места непроходим за автомобили и за да бъдат открити тези ниви. Канабисът се отглежда в държавен горски фонд, в които има участъци, трудно видими дори и от хеликоптера. Затова в операцията е включен и оглед на територията с хеликоптер, поясни главен комисар Светлан Кичиков.Основно действията по откриването на засетите ниви с канабис са в труднодостъпните райони на планините Огражден, Беласица и Малашевска.Общо от началото на сезона унищоженото количество канабис възлиза на 58 тона зелена маса, от тях 48 тона са открити от граничните служители.Образувани са 27 досъдебни производства. Задържани са 12 лица, на повечето от които са с наложени парични гаранции.Според информация на полицията дрогата е предназначена за разпространение в региона и на територията на страната, но разследващите не изключват и опити за износ извън страната.Специализираната операция ще продължи докато не се \"ожънат\" всички ниви в региона, закани се главен комисар Кичиков.Припомняме, че миналата седмица  на канабис да очакват службите. ", "date": "2018.08.15", "title": "Над 20 тона канабис ожънали полицаите до момента"}
{"url": "https://news.bg/crime/ivan-evstatiev-izliza-predsrochno-ot-zatvora.html", "text": "Бившият кмет на Стрелча и Пазарджик Иван Евстатиев ще бъде освободен от затвора предсрочно, съобщи БНР.Решението е на Пазарджишкия окръжен съд. и според него остатъкът от присъдата - година и два месеца - се заменя с пробационна мярка. Иван Евстатиев ще трябва да се среща един път месечно с пробационен служител.Преди три години Евстатиев получи четиригодишна присъда за сексуално посегателство над непълнолетно момиче от Стрелча.Бившият кмет на Стрелча  за изнасилване на 16-годишна ученичка, но в последствие присъдата бе . Преди това Иван Евстатиев прекара почти две години в ареста, през което време и рязко се влоши здравословното му състояние. Скандалът с изнасилването предизвика и поредица от протести в Стрелча, но и политически трус в БСП, тъй като Евстатиев е неин член.  още по време на разследването.Днешното постановление за предсрочно условно освобождаване, подлежи на обжалване в седемдневен срок.", "date": "2018.08.15", "title": "Иван Евстатиев излиза предсрочно от затвора"}
{"url": "https://news.bg/world/novite-mita-varhu-amerikanski-stoki-na-turtsiya-sa-za-usd533-mln.html", "text": "Турският министър на търговията Рухсар Пекджан заяви, че удвоените мита върху някои американски стоки са в размер на 533 милиона долара, информира \"Ройтерс\", позовавайки се на Анадолската агенция.Турция удвои митата върху американски стоки, включително алкохол, автомобили и тютюн в отговор на решението на САЩ да удвои митата върху вноса на турска стомана и алуминий.Официалният вестник на Турция публикува пълния списък със засегнатите американски продукти. Според указа Турция ще увеличи митата за внос на американски стоки до 140% (120% върху автомобилите, 140% върху алкохолните напитки и 60 на сто върху тютюн). Новият указ е поправка на президентско постановление от 11 юли.Вчера Анкара обяви, че ще бойкотира електроника и строителни материали от САЩ. ", "date": "2018.08.15", "title": "Новите мита върху американски стоки на Турция са за $533 млн. "}
{"url": "https://news.bg/politics/borisov-iska-remont-na-vsichki-mostove-ednovremenno.html", "text": "Министрите на регионалното развитие Николай Нанков и на транспорта Ивайло Московски спешно трябва да предложат решение, с което ремонтите на мостовете по пътната и транспортна инфраструктура да вървят едновременно. Това е разпоредил премиерът Бойко Борисов става видно от стенограмата на МС от днес.Решението идва след като вчера в \"Искам решение и не един по един да ги правим, а едновременно да влезем и да ги правим всички мостове\", заяви премиерът и насочи министрите да търсят финансиране от Българската банка за развитие или целево чрез Министерството на финансите. Той настоя планът да му бъде представен в понеделник, а в сряда Министерският съвет да е готов с решението си.\"Двете министерства да подготвят и всичко да започне да се отремонтира и да се укрепва. Ние строим нови съоръжения, (...) но никой няма да излезе от тези преди нас и да каже: \"Ние сме виновни\", защото вместо преди 20 години да отремонтират този мост, преди 25, преди 15, никой няма да поеме отговорност. Затова подгответе се и за сряда, ако трябва целеви заеми, след това ТОЛ системата да ги връща, или целево да търсим пари от бюджета, това искам навсякъде да се влезе и да се ремонтира\", каза премиерът.Строителният министър Нанков уточни, че мостовите съоръжения са по на на 35-40 и повече години, като някои не са основно ремонтирани. Има и съоръжения, които не са ремонтирани и частично.211 моста се нуждаят от ремонт.34 са по автомагистралите, като половината от тях са в лошо състояние. Миналата година се ремонтирани 7 съоръжения по магистралите \"Хемус\" и \"Тракия\", а в момента по план се ремонтират 5.", "date": "2018.08.15", "title": "Борисов иска ремонт на всички мостове едновременно"}
{"url": "https://news.bg/world/teheran-sasht-se-opitvat-da-nakarat-iran-da-se-predade.html", "text": "САЩ се опитват да накарат Иран да се предаде чрез налагането на санкции. Това заяви вицепрезидентът на Ислямската република Ешак Джахангири, цитиран от \"Ройтерс\".През миналата седмица САЩ върнаха санкциите срещу Ислямската република. Президентът на САЩ Доналд Тръмп предупреди, че компаниите, които търгуват с Иран, ще им бъде забранено да правят бизнес със Съединените щати.\"\", каза Джахангири, цитиран от местната агенция \"Фарс\".\"Америка се опитва чрез прилагане на различен натиск върху нашето общество да ни принуди да отстъпим и да се предадем\", добави той.Президентът Хасан Рохани направи подобен коментар като на заместника си.\"\", предупреди държавният глава.Според него Вашингтон предприема действия, които унищожават условията за преговори.\"Имаше условия за преговори и ние преговаряхме. Самите те унищожиха моста. Ако ни казвате истината, елате и отново вдигнете моста\", призова той.Преди дни върховният лидер на Иран аятолах Али Хаменеи забрани да се преговаря със САЩ.", "date": "2018.08.15", "title": "Техеран:  САЩ се опитват да накарат Иран да се предаде"}
{"url": "https://news.bg/world/indiya-shte-provede-parvata-kosmicheska-misiya-s-hora-do-2022-g.html", "text": "Индия ще проведе първата космическа мисия с хора до 2022 г., а от септември ще има нов схема за здравно осигуряване.Това заяви премиерът на Индия Нарендра Моди в своята последна реч на Деня на независимостта преди парламентарните избори през следващата година, информира \"Ройтерс\".Моди, силен оратор, който ще търси преизбиране в най-голямата демокрация в света в началото на 2019 г., използва речта, за да изброи постиженията на правителството на фона на безпокойството заради липсата на работа и растящото насилие срещу мюсюлманското малцинство.Националистическият лидер обяви план за извеждане на \"индийския трикольор в Космоса\" в мисия с хора, което ще направи Индия четвъртата нация в света след САЩ, Русия и Китай.\", каза Моди в Делхи пред десетки хиляди хора.\"През 2022 г., или ако е възможно по-рано, Индия ще развее трикольора в Космоса\", обяви той.Месеци след избирането на Моди през 2014 г., Индия стана първата азиатска страна, която изпрати кораб на Марс за 74 милиона долара или по-малко от бюджета за холивудския филм Gravity.Моди отбеляза още, че правителството ще стартира от 25 септември схема за здравно осигуряване, наречена \"Модикеър\", която дава на около 500 милиона бедни индийци годишно здравно осигуряване от 500 000 рупии (7 200 долара) за лечение на тежки заболявания.В 80-минутната си реч Моди съобщи още, че от 2014 г. е ускорено строителството на магистрали, електрифицирането на села и изграждането на тоалетни.", "date": "2018.08.15", "title": "Индия ще проведе първата космическа мисия с хора до 2022 г."}
{"url": "https://news.bg/politics/ot-bsp-iskat-ostavki-zaradi-sriva-na-targovskiya-registar.html", "text": "БСП поискаха оставката на правосъдният министър Цецка Цачева и на Зорница Даскалова - изпълнителен директор на Агенцията по вписванията.На брифинг в централата на \"Позитано\" 20 заместник-председателят на БСП Крум Зарков поиска Цачева и Даскалова да понесат отговорност за блокирания Търговски регистър и да напуснат постовете си незабавно.Според Зарков от февруари насам министър Цачева не изпълнява ангажиментите си по закон и не е предприела никакви действия.\"Оставките на г-жа Цачева и г-жа Даскалова се налагат и поради абсолютно необяснимото им мълчание през последните дни\", заяви Зарков. От БСП изтъкват, че няколкото съобщения на Агенцията по вписванията не само не са внесли яснота, а допълнително са замъглили ситуацията, като са се създали условия за паника.Освен това според левицата от информацията се създало впечатлението, че става дума за някаква външна атака - нещо, което след това самата агенция е опровергала.\"Не сме далеч от мисълта, че първоначалното внушение за хакерска атака имаше за цел да прикрие некомпетентостта и небрежността при поддържането на този регистър\", коментира Зарков.Той попита какво и как се случва с Търговския регистър, има ли възможности за злоупотреби и манипулации.Според него тези съмнения не могат да бъдат разсеяни от Агенцията по вписванията. \"Не и при това ръководство. На тези ръководства вече никой не вярва\", категоричен е социалистът.Деница Златева пък изтъкна, че от БСП са изчакали да тръгне поне частично Търговския регистър и да се види кой ще понесе отговорност за тази безпрецедентна криза.\"Днес става ясно, че четири диска от Агенцията по вписванията са изгорели и се полагат усилия за възстановяване на информацията. Другата новина от заседанието на МС е, че ще се прави мегахранилище за архиви на електронните данни след срива на Търговския регистър\", допълни тя.Златева попита дали е вярно, че за периода август 2017 - юни 2018 г. Агенцията по вписванията е оставена без обслужване на сървърите, дисковите устройства и устройствата за архивиране. Обслужването е било само аварийно.\"Вярно ли е, че поради забавяне от почти три седмици на вписванията на заявления в Търговския регистър при регламентиран три дневен срок е закъсняла поръчката за надграждане на капацитета на сървърите и архивиращите устройства\", запита Златева.От БСП се интересуват институциите имат ли разписана политика за управление и сигурност на информацията и дали тя се спазва. Кога последно е проверено изпълнението на тези указания.Деница Златева постави въпроса дали Агенцията има архив и къде се съхранява той.Тя прегледала два европейски проекта на Агенцията по вписванията - за надграждане на Търговския и имотния регистър. \"Няма как да си обясня дейност на козметичен салон в проект за надграждане на двата регистъра на стойност над 3,5 млн. лв.\", каза Златева.Тя не била учудена от дейността на козметичен салон в проект за регистъра и направи паралел със софтуерна фирма, която доставя ваксини по обществена поръчка.Припомняме, че  във вторник, 10 август. Агенцията по вписванията обявиха, че причините са технически, а регистърът трябваше да бъде пуснат още на същия ден. Това обаче не се случи.От  на основната база данни.Бившият правосъден министър  да свика заседание на Съвета по сигурността към МС, за да обсъдят превантивни мерки.По-рано през деня вицепремиерът за срива на Търговския регистър, дори и при бездействие.Министерски съвет днес взе решение да се създаде ", "date": "2018.08.15", "title": "От БСП искат оставки заради срива на Търговския регистър "}
{"url": "https://news.bg/world/tehnicheski-problem-vremenno-blokira-letishte-shiphol-v-amsterdam.html", "text": "Амстердамското летище \"Схипхол\" спря работа заради проблем със системите за въздушен контрол, съобщава новинарската агенция ANP.Временно са спрени кацанията и излитанията на самолети на летището.Агенцията уточнява, позовавайки се на източници на летището и от въздушния контрол, че проблемът е възникнал малко след 13,00 часа местно време.На официалната страница на летището се вижда, че към момента има забавяне само на два полета.В съобщение на летището се казва, че в момента имат проблеми с комуникациите, което означава, че няма контрол на въздушния трафик. Допълва се, че не се знае какъв точно е проблемът и колко време ще е необходимо за разрешаването му.Според холандския въздушен контрол на трафика има технически проблеми с комуникацията между пилотите и диспечерите.", "date": "2018.08.15", "title": "Технически проблем временно блокира летище \"Схипхол\" в Амстердам"}
{"url": "https://news.bg/world/germaniya-vavezhda-treti-pol-v-akta-za-razhdane.html", "text": "Правителството на Германия одобри проектозакон, който ще позволи въвеждане на трети пол в акта за раждане, информира АФП.Решението е описвано от правосъдния министър като \"отдавна закъсняло\". Приетият от коалицията на германския канцлер Ангела Меркел законопроект позволява новородените деца без определен пол да се регистрират като \"различен\".Мярката е предприета след решение на Конституционния съд на Германия, който през ноември отсъди, че настоящите регулации за гражданския статут са дискриминиращи спрямо интерсексуалните хора, подчертавайки, че половата идентичност е защитена като основно право.От 2013 г. Германия позволява на родителите на новородените с белези и на двата пола да оставят празно полето, където се отбелязва, че е \"мъжки\" или \"женски\".Конституционният съд на Германия даде срок на парламента да промени законодателството до края на 2018 г.Правосъдният министър Катарина Барли, чиито ведомство подготви законопроекта, коментира, че законодателството бележи голяма крачка към изискването за прибавяне на нов вариант към акта за раждане.\"Никой не трябва да бъде дискриминиран на базата на половата идентичност\", подчерта тя и добави, че новата категория ще даде на интерсексуалните хора по-силно чувство за \"достойнство и положителна идентичност\".Според ООН между 0,05 и 1,7% от световното население е интерсексуално.През миналия месец Португалия се присъедини към Дания, Ирландия, Малта, Норвегия и Швеция, които гарантират право на самоопределяне на трансполовата идентичност.", "date": "2018.08.15", "title": "Германия въвежда трети пол в акта за раждане"}
{"url": "https://news.bg/world/sasht-udvoyavat-voyskite-v-norvegiya-do-granitsata-s-rusiya.html", "text": "САЩ ще удвоят контингента си от пехотинци в Норвегия в съответствие с план, който е обявен още през юни, съобщи норвежкото военно министерство, цитирано от \"Ройтерс\".Планът за увеличаване на броя на пехотинците в Норвегия от 330 на 700 и придвижването им в близост до границата с Русия предизвика остра реакция от Москва, която нарече действията \"недружелюбни\".Правителството в Осло, което е обезпокоено след руското анексиране на Крим през 2014 г., уверява, че увеличеното американско присъствие е само с тренировъчна цел и не трябва да бъде тълкувано като военна ескалация.Пехотинците по план трябваше да напуснат Норвегия до края на тази година, след като първият контингент пристигна през 2017 г. за военно обучение в зимни условия. Това са и първите чуждестранни войски в Норвегия от Втората световна война.Външният министър на скандинавската страна Ине Ериксен Сорейде успокои, че решението не представлява установяване на постоянна военна база на САЩ в държавата и не е насочено към Русия.Ротацията на сили ще продължи до пет години в сравнение с първоначалната информация, че ще бъде за шест месеца от началото на 2017 г. През юни беше взето решение за удължаването й.", "date": "2018.08.15", "title": "САЩ удвояват войските в Норвегия до границата с Русия"}
{"url": "https://news.bg/politics/shefkata-na-agentsiyata-po-vpisvaniyata-ne-misli-zasega-za-ostavka.html", "text": "Изпълнителният директор на Агенцията по вписвания Зорница Даскалова смята, че нейната оставка не е първият въпрос, който трябва да бъде разгледан при възстановяването на Търговския регистър.На въпрос от журналисти дали е подготвила оставката си, Даскалова посочи, че в момента тя е нужна в агенцията, защото трябва да извършва координацията на действията (по възстановяване на дейността на Търговския регистър (ТР) - б.р.).Припомняме, паралелно с пресконференцията на Агенцията по вписванията от БСП поискаха оставката както на правосъдния министър Цецка Цачева, така заради срива на Търговския регистър.За причините, довели до сриване на Търговския регистър, Даскалова заяви: \"Колкото и наивно да звучи - случват се и такива неща.\"От днес отваря част от блокирания от 10 август т.г. Търговския регистър. Вече могат да се правят актуални справки, но само по интернет, отчете Даскалова.От утре се очаква фирмите и администрациите да могат да извършват и справки по ЕГН. Утре трябва да бъде възстановена и връзката със системата RegiX, която позволява администрациите да теглят данни.По думите на Даскалова проблемът, който възникна с Търговския регистър, е много сериозен. Дефектирали са четири дискови устройства. \"Очакваме нормалното функциониране на регистъра да бъде възстановено следващата седмица, но не можем да се ангажираме с точна дата и срок\", отчете шефът на Агенцията по вписванията.Даскалова обясни, че всички действия по възстановяването на нормалното функциониране на Търговския регистър се осъществяват под контрола на ГДБОП и ДАНС. Прокуратурата разследва случая. Докато не приключи разследването от Агенцията по вписванията няма да предоставят повече технически данни за възникването и същността на проблема.До петък трябва да бъде готов и докладът на Държавната агенция за електронно управление (ДАЕУ) по случая, поясни Зорница Даскалова.\"Сега е най-важно да възстановим функционалността и да се облекчи търговският оборот\", подчерта Даскалова и допълни че техническата част няма да е ясна докато не стане готов анализът и не се възстанови регистърът.\"Сега сме се концентрирали само върху възстановяването на дейността\", отново подчерта тя. По думите й няма възможност за изтичане или манипулиране на данни от регистъра, понеже служителите на Агенцията непрекъснато се следят от прокуратурата, ГДБОП и ДАНС\", увериха специалистите от агенцията.\"Всичко се променя, ще информираме. Следим, контролираме, има създадена организация. Всичко е осветлено и наяве\", заяви изпълнителният директор на Агенцията по вписванията.Тя обясни, че досега от Агенцията не са давали информация по въпроса, за да се избегне разнопосочното говорене и да не се стигне до хаос.Стана ясно още, че фирмата, която отговаря за , все още не е доставила официален доклад относно срива на регистъра. Тази компания поддържа регистъра от месец март 2018 г.Според Зорница Даскалова на този етап очаква всичко - възможно е фирми да търсят обезщетение и да съдят държавата. По думите й, такива дела едва ли биха успели.Припомняме, че  във вторник, 10 август. Агенцията по вписванията обявиха, че причините са технически, а регистърът трябваше да бъде пуснат още на същия ден. Това обаче не се случи.От  на основната база данни.Бившият правосъден министър  да свика заседание на Съвета по сигурността към МС, за да обсъдят превантивни мерки.По-рано през деня вицепремиерът за срива на Търговския регистър, дори и при бездействие.Министерски съвет днес взе решение да се създаде  ", "date": "2018.08.15", "title": "Шефката на Агенцията по вписванията не мисли засега за оставка"}
{"url": "https://news.bg/world/kosovskite-sarbi-kam-vuchich-ne-se-predavayte-v-bitkata-za-nas.html", "text": "Косовските сърби призоваха президента на Сърбия Александър Вучич да не се предава в борбата за тях, съобщава Танюг.В отворено писмо кметовете на всички десет общини със сръбско мнозинство в Косово и Метохия поискаха Вучич да не се предава в борбата за справедливо и трайно компромисно решение за Косово и Метохия.Да се предадете в тази битка би било най-голямата загуба за сръбската нация в съвременната история, предупреждават те.В началото на месеца сръбският президент Александър Вучич изпрати писмо на сърбите в Косово и Метохия. Лидерът на Сърбия призова сърбите да не отговарят на провокации и дезинформация. В писмото Вучич пише, че Сърбия е готова да изпълни задължения си към тях и да защити живота им, ако се наложи.", "date": "2018.08.15", "title": "Косовските сърби към Вучич: Не се предавайте в битката за нас"}
{"url": "https://news.bg/politics/agentsiyata-po-lekarstvata-s-nov-shef.html", "text": "Богдан Кирилов е новият изпълнителен директор на Изпълнителната агенция по лекарствата (ИАЛ), съобщиха от Министерския съвет. Той поема поста от проф. Асена Стоименова на 17 август 2018 г.Кирилов е заместник изпълнителен директор на ИАЛ от ноември 2017 г. до момента. Той е член на Управителния съвет на Европейската агенция по лекарствата, а през 2016/2017 г. е бил член и на Централна комисия по Eтика към Български фармацевтичен съюз.Магистър-фармацевт Богдан Кирилов е завършил \"Фармация\" във Фармацевтичен факултет, Медицински университет - София. Придобива и специалност \"Обществено здраве и здравен мениджмънт\" във Факултет по обществено здраве, Медицински университет - София.Досегашният директор на Изпълнителната агенция по лекарствата проф. Асена Стоименова напуска поста по лични причини. Тя ще бъде съветник на министъра на здравеопазването в областта на лекарствената политика.Проф. Стоименова остава член на Управителния съвет на Европейската агенция по лекарствата, член на CHMP (Комитет за лекарствените продукти в хуманната медицина), както и програмен координатор за СЗО в областта на достъпа до лекарства и реимбурсиране на лекарствените продукти.Припомняме, Стоименова бе назначена на юли 2014-а. Тогава научната й степен бе доцент.Тя доби известност след като стана частен обвинител заедно с прокуратурата срещу бившия вицепремиер от последното служебно правителство Илко Семерджиев за принуда. Семерджив бе обвинен, че е заплашвал с уволнение директора на Изпълнителната агенция по лекарствата доц. Асена Стоименова, тъй като тя не е била съгласна да назначи за свой заместник посочен от него човек. Причината е, че кандидатът за заместник бил в конфликт на интереси. На 18 юни 2018 г. Софийският градски съд оправда Илко Семерджиев.", "date": "2018.08.15", "title": "Агенцията по лекарствата с нов шеф"}
{"url": "https://news.bg/world/zaev-prizova-makedonskata-diaspora-da-glasuva-na-referenduma.html", "text": "Премиерът на Македония Зоран Заев призова македонската диаспора да гласува на референдума за сключеното с Гърция споразумение за името, информира МИА.Заев се срещна с представители на македонската диаспора в Италия, Швейцария, Люксембург, Германия, Словения, Хърватия и САЩ.От правителствената пресслужба отбелязват, че на срещата е изразена подкрепа за правителствените политики Македония да се доближи до членство в НАТО и ЕС.По време на срещата е обсъден референдумът за името, необходимостта от по-активна роля на всички граждани, включително и на македонците в чужбина, като целта е референдумът да бъде успешен, тъй като открива пред Македония перспективи и шанс за по-добър жизнен стандарт за всички граждани.За Македония, по думите на Заев, НАТО и ЕС e равнозначно на по-добра икономика, стабилност и сигурност. Той добави, че очаква референдумът да бъде успешен., обобщи Заев.", "date": "2018.08.15", "title": "Заев призова македонската диаспора да гласува на референдума"}
{"url": "https://news.bg/health/otpuskat-18-mln-lv-za-osashtestvyavaneto-na-nauchni-misii-v-8-sektora.html", "text": "18 млн. лв. отпусна правителството за осъществяването на научни мисии по приоритетни за страната задачи в осем сектора. Това стана ясно на заседание на Министерски съвет.Парите се отпускат за реализирането на 11 научни програми, осем от които секторни - ИКТ, животноводъство, растениевъдство, здравеопазване.Програмите са на обща стойност 61 млн. лв. Повечето дейности са със срок на изпълнение за три години. За тази година одобрените бюджетни средства са 18 млн. лв.\"За първи път смея да твърдя, намерихме с националната стратегия за насърчаване на научните изследвания баланса между обществения интерес и това да насочим научните изследвания към важни за обществото области и сектори, включително и това да бъдат диференцирани средствата за наука, от друга страна необходимостта да се увеличават тези средства за научни изследвания. Това е проблем във всички европейски страни\", заяви просветният министър Красимир Вълчев.Той коментира, че в ЕС говорим за така наречените мисии, към които ще бъдат насочени основна част от средствата за научни изследвания.\"Мисиите са обществени предизвикателства и задачи, с които ние трябва да се справим. Това се опитваме да направим с нашите национални научни програми - да насочим средствата към важни обществени задачи, към потребностите на отделните сектори, включително на отделните министерства. Имаме проектно конкурсно финансиране чрез Фонд \"Научни изследвания\", обясни Вълчев.По думите му тук подходът е отгоре надолу.Държавата предварително формулира дейностите и задачите, към които да бъдат насочени научните изследвания.\"Предварително условие за финансиране на един проект е всички научни организации, работещи в определена област, да се обединят като водещата организация с тази с най-голям интензитет на научната дейност.Общо научните програми са 11, осем от тях са секторни. Две от тях са насочени към участието на млади учени - участието им в европейски програми и съфинансирането им и една за младите учени и постдокторантите\". ", "date": "2018.08.15", "title": "Отпускат 18 млн. лв. за осъществяването на научни мисии в 8 сектора"}
{"url": "https://news.bg/world/dobar-den-za-turskata-lira-na-pazarite.html", "text": "Добър ден за турската лира на пазарите към момента, информират световни агенции.Турската валута падна под психологически важната граница от 6 лири за щатски долар тази сутрин. В един момент тя се разменяше за 5.9652 за един долар.Това все още е изключително слаба позиция в сравнение с преди четири месеца, когато един долар се разменяше за 4 лири.През последните дни Централната банка на Турция предприе мерки. Освен това Анкара наложи мита върху американски стоки.В последните 5 дни турската лира се обезцени с 14% спрямо долара; с 25% за един месец; 36% за три месеца и 71% за година.В началото на търговията 1 долар се разменяше за 6.3518. Днес варира от 5.9235 до 6.5784, съобщава MarketWatch.", "date": "2018.08.15", "title": "Добър ден за турската лира на пазарите "}
{"url": "https://news.bg/bulgaria/grazhdanin-sadi-stolichna-obshtina-zaradi-padnaloto-darvo.html", "text": "Гражданин ще съди Столична община заради сухото дърво, което падна вчера на ул. \"Шипка\" и премаза два автомобила, съобщи bTV.Припомняме, водачът, който по време на инцидента беше в автомобила, се размина на косъм.Хората от съседните кооперации твърдят, че многократно са подавали сигнали до общината за опасното дърво.\"Ще заведа дело срещу общината, този инцидент можеше да има фатален край\", категоричен е водачът на една от колите Пламен Спасов. Той добави, че щетите ще бъдат покрити от застрахователя, който според него ще си търси правата от общината.\"За дървото имаме сигнал предната вечер, но за съжаление групата е дошла след като вече е паднало\", поясни началникът на дирекция \"Зелени системи\" Корнелия Нинкова.Припомняме, че вчера, 14 август, дърво  Инцидентът стана на централната ул. \"Шипка\" около 13 часа.", "date": "2018.08.15", "title": "Гражданин съди Столична община заради падналото дърво"}
{"url": "https://news.bg/regions/plamna-chitalishteto-v-glozhene.html", "text": "Три пожарни екипа гасят сградата на читалището в село Гложене, съобщи БНР.В 5,25 часа тази нощ е получен сигнал, че гори сграда в центъра на селото. Огънят се разпростира и обхваща и читалището, което е било в съседство.До момента няма информация за пострадали и загинали.Kметът на селото Петко Петков съобщи, че сградата на читалището е напълно унищожена, както и целият инвентар. \"Изгоря целият покрив. Падна вътре в читалището, изгоря и вътре каквото има и останаха стените.\", поясни той пред общественото радио. Кметът заяви още, че не са изгорели всички книги, но след огъня и водата най-вероятно няма да остане нищо. Според него причината е в инсталацията. Читалището в селото съществува от над 100 години и в неговата библиотека има над 1400 тона литература.", "date": "2018.08.15", "title": "Пламна читалището в Гложене"}
{"url": "https://news.bg/world/pedofili-ot-katolicheskata-tsarkva-v-sasht-seksualno-nasilvali-nad-1000-detsa.html", "text": "Повече от 300 \"хищници\" сред католически духовници в американския щат Пенсилвания са обвинени в сексуален тормоз на повече от 1000 деца за период от седем десетилетия, обяви голямо жури, цитирано от световни агенции.Унищожителен доклад разкрива за системно укриване на подобни престъпления от Католическата църква.Смята се, че това най-големият доклад за престъпления на църквата в САЩ от 2002 г., когато \"Бостън глоуб\" първи писа за педофилия сред католически духовници в Масачузетс.От публикувания вчера доклад става ясно, че са повдигнати обвинения само срещу двама духовници, единият от тях се призна за виновен, тъй като повечето от отговорните са починали и по-голямата част от престъпленията са извършени отдавна.Двугодишното разследване на голямо жури включва десетки свидетели и половин милион страници църковни архиви, които съдържат доказателства срещу \"300 хищници свещеници\".Установена е самоличността на повече от 1000 деца, които са станали жертва на извращенията, но \"реалният брой\" е \"хиляди\", обяви журито, тъй като има жертви, които се страхуват да споделят и чиито архиви са изгубени.Жертвите често остават с психологическа травма до края на живота, подтикнати към злоупотреба с наркотици, алкохол и дори до самоубийство, подчертава журито.Един духовник изнасилил седемгодишно момиче в болница, след като извадили сливиците на детето. Друго дете пило сок и на следващата сутрин се събудило с кръвоизлив от ректума, но не може да си спомни какво се е случило. Друг католически духовник принудил 9-годишно момче да участва в орален секс, след което изчистил устата му със свещена вода, \"пречистена от него\".Свещеник изнасилил пет сестри от едно и също семейство, включително едното дете от 18-месечна възраст до 12 г. Когато най-младата жертва съобщила на семейството си през 1992 г., полицията претърсила жилището на свещеника и открила детски дрехи, кутии с пубисни косми, шишенца с урина и снимки с млади момичета.До момента само двама свещеници са обвинени в сексуални престъпления. Единият е обвинен, че е свършил в устата на седемгодишно дете. По-рано този месец той се призна за виновен. Другият е нападал две момчета, като едното момче от 8-годишна възраст в продължение на 8 г. Престъпленията продължили до 2010 г.Между 5700 и 10000 католически свещеници са обвинени в сексуални престъпления в САЩ, но само няколкостотин са осъдени.От възникването на кризата през миналото десетилетие Католическата църква в САЩ е платила повече от 3 милиарда долара за уреждане на дела.Според някои данни в САЩ има повече от 100 000 жертви.", "date": "2018.08.15", "title": "Педофили от Католическата църква в САЩ сексуално насилвали над 1000 деца"}
{"url": "https://news.bg/education/spirame-iztichaneto-na-mozatsi-s-po-golemi-stipendii-za-doktoranti.html", "text": "За пръв път регламентираме статута на на постдокторантите по програмата за млади учени и постдокторанти.Това са млади учени, които са придобили докторска степен и които започват научната си кариера в България. Това заяви министърът на образованието и науката Красимир Вълчев по време на пресконференция след заседание на МС.\"Много важно е, че с две от тези програми, насочени към участието на българските учени в европейски програми, ние правим своеобразна реинтеграционна политика по отношение на учените\", обясни Вълчев.Той каза още, че по компонента за млади учени ще бъдат предоставяни от 200 до 500 лв. допълнително, ако съответният учен има трудово правоотношение и 900 лв. допълнитено месечно, ако той няма трудово правоототношение. По компонента за постдокторанти ще бъдат предоставени от 1500 до 3 000 лв. месечно, допълнително на един постдокторант.Акад. Юлиан Ревалски, председател на БАН, коментира в това отношение, че страната ни е изостанала не само по отношение на европейските страни, но и в световен мащаб. Той приветства възможността в България да идват и хора от чужбина, които да да работят. Според него увеличаването на стипендиите на докторанти е много горещ въпрос.\"МОН е намерило един добър баланс, защото от една страна не може да се раздават средства на калпак, без да се гледат какви са резултатите в научните организации, от друга страна стипендията от 500 лв. е една изключително ниска стипендия. Това е силен сигнал към онези организации, които извършват научни изследвания. Същевременно силен сигнал към младите хора, че държавните институции започват да полагат повече грижи за тяхното развитие\", коментира той.Акад. Ревалски бе категоричен, че за първи път България има една политика за спирането на изтичането на мозъци, защото иначе и досега продължаваме да бъдем един нетен донор в областта на науката.На днешното си заседание правителството одобри постановление за условията и реда за предоставяне на стипендии на докторантите.Стана ясно, че парите за стипендии на докторанти на годишна база ще бъдат 3 милиона. От МОН настояват за диференциран подход. В зависимост от научната организация и оценката на научната организация докторантите ще могат да получат допълнително средства. Те могат да бъдат и в размер на 50 лв., но могат и да бъдат и 350 лв. месечно.Вълчев коментира, че имаме увеличение на докторантите, но има и редица научни звена, които имат ниска оценка за продукцията си и това е видимо и от рейтинговата система на висшите училища.", "date": "2018.08.15", "title": "Спираме изтичането на мозъци с по-големи стипендии за докторанти"}
{"url": "https://news.bg/world/salih-hater-e-atentatorat-ot-london.html", "text": "Британски медии съобщиха самоличността на заподозряния за атаката с автомобил до парламента в Лондон.Според медиите заподозряният е Салих Хатер, който се смята, че е на 29 г. Той е британски гражданин от судански произход, който живее в Бирмингам.Властите разглеждат случая като терористична атака.Полицията вярва, че Хатер е единственият извършител на нападението, при което пострадаха трима души.Заподозряният остава в ареста в Южен Лондон. Той отказва да сътрудничи на властите.Полицията претърси три имота като част от разследването - два в Бирмингам и един в Нотингам.Това е поредната терористична атака до парламента за период от 18 месеца.", "date": "2018.08.15", "title": "Салих Хатер е атентаторът от Лондон"}
{"url": "https://news.bg/bulgaria/klientite-na-olimpik-veche-mogat-da-sklyuchvat-grazhdanska-otgovornost-s-drug-zastrahovatel.html", "text": "Всички застраховани по задължителна застраховка \"Гражданска отговорност\" в ЗК \"Олимпик\" АД вече могат да сключват нови договори с други застрахователи, съобщиха от Комисията за финансов надзор (КФН).Вече е създадена необходимата организация и Гаранционният фонд е осигурил техническа възможност за сключване на нови полици с други застрахователи, допълват от КФН.Ако водачите желаят да шофират, периодът на покритие по новата полица трябва да започва най-рано от 18 август 2018 година (събота) от 00.00 часа.Клиентите на \"Олимпик\" ще останат без задължителната застраховка на 17 август - полиците, сключени със Застрахователна компания \"Олимпик\" АД, ще осигуряват покритие до 23:59:59 часа на 17 август 2018 г.", "date": "2018.08.15", "title": "Клиентите на \"Олимпик\" вече могат да сключват Гражданска отговорност с друг застраховател"}
{"url": "https://news.bg/world/turski-sad-v-izmir-othvarli-iskane-andryu-bransan-da-bade-osvoboden.html", "text": "Турски съд в Измир отхвърли искане американският пастор Андрю Брънсън да бъде освободен, съобщават Си Ен Ен и \"Дейли сабах\".Адвокатът на Брънсън внесе искане съдът да освободи пастора, който е под домашен арест и му е забранено да пътува.Жалбата ще бъде разгледана на по-горна инстанция.Брънсън, пастор от Северна Каролина, който живее в Турция от повече от две десетилетия, е обвинен в подпомагане на терористична организация, която според Анкара стои зад неуспешния опит за преврат през 2016 г. Заради здравословни проблеми той беше поставен под домашен арест след задържането му от октомври 2016 г.Следващото изслушване като от част от процеса срещу него е планирано за 12 октомври.Случаят доведе до напрежение в отношенията между Турция и САЩ. Вашингтон настоява Брънсън да бъде освободен.", "date": "2018.08.15", "title": "Турски съд в Измир отхвърли искане Андрю Брънсън да бъде освободен"}
{"url": "https://news.bg/bulgaria/otdavat-na-kontsesiya-oshte-chetiri-morski-plazha.html", "text": "Правителството стартира процедури за предоставяне на концесия на четири морски плажа - \"Балчик-централен\", \"Бургас- централен\", \"Созопол-Хармани\" и \"Поморие-изток\".Целта е плажовете да бъдат обезопасени и да се предоставят за обществено ползване в срока на концесията.Размерът на минималното годишно концесионно заплащане е приет от Министерски съвет.За морски плаж \"Балчик- централен\" възлиза на 56 639 лв., за \"Бургас-централен\" - 297 560 лв., за \"Созопол-Хармани\" - 198 872 лв. и за \"Поморие-изток\" - 107 946 лв.Четирите плажа следва да бъдат обезпечени със задължителните дейности - осигуряване на водното спасяване, обезпечаване на воден участък , здравно и медицинско обслужване и поддържане на морския плаж.Критериите за формиране на комплексната оценка са съобразени с офертите на провеждане на конкурс за определяне на концесионер на морския плаж. Те са в отговор на обществените нагласи за очакваното минималното годишно концесионно плащане и общодостъпни цени за чадъри и шезлонги.", "date": "2018.08.15", "title": "Отдават на концесия още четири морски плажа"}
{"url": "https://news.bg/education/obshtinite-poluchavat-pari-za-obezshteteniya-v-obrazovanieto.html", "text": "14 860 981 лв. допълнително ще получат общините по Националната програма \"Оптимизация на вътрешната структура на персонала в институциите от системата на предучилищното и училищното образование\".Средствата са предназначени за изплащане на обезщетения за 2018 г. на персонала поради промяна в структурата на състава му, както и при прекратяване на трудовите правоотношения на друго основание.Допълнителните средства ще са за сметка на намаление на утвърдените разходи по бюджета на МОН за 2018 година.Включени са и обезщетения за служители при преструктурирането на мрежата от институции в системата на предучилищното и училищното образование.", "date": "2018.08.15", "title": "Общините получават пари за обезщетения в образованието"}
{"url": "https://news.bg/finance/liniyata-na-bednost-dogodina-shte-bade-348-lv.html", "text": "Линията на бедност в България през 2019 година ще бъде 348 лева. Това стана ясно с решение на правителството на днешното заседание на МС.Сумата е с 27 лева по-висока в сравнение с .Сумата е определена на база на методика, утвърдена от Министерския съвет през 2006 година.Показателят се изчислява в зависимост от данните в изследването \"Наблюдение на домакинските бюджети в Република България\", което ежегодно се провежда от Националния статистически институт (НСИ).Линията на бедност се използва като референтна стойност при формирането на социалната политика в областта на доходите и жизненото равнище на населението.", "date": "2018.08.15", "title": "Линията на бедност догодина ще бъде 348 лв."}
{"url": "https://news.bg/world/izrael-otvori-edinstvenata-targovska-vrazka-s-ivitsata-gaza.html", "text": "Израелската армия отвори единствената търговска връзка с Ивицата Газа след затварянето й преди две седмици, съобщават агенции.Разпространява се информация, че премиерът на Израел Бенямин Нетаняху е близо до споразумение с палестинската групировка Хамас, която контролира Газа.Израелските сили са убили около 150 души и са ранили хиляди на граничната ограда от март по време на демонстрации срещу наложената блокада.Министърът на отбраната Авигдор Либерман обеща на хората в Газа, че ще спечелят, \"ако са тихи\".Граничният пункт \"Керем Шалом\", единственият използван за стоки освен пункта \"Рафах\" с Египет, беше за кратко отворен в края на миналия месец след блокирането му на 17 юли. Сега Израел отваря пункта.", "date": "2018.08.15", "title": "Израел отвори единствената търговска връзка с Ивицата Газа"}
{"url": "https://news.bg/politics/obeshtavam-i-izpalnyavam-ne-delya-kmetove-i-gradove-otseche-borisov.html", "text": "Навръх Голяма Богородица премиерът Бойко Борисов посети Троянския манастир \"Успение Богородично\". Той се разходи из манастира и заяви, че поетите ангажименти за финансиране на ремонта в светата обител са изпълнени. Това стана ясно от съобщение на правителствената пресслужба.\"Каквото обещахме миналата година, го изпълнихме. Антимовото крило е направено както трябва\", заяви Борисов.Премиерът разгледа древното Антимово крило, което беше ремонтирано и реставрирано с отпуснатите от правителството 500 000 лева.\"Ще продължим с повече усърдие да изграждаме и да помагаме на Светата Църква\", каза още премиерът.Борисов допълни, че правителството помага и на общините и даде пример с Троян, чийто кмет Донка Михайлова е издигната от БСП. \"По никакъв начин не съм делил нито кметовете, нито градовете, нито гражданите\", категоричен беше министър-председателят.Припомняме, с това изявление  информацията от 7 август на БСП, които обявиха, че има разделение на общините. За 2017 година били предоставени 243 млн. лв. за 132 български общини, като половината са получени от шест общини. Една от тях е получила една трета от тази сума.Борисов припомни, че е имало финансиране за черкви във Варна, в Бяла, в Русе и на много други места. \"Но това винаги е недостатъчно. Така че с още повече усърдие ще продължим и да изграждаме и да помагаме на Светата Църква. Виждате - много хора злословят, но това, което виждате са български граждани. Това са хора, дошли да се поклонят, да усетят силата на вярата, на Църквата\", каза премиерът като посочи препълнения двор на Троянския манастир.\"Независимо, че сме разделени по закон (премиерът вероятно визира, че Църквата е независима от държавата за запазване самостойността, свободата на религията - б.р.), ние сме длъжни и това се възприема много добре\", каза Борисов.Той изтъкна, че община Троян е получила 22 млн. лева - за саниране, пожарни, пътища. \"Не съм делил нито кметовете, нито градовете и гражданите. Манастирът пак е Троян - този половин млн. за Антимовото крило пак е Троян, а не Банкя. Троян също ми е толкова скъп, колкото Бургас или София или който и да е друг град\", каза премиерът.Той припомни, че на днешното заседание на Министерския съвет са увеличени с . Ако увеличаването на стипендиите дава резултат, догодина ще бъдат отпуснати още повече средства за образование. Знаете - образованието е основна наша цел в програмата, допълни Борисов.Припомняме също така, че Антимовото крило на Троянския манастир е дървена конструкция, с каменни зидарии или тухлени пълнежи. То е на два етажа. Строежът му е специфичен. Отделните елементи са свързани с дървени сглобки. Това е уникално строителство от началото на XIX век.Подобна конструкция и строителството е в традиционния балкански стил. Тя е изключително здрава. Издържа и земетресения.", "date": "2018.08.15", "title": "Обещавам и изпълнявам, не деля кметове и градове, отсече Борисов"}
{"url": "https://news.bg/regions/1751-butilki-alkohol-bez-banderol-zadarzhaha-v-lom.html", "text": "Нелегален износ на 6000 кутии цигари и 1751 бутилки с алкохол предотврати екип на Митница Лом.Голямото количество акцизни стоки е открито в товарен автомобил, превозващ товар от България за страна от ЕС. Камионът е спрян за проверка на 13 август 2018 г. около 22 часа.По документи товарът се състоял от текстилни изделия и метални цилиндри.При извършената проверка в три от палетите, под пакети с кроасани и ядки, инспекторите откриват 12 кашона с цигари и стекове с бутилки водка и уиски. Количествата са задържани в склад на Митницата Лом.Всички укрити акцизни стоки са с валиден български бандерол.За превозваната стока обаче не са представени необходимите документи.", "date": "2018.08.15", "title": "1751 бутилки алкохол без бандерол задържаха в Лом "}
{"url": "https://news.bg/regions/otkriha-chetirima-mladezhi-zagubili-se-v-rodopite.html", "text": "Откриха четирима младежи, загубили се в Родопите, съобщи МВР. Сигналът за изчезването им е получен в смолянската полиция на 14 август в 22:30 часа.Те са се загубили в гората в землището на село Петково, община Смолян. Четиримата са 15-годишно момче от село Петково, 16 и 18-годишни момчета и 20-годишно момиче - тримата от Кърджали.След сигнала са сформирани няколко групи за издирване. В групите са се включили и полицаи и пожарникарри от Смолян и Баните, както и жители от селото. В една от групите е и бащата на едното момче.Групите са поели в различни посоки, за да осигурят необходимия обхват на търсенето. На 15 август 2018 г. около 07.30 ч. в местността \"Катранците\" землище на село Петково, община Смолян четиримата младежи на намерени от бащата на единия от тях. И четиримата са намерени в добро здравословно състояние.", "date": "2018.08.15", "title": "Откриха четирима младежи, загубили се в Родопите"}
{"url": "https://news.bg/press/falit-na-zastrahovatel-ostavi-nad-270-000-avtomobila-bez-grazhdanska-otgovornost-siderov-pak-skochi-na-simeonov-iska-drugarski-sad-ot-ministri.html", "text": "Скандал. \"Сега\":Фалит на застраховател остави над 270 000 автомобила без \"Гражданска отговорност\"  Над 270 хиляди автомобила в България остават без задължителната застраховка \"Гражданска отговорност\" заради фалит на чуждестранна застрахователна компания. Това е кипърската \"Олимпик\", която у нас действа чрез свой клон и държи близо 10% от пазара на \"Гражданска отговорност\", основно заради ниските си цени. Почти 2000 души чакат \"Олимпик\" да им изплати щети, причинени от катастрофи, като има и суми от по 20 хиляди лева. Всяко искане за плащане обаче е спряно от назначения в Кипър ликвидатор.Информацията идва дни след като стана ясно, че заради загубите по задължителната полица застрахователните компании вдигнаха през миналата седмица цената й с нови 40-50 лева. Така общото поскъпване за среден тип автомобил от началото на годината до сега достига и надхвърля 100 лева.У нас \"Олимпик\" основно сключва \"Гражданска отговорност\". Тя държи ниски цени и така си е осигурила солиден дял от пазара, като се нарежда непосредствено след \"Лев инс\", \"Бул инс\" и \"Евроинс\".Неприятната новина стана известна вчера, но още на 10 август Министерството на финансите на Кипър е назначило ликвидатор на ЗК \"Олимпик\". На сайта на компанията е публикувана информация, че от 17 август автоматично ще бъдат прекратени всички договори. Клиентите се призовават да подновят полиците си при друг застраховател.  Разрив. \"24 часа\":Сидеров пак скочи на Симеонов, иска другарски съд от министри\"Защо РЗИ-Бургас, не проверява заведенията на Валери Симеонов?\". С тези думи лидерът на \"Атака\" Волен Сидеров отново възроди конфликта си с вицепремиера Валери Симеонов.Вчера Сидеров влезе в сградата на здравната инспекция в Бургас заради проверките за шум, при които бяха запечатани дискотеките \"Какао бийч\" на Слънчев бряг и \"Хедон\" на Каваците. Той поиска обяснения от шефа на РЗИ Георги Паздеров, но се оказа, че го няма и вместо него се яви шефката на дирекция \"Обществено здраве\" Марияна Кофинова, която отрече да са проверявали умишлено определени заведения.\"Убива се една част от бизнеса за сметка на друга. Други олигарси не се пипат с пръст\", каза Сидеров. Той се закани да изпрати проверки на заведенията на Симеонов на морето, но не спомена кои са те. Криза. \"Сега\":Kръгът на засегнатите от кризата с Търговския регистър все повече се разширява Вече шести ден Търговският регистър не е достъпен, а това спъва работата на нотариуси и фирми за продажба на имоти. Бавят се сделки с имоти, за които е нужен банков кредит, съобщава нова тв. Според Димитър Танев, председател на Нотариалната камара,Търговският регистър е просто една електронна база данни, за нотариусите, задължително съществуваща и на хартия. А тяхната работа не спирала заради спирането на справките в регистъра.\"Формално няма пречки нотариалното производство да се продължи само с документи на хартия\", обяснява Танев. От сегашната повреда в регистъра ощетени били сделките с продажба на коли - когато купува или продава фирма. Защото информацията била свързана с тази на КАТ. \"Системата извършва 10 автоматизирани справки и когато продавачът е юридическо лице действително се осуетява тази справка, но може лесно, с една заповед да се изключи тази справка временно\", обяснява Танев. Като \"временен\" разбират проблема и агенциите за недвижими имоти. Но препоръчват клиентите им да изчакат. \"Ако е за няколко дни, не е съществен проблемът, но това е за предпочитане пред това да се изповяда, без да се установи кой представлява дружеството\", обясни Антон Андонов, изпълнителен директор на агенция за недвижими имоти.    Процедура. \"Монитор\":Започва процедура по заличаване на 37 туристически сдружения Туристическото министерство започва процедура по заличаване на 37 нередовни туристически сдружения от Националния туристически регистър (НТР).Причината е, че не са подали задължителна декларация, съдържаща списък на действащи брой членове, информация за платения от тях членски внос за предходната година и доказателства за редовна организационна дейност, съгласно устава на сдружението. Според Закона за туризма организациите са задължени да предоставят тези данни всяка година до края на месец май.Всички сдружения ще бъдат информирани за началото на процедурата, след уведомяването ще имат 3 дневен срок да изпратят декларациите си. Ако това условие не бъде спазено, ще бъдат заличени от НТР и ще им бъде отнето издаденото от ведомството удостоверение.    ", "date": "2018.08.15", "title": "Фалит на застраховател остави над 270 000 автомобила без \"Гражданска отговорност\"; Сидеров пак скочи на Симеонов, иска другарски съд от министри"}
{"url": "https://news.bg/society/uspenie-bogorodichno-2.html", "text": "Днес отбелязваме християнския празник Успение Богородично.Успение Богородично или Голяма Богородица е един от трите най-големи празници, посветени на Божията майка. Днешният ден е посветен на смъртта на Пресвета Богородица. На този ден апостолите са се събрани, за да се простят с Света Богородица.Според християнските традиции днес се прави тържествена литургия.На днешната дата имен ден честват Мария, Мариян, Мариана, Богдана, Богдан, Божана, Божан, Божидар, Преслав и Преслава.Днес от 8.30 часа Негово Светейшество Българския патриарх Неофит ще оглави Божествена свeта литургия в църквата \"Успение Богородично\" в Троянския манастир. Очаква се на мястото да се съберат хиляди вярващи, които да почетат Божията майка и да се поклонят пред чудотворната икона на Пресвета Богородица Троеручица.Според Светото писание това е денят, в който Божията майка на 64-годишна възраст напуска земния живот и отива при сина си. Нейната смърт била тъй лека и блажена, че приличала на заспиване. Оттук идва и думата \"успение\" - заспиване.Три дни преди смъртта архангел Гавриил й съобщава, че Бог е пожелал да я вземе при Себе Си в своето Царство, за да царува вечно с Него. Последното й желание е да види светите апостоли заедно.По чуден начин те се пренасят пред вратите на дома й в Йерусалим. Три дни след това сам Иисус Христос в небесна слава, обкръжен от ангелски ликове и светци, слиза от небесата за душата на Света Богородица.Погребват я в една пещера край Гетсимания и затварят входа с камък. Когато няколко дни по-късно го отварят, за да се поклони пред Светицата и закъснелият Апостол Тома, намират само плащеницата й.Ставайки от трапезата, апостолите чуват ангелско пеене и виждат в облаците Пречистата Божия майка, обкръжена от ангели, която им казва: \"Радвайте се, защото съм с вас през всичките дни.\"", "date": "2018.08.15", "title": "Успение Богородично"}
{"url": "https://news.bg/world/atentatorat-ot-london-poznat-na-politsiyata.html", "text": "Извършителят на вчерашното нападение в британската столица Лондон се оказа стар познайник на полицията. Това са съобщили от Скотланд ярд. От разузнаването обаче не разполагат с данни за предишна негова терористична дейност. Не се оповестяват на този етап и детайли около самоличността и миналото на нападателя. Припомняме, че автомобил се заби в ограда, която подсигурява периметъра около британския парламент в Лондон.Мъжът бе задържан от полицията, но отказва да сътрудничи на разследващите, които работят по версията за терористичен акт.За извършителя е ясно, че е 29-годишен британски гражданин, но не е роден в Кралството. Няма други заподозрени на този етап. Претърсени са адреси в Бирмингам и Нотингам. Установено е, че колата, с която е извършен атентатът, е пътувала от Бирмингам за Лондон в понеделник. Министърът по сигурността Бен Уолъс предупреди населението да проявява бдителност и изрази тревога от тенденцията в подобни атентати да се използват коли и ножове. ", "date": "2018.08.15", "title": "Атентаторът от Лондон познат на полицията "}
{"url": "https://news.bg/world/sasht-dovolni-ot-dialoga-sas-severna-koreya.html", "text": "Задоволство от диалога с властите в Северна Корея изразиха от САЩ. Това заяви Хедър Науърт, говорител на Държавния департамент. По думите ѝ, след срещите между президента Доналд Тръмп и лидера на КНДР, са последвали срещи на много нива в управлението, което е положителен знак за развоя на преговорите. Изказването идва на фона на новината, че Северна и Южна Корея се договориха за среща в Пхенян през септември. За момента обаче детайли около нея не се разкриват.Пхенян отнесе критики от САЩ заради доказателствата, че не е прекратил ядрената си програма, въпреки декларираните обещания.  КНДР развиваше програмата в нарушение на резолюции на ООН. ", "date": "2018.08.15", "title": "САЩ доволни от диалога със Северна Корея"}
{"url": "https://news.bg/world/pozharite-v-gartsiya-vzeha-96-zhertvi.html", "text": "Най-малко 96 са загиналите при пожарите в Гърция от края на юли, предаде АП.  Последната жертва е 68-годишен мъж, който почина от раните си в болницата. Повече от 10 други ранени са все още в болница.Припомняме, в Гърция на 23 юли имаше няколко мащабни пожара, най-вече в Атика. При 40-градусова жега ситуацията бе усложнена от силен вятър - до 12 бала по скалата на Бофор, заради което пожарните не можеха да се справят с огъня.Ситуацията излезе от контрол. Резултатът от бедствието е десетки загинали и почти 190 ранени.Тече разследване на причините на пожара. ", "date": "2018.08.15", "title": "Пожарите в Гърция взеха 96 жертви "}
{"url": "https://news.bg/world/putin-i-merkel-obsazhdat-severen-potok-i-ukrayna.html", "text": "Станаха ясни някои детайли около срещата на руския президент Владимир Путин и германския канцлер Ангела Меркел, която ще се проведе тази събота в резиденцията на канцлер Мезеберг.Те ще обсъждат основно \"Северен поток\" и ситуацията в Украйна. Това са съобщили от Кремъл. По-рано от германското правителство потвърдиха някои от темите, които двамата ще засегнат. Преди началото на срещата двамата ще дадат пресконференция. ", "date": "2018.08.15", "title": "Путин и Меркел обсъждат \"Северен поток\" и Украйна"}
{"url": "https://news.bg/regions/zabrani-za-dvizhenie-na-tir-ove-po-patishtata-i-dnes-8.html", "text": "Забранява се движението на моторни превозни средства, предназначени за превоз на товари с техническа допустима максимална са над 12 тона.Това съобщават от АПИ. Забраната е включително състав с ремаркета и полуремаркета, селскостопанска и земеделска техника, трактори и специализирана строителна техника, както следва:1) за периода от 01 юни до 15 септември 2018 г. за дните петък - неделя: Ограниченията важат  за следните участъци от републиканската пътна мрежа:АМ \"Тракия\" ограничението в движението на МПС над 12 т ще бъде както следва:в петък от 18 ч. до 20 ч. в посока София - Пловдив;в неделя от 16 ч. до 20 ч. в посока Бургас - София.АМ \"Струма\":в събота от 10 ч. до 14 ч. в посока п. в. \"Даскалово\" - ГКПП \"Кулата\".АМ \"Марица\":в неделя от 16 ч. до 20 ч. в посока Свиленград - АМ \"Тракия\".и за дните петък - от 17:00 часа до 20:00 часа и неделя - от 14:00 часа до 20:00 часа:• път I-1 с. Ребърково - Ботевград, като движението се пренасочва по път II-16 Ребърково - Своге - София;• път I-1 Благоевград - ГКПП \"Кулата\";• път I-5 Русе - Велико Търново;• път I-9 Варна - Бургас;• път II-99 Бургас - Царево.2) целогодишно за периода на официалните празници: последния работен ден преди празници - от 16:00 часа до 20:00 часа и последния почивен /празничен/ ден - от 14:00 часа до 20:00 часа. Забраната се отнася за всички периоди, в които е определен повече от един празничен ден.Забраната се отнася за всички периоди, в които е определен повече от един почивен или празничен ден.Ограниченията важат само за участъците от републиканската пътна мрежа, както следва:• Всички автомагистрали;• път I-1 с. Ребърково-Ботевград, като движението се пренасочва по път II-16 Ребърково-Своге-София;• път I-1 Благоевград-ГКПП \"Кулата\";• път I-4 п. в. \"Коритна\"-Велико Търново-Шумен;• път I-5 Русе-Велико Търново;• път I-8 ГКПП \"Калотина\"-София;• път I-9 Варна-Бургас;• път II-18 Околовръстен път София;• път II-99 Бургас-Царево.Забраната не важи за моторни превозни средства, които извършват превози на опасни товари (ADR), живи животни, бързо развалящи се хранителни продукти и товари на температурен режим.ІІ. СЪСТОЯНИЕ НА АВТОМАГИСТРАЛИТЕ:АМ \"Тракия\":Област Бургас:Движението в участъка Деветак - Ветрен от км 308+107 до км 359+479 се осъществява в една лента на определени участъци поради частични ремонтни дейности на асфалтовата настилка. Срок до 20.08.2018 г.Област Ямбол:Движение с повишено внимание по АМ Тракия в участъка Зимница - Деветак от км 289+417 до км 308+107 в двете посоки поради ремонтни дейности на еластична ограда. Участъкът е сигнализиран с пътни знаци. Водачите да се движат с повишено внимание и съобразена скорост съобразно създадената организация на движение. Срок до 15.08.2018 г. АМ \"Хемус\":Област София:Движението от км 29+860 до км 35+150 в посока София е ограничено поради ремонтни дейности на виадукт при км 33+600 и тунел \"Витиня\". Движението се осъществява двупосочно в платното посока Варна. Срок 20.12.2018 г.Движението от км 36+170 до км 36+710 в посока София е ограничено поради аварийно - възстановителни дейности по виадукт \"Коренишки дол\" при км 36+450. Движението се извършва двупосочно в платното посока Варна. Срок до 20.12.2018 г.Движението по от км 36+770 до км 38+150 в посока Варна е ограничено поради аварийно - възстановителни дейности на виадукт при км 37+920. Движението се осъществява двупосочно в платното посока София. Срок 20.12.2018 г.;Движението от км 30+260 до км 47+060 /от п.в. \"Витинска река\" до п.в. Ботевград/ е ограничено за МПС над 12 тона в двете посоки поради ремонтно - възстановителни дейности по виадукт \"Коренишки дол\" при км 36+450. Движението се осъществява по обходен маршрут: п.в. \"Витинска река\" - път I-1 /София - Ботевград/ - път II-17 /Ботевград - АМ \"Хемус\"/ - п.в. Ботевград. Срок 20.12.2018 г.АМ \"Струма\":Област Благоевград:Движението по АМ Струма между Ново Делчево и Кулата от км 152+000 до км 166+000 се осъществява в изпреварващата лента, при стеснена активна лента за движение поради косене в средната разделителна ивица. Участъкът е сигнализиран с пътни знаци. Водачите да се движат с повишено внимание и съобразена скорост, съгласно създадената организация на движение. Срок до 17.08.2018 г.АМ \"Марица\": няма ограничения.АМ\"Черно море\": няма ограничения.АМ \"Люлин\":Област София:Движението в участъка София - Перник е ограничено за леки МПС до 12 тона от км 7+100 до км 12+860 поради обрушване на ската при км 9+600. Движението се осъществява по обходен маршрут: в посока Перник се отклонява на п.в. \"Мало Бучино\" по път II-1801 /Околовръстен път София - кв. Суходол - Мало Бучино - Големо Бучино - Перник/. Срок от 10:00 до 18:00 часа до 15.08.2018 г. В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има.Движението по АМ \"Люлин\" е затруднено за МПС над 12 т от км 7+100 до км 12+860 поради обрушване на ската при км 9+600. Движението се осъществява с поетапно пропускане в интервал от 2 часа, както следва: от 10:00 до 12:00 часа; от 13:00 до 15:00 часа и от 16:00 до 18:00 часа автомобилите изчакват на определените места. В часовете от 12:00 до 13:00 часа; от 15:00 до 16:00 часа и след 18:00 движението се възстановява. Срок от 10:00 до 18:00 часа на 15.08.2018 г. В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има.Движението по АМ \"Люлин\" в посока София от км 7+100 до км 12+860 е ограничено за всички МПС поради изтичане на кална маса и опасност от срутване на скална маса на пътното платно при км 9+600. Ограничението е от втори тунел \"Люлин\" до първи тунел \"Мало Бучино\", където движението на всички МПС се осъществява двупосочно в платното посока София - Перник.Алтернативни маршрути:- за автомобили до 12 тона по път I-1 от пътен възел Драгичево - Владая - София и обратно.- само за леки автомобили по път 1801 Перник - Мало Бучино - Суходол и обратно. Път 1801 Перник - Мало Бучино - Суходол е забранен за МПС над 12 тона. Срок до 15.08.2018 г.Област Перник:Движението по АМ Люлин в участъка от п. в. Даскалово до граница с област София е ограничено за МПС до 12 тона поради обрушване на ската при километър 9+600. Движението за тежкотоварните МПС над 12 тона се спира поетапно с изчакване на място с продължителност от два часа за периода от 10:00 до 18:00 часа. Леките автомобили се пренасочват по обходен маршрут по път I-1 през Владая и през път III-1801 Големо Бучино - Перник. /Път 1801 Перник - Мало Бучино - Суходол. Път III-1801 е забранен за МПС над 12 тона./ В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има. Срок от 10:00 до 18:00 часа до 15.08.2018 г.ІІI. ВЪВЕДЕНИ ОГРАНИЧЕНИЯ ПО ОСНОВНИТЕ ПЪТНИ НАПРАВЛЕНИЯ:1. Проходи:- \"Върбишки\" - затворен за всички МПС. Срок: целогодишно;- \"Златишки\" - затворен за всички МПС. Срок: целогодишно;- \"Айтоски\" - отворен за всички МПС;- \"Котленски\" - отворен за всички МПС;- \"Обзорски\" - отворен за всички МПС;- \"Печинско\" - отворен за всички МПС;- \"Превала\" - отворен за всички МПС;- \"Предел\" - отворен за всички МПС;- \"Републиката\" - отворен за всички МПС;- \"Ришки\" - отворен за всички МПС;- \"Рожен\" - отворен за всички МПС;- \"Троянски\" - отворен за всички МПС;- \"Вратник\" - забранен за МПС над 10 т. Срок: целогодишно;- \"Дюлински\" - забранен за МПС над 3,5 т. Срок: целогодишно;- \"Пампорово\" - забранен за МПС над 3,5 т. Срок: целогодишно;- \"Петрохан\" - забранен за МПС над 12 т. както и тегленето на ремаркета и полуремаркета. Срок целогодишно;- \"Твърдишки\" - забранен за МПС над 10 т. Срок: целогодишно;- \"Шипка\" - забранено е движението на МПС, предназначени за превоз на товари с технически допустима максимална масанад 12 т от категория N3, както и тегленето на ремаркета и полуремаркета с технически допустима максимална маса над 10 т от категория О4. Срок: целогодишно.", "date": "2018.08.15", "title": "Забрани за движение на ТИР-ове по пътищата и днес"}
{"url": "https://news.bg/weather/slanchev-i-goresht-den.html", "text": "Слънчев и горещ ден ни очаква днес. Това съобщават от НИМХ на БАН. Максималните температури ще са между 29 и 35 градуса. Само на отделни места ще превали. Това се отнася за Югозападна България. Ще духа до умерен вятър от североизток. Атмосферното налягане е по-ниско от средното за месеца. Ще се задържи без промяна. През следващите дни не се очакват съществени промени. ", "date": "2018.08.15", "title": "Слънчев и горещ ден"}
{"url": "https://news.bg/world/turtsiya-osvobodi-dvamata-gratski-voenni.html", "text": "Турция освободи вчера двамата задържани преди месеци гръцки военни. Това са съобщили от правителствената пресслужба.Премиерът Алексис Ципрас е приветствал решението на Анкара в изявление и е изпратил правителствения самолет, за да прибере сънародниците му. Те вече са пристигнали в Солун, където са били посрещнати от военния министър Панос Каменос, предадоха световните информационни агенции. Двамата военни бяха задържани през март, след като пресекли незаконно границата с Турция. Те заявили, че проследяване на стъпки погрешно ги отвело в съседката и не може да става и дума за шпионаж. Случаят обтегна отношенията между двете страни. Според Ципрас, освобождаването на двамата е позитивна стъпка, победа за демокрацията и така ще се затвърдят приятелските двустранни отношения. Турция затегна драстично мерките за сигурност след опита за преврат преди 2 години. Стотици хиляди турски граждани бяха уволнени или съдени за принадлежност към организацията ФЕТО, бе въвеждано на няколко пъти извънредно положение, чуждестранни организации, медии и граждани също бяха поставени под подозрение. ", "date": "2018.08.15", "title": "Турция освободи двамата гръцки военни "}
{"url": "https://news.bg/disasters/38-dushi-sa-zaginali-pri-srutvaneto-na-mosta-morandi.html", "text": "Броят на загиналите при сриването на моста \"Моранди\" в Генуа достигна 38 души. Това заяви вътрешният министър на Италия Матео Салвини.Вероятно е жертвите да станат и повече, информира агенция АНСА.Сред жертвите има и деца на 8, 12 и 13 години. Възможно е да са загинали и чуждестранни туристи. Идентифицирани са 19 души.10 души продължават да са в неизвестност.Най-малко 16 души са ранени при падането на моста. Посочва се, че около 11 души са в тежко състояние.Припомняме, има данни и че , който карал ТИР, се е спасил на косъм при трагичния инцидент. Българинът паднал с камиона от моста, но успял да се измъкне. Генералният консул на България в Милано Росен Руфев обаче заяви пред Нова, че не може да потвърди информацията за българина. \"Нямаме данни за подобен случай. Твърде възможно да е плод на фантазията, тъй като не е много логично от такава височина да падне тир и да има оцелели\".\"Нямаме до този момент данни за български граждани, които са пострадали и загинали. Продължаваме да сме в контакт с местните органи на властта. Жертвите са между 35 и 31 души\", посочи той.Разчистването на развалините и търсенето на още оцелели хора под тях продължава. Спасителните служби работели през цялата нощ.В Генуа е обявен двудневен траур.При падането на магистралния мост на съоръжението имало около 30 - 35 коли и няколко камиона. Те паднали от височина около 45 метра.Фирмата, обслужваща магистралата, е посочила, че срутването не е могло да се предвиди.Причините за трагедията се разследват от прокуратурата в Италия.", "date": "2018.08.15", "title": "38 души са загинали при срутването на моста \"Моранди\""}
{"url": "https://news.bg/bulgaria/donchev-vinovni-za-sriva-na-targovskiya-registar-ima.html", "text": "\"Първо, не може да се говори за загуба на информация от Търговския регистър. Второ, не може да се говори за манипулиране на каквато и да е информация и някой да се възползва от нея. МВР и службите са през цялото време с техниците.\" Това заяви пред Нова вицепремиерът Томислав Дончев във връзка със  в края на миналата седмица. Регистърът започва да работи поетапно от днес.Основните задачи занапред - да се възстанови цялостната дейност на регистъра и да се установи вина, обясни Дончев. По думите му става въпрос за технически проблем, но това не означава, че няма и човешка вина. Той заяви, че не подозира сривът да е следствие на злонамерени действия, но не изключва някой да не си е свършил работата както трябва - може да става въпрос за немарливост, безотговорност на служители.Заместник министър-председателят обясни и че от вчера се прави одит на всички информационни системи, така че да се разбере къде е проблема - софтуерен или хардуерен.\"Всички специалисти ме уверяват, че загубени данни няма да има\", подчерта отново Дончев. Специалистите уверявали, че системата ще бъде възстановена в състоянието, в която е била към момента на срива.Дончев обясни и че проблемът е възникнал заради дефектирани, изгорели дискови устройства. \"Става дума за технически проблем... изгорели дискови устройства. Последните 6-7 дни се работи постоянно за възстановяването на 25 терабайта информация. Това е огромно количество данни\", обясни още Дончев.Според събеседника към момента не се изнася повече информация, защото тече разследване. \"Извършва се проверка от прокуратурата, служби, МВР... съвсем разбираемо е да не се обявяват данни за намесени лица\", обясни той.След като службите си свършат работата, те ще обявят кой е отговорен за проблема. По думите на вицепремиера ако има данни за незаконни действия, злонамереност, немарливост - виновните ще бъдат наказани.Дончев обясни и че до 10 дни ще предложи в Министерски съвет да се създаде \"\". Според него без значение дали става въпрос за софтуерен или хардуерен проблем, държавните архиви и регистри трябва да бъдат обезпечени - информацията да се пази на още едно място.Междувременно още от понеделник се очаква Държавната агенция \"Електронно управление\" (ДАЕУ) да започне проверка на всички държавни информационни системи. \"Не очаквайте да ви успокоявам. Това е изключително сериозна ситуация и никой не трябва да я подценява\", каза още вицепремиерът.", "date": "2018.08.15", "title": "Дончев: Виновни за срива на Търговския регистър има"}
{"url": "https://news.bg/health/otkriha-esherihiya-koli-vav-vodata-na-prochutata-cheshma-na-predela.html", "text": "Откриха завишени стойности на бактерията ешерихия коли във водата на прочутата чешма в местността \"Предел\", област Благоевград, съобщи БНР.Бактерията е открита при проверка на експерти от Районната здравна инспекция в областния град.При проверката здравните органи констатирали силно завишение на колиформи - 67 на сто куб. см и ешерихия коли-4/100 куб. см.Чешмата попада в землище на община Разлог. На общината е издадено предписание за незабавно спиране на водата, което вече е изпълнено.Здравните власти са изискали тръбите след водохващането задължително да бъдат дезинфекцирани.Чешмата в местността \" Предел\", в непосредствена близост до която са паметникът \"Илинденци\" и параклисът \"Св. Иван Рилски\", е знакова, тъй като хиляди преминаващи по пътя Благоевград - Гоце Делчев пълнят туби с вода от нея, посочва още общественото радио.Става ясно и че при проверките на РЗИ - Благоевград завишено съдържание на ешерихия коли е открито и във водата в чешмите на хижа \"Македония\" над Благоевград.", "date": "2018.08.15", "title": "Откриха ешерихия коли във водата на прочутата чешма на \"Предела\""}
{"url": "https://news.bg/politics/sluchayat-benchev-pokazva-politicheski-chadar-varhu-prestapnostta-spored-atanasov.html", "text": "Случаят с общинския съветник от БСП в Бургас  показва политическия чадър, който има върху престъпността у нас. Това заяви пред bTV председателят на ДСБ Атанас Атанасов.По думите му случката е целенасочена, така че да може август месец да се напълни с новини и да се удари т.нар. фасадна опозиция в лицето на БСП.Атанасов категорично заяви, че Бенчев е избран за общински съветник от всички политически формации, защото в Бургас нищо не се случвало без гласовете на ГЕРБ.Припомняме, изрази и президентът Румен Радев. На 12 август той заяви, че Димитър Желязков, известен като Митьо Очите, е в криминалните хроники от години, а това няма как да стане без чадър от властта.Думите на държавния глава бяха във връзка с твърденията, че фирмата на общинския съветник от БСП Бенчо Бенчев \"Аркус сигурност Бургас\" е взела обществена поръчка в мандата на служебното правителство \"Герджиков\", което президентът назначи.Председателят на ДСБ коментира и . По думите фактът, че регистърът не работи вече цяла седмица е недопустима ситуация.Според Атанасов действията на правосъдния министър Цецка Цачева, която информира службите за сигурност относно казуса, показвали, че има съмнения за злонамерени действия - хакерска атака или саботаж на дейността на регистъра.", "date": "2018.08.15", "title": "Случаят \"Бенчев\" показва политически чадър върху престъпността според Атанасов"}
{"url": "https://news.bg/politics/sazdavat-megahranilishte-za-e-danni-sled-sriva-na-targovskiya-registar.html", "text": "Създава се единно хранилище на електронните данни заради . Това обяви вицепремиерът Томислав Дончев преди началото на заседанието на Министерски съвет.Премиерът Борисов пък настоя за контрол при изграждането на хранилището.Стана ясно, че от понеделник Държавната агенция за електронно управление (ДАЕУ) прави одит на софтуерното и хардуерното осигуряване на абсолютно всички информационни системи и се очаква до края на седмицата да има доклад за актуалното състояние и мерките, които ще нужни.\"Най-важното по нормативно изискване всеки подобен регистър трябва да е двойно и тройно осигурен. Информацията трябва да се записва на два сървъра. Очевидно обаче има ситуации, където това не е достатъчно. Това, което се случи преди няколко дни е живо доказателство за това. До десет дни ще ви предложим решение на МС, където създаваме единно държавно хранилище, където всеки държавен регистър още веднъж ще трябва да прави копие от копието на информацията\", обясни Томислав Дончев.Той бе категоричен, че освен технически въпросът ще бъде уреден и нормативно, за да можем да възпрепятстваме бъдещи подобни кризи.Дончев отбеляза, че случилото се показва колко крехка и уязвима е цялата система.\"Суровата истина е, че оттук нататък, ако искаме да няма подобни кризи, ще трябва да отделяме повече пари, включително и за киберсигурност\", каза още той.Борисов обобщи, че това предприятие на практика ще направи \"склад на електронните данни\", в който да постъпват данните от всеки регистър.\"Много важно е като го правите това да има и надзор\", обърна се той към вицепремиера Дончев. Борисов отбеляза, че както в строителството има надзор, така и в изграждането на електронни системи трябва да има контрол.По думите на премиера фирмите, които участват с най-ниските цени, впоследствие слагат и най-калпавите дискове и затова е необходимо да се направи надзор, който да следи този процес.По-рано днес вицепремиерът Томислав Дончев заяви, че към момента няма информация сривът на Търговския регистър да е следствие на злонамерени действия. Той обаче не изключва вероятността да става въпрос за  или безотговорност. По думите на Дончев не може да се говори за изгубени или манипулирани данни от регистъра.", "date": "2018.08.15", "title": "Създават мегахранилище за е-данни след срива на Търговския регистър"}
{"url": "https://news.bg/bulgaria/nay-rano-ot-drugata-sedmitsa-zarabotva-targovskiyat-registar.html", "text": "От тази сутрин потребителите вече могат да извършват справки за актуалното състояние на фирмите в Търговския регистър и регистър на юридическите лица с нестопанска цел, информираха от пресслужбата на Агенцията по вписванията. Службата обяснява и че работата по възобновяване на достъпа до останалите функционалности на регистъра продължава.Става ясно обаче, че Търговският регистър ще започне да функционира цълноценно най-рано от другата седмица.\"\", обясняват още от службата.Агенция по вписванията отново подчертава, че нарушаването на работата на регистъра не е свързано със злонамерена външна намеса, нито е свързано с инцидент в киберпространството.Не съществували рискове за злоупотреби с наличните данни.Припомняме, в началото на заседанието на Министерски съвет вицепремиерът Томислав Дончев заяви, че заради срива на Търговския регистър се създава . Премиерът Борисов пък настоя за контрол при изграждането на хранилището.По-рано Дончев заяви, че към момента няма информация сривът на Търговския регистър да е следствие на злонамерени действия. Той обаче не изключва вероятността да става въпрос за  или безотговорност.", "date": "2018.08.15", "title": "Най-рано от другата седмица заработва Търговският регистър"}
{"url": "https://news.bg/world/turtsiya-zashlevi-sasht-s-140-protsentovi-mita.html", "text": "Турция обяви, че увеличава митата върху американски стоки, включително тютюн, автомобили и алкохол, съобщават \"Дейли сабах\" и \"Ройтерс\".Вицепрезидентът Фуат Октай заяви, че мярката е в отговор на удвоените от Вашингтон мита върху турска стомана и алуминий, което той определи като \"умишлена икономическа атака\".Официалният вестник на Турция публикува пълния списък със засегнатите американски продукти. Според указа Турция ще увеличи митата за внос на американски стоки до 140% (120% върху автомобилите, 140% върху алкохолните напитки и 60 на сто върху тютюн). Новият указ е поправка на президентско постановление от 11 юли.Вчера Анкара обяви, че ще бойкотира електроника и строителни материали от САЩ. Някои турски компании се присъединиха към бойкота да се рекламират в американски онлайн платформи.\"Таксите върху вноса на някои продукти са увеличени на реципрочна база заради умишлените атаки на американската администрация срещу нашата икономика\", написа Октай в \"Туитър\".Сред продуктите са автомобили, ориз, някои видове алкохол и тютюневи изделия, козметични продукти и други.През миналата седмица американският лидер Доналд Тръмп удвои тарифите върху внос на стомана (50%) и алуминий (20%) от Турция. Мерките влязоха в сила в понеделник.Отношенията между двата натовски съюзника рязко се влошиха през последните седмици във връзка със задържането на американския пастор Андрю Брънсън в Турция и решението на Анкара да закупи противовъздушна система от Русия.", "date": "2018.08.15", "title": "Турция „зашлеви” САЩ с 140-процентови мита"}
{"url": "https://news.bg/world/22-zaginali-i-16-raneni-pri-intsidenta-v-italiya.html", "text": "Най-малко 22-ма души загинали, а 16 други са били ранени при инцидента в Италия. Това са официалните данни, оповестени от италианското правителство. Негови представители посетиха Генуа. По-рано беше съобщено за 35 жертви, като се очаква броят им да нарасне. Припомняме, че вчера рухна магистрален мост край Генуа. От Общината обявиха двудневен траур в памет на жертвите. Управляващите бяха подложени на натиск заради това, че не са взели мерки за избягването на инцидента. Появиха се твърдения, че мостът отдавна е бил за ремонт, но нищо не е било направено. От Външно съобщиха, че не разполагат с информация за пострадали българи. Според местни медии, български шофьор на ТИР се е оказал на моста в момента на рухването му и е оцелял по чудо. Той се е опитал да помогне на пострадали. Това е най-голямата трагедия с мост от такава важност в Европа през последните десетилетия.", "date": "2018.08.15", "title": "22 загинали и 16 ранени при инцидента в Италия "}
{"url": "https://news.bg/society/ban-ne-dava-razvod-na-nimh.html", "text": "\"Ситуацията с метеорологичния институт е, че НИМХ иска развод, БАН не дава. Метеорологичната служба има 130-годишна история и през половината време е бил извън БАН\". Това заяви пред bTV министърът на образованието Красимир Вълчев.Припомняме, вчера просветният министър и премиерът Борисов проведоха  (НИМХ) при БАН. Срещата дойде след  заради липса на адекватно финансиране. Синоптиците искат института да се отдели от БАН и да премине под шапката на Министерството на образованието и науката (МОН).Министър-председателят от своя стана даде  без намесата на правителството. Срокът е до 22 август, сряда.Вълчев коментира, че от БАН не са изпълнили конкретните си ангажименти към Института по метеорология.Той напомни, че НИМХ има и международни ангажименти, както и задължения към седем министерства в страната.Министърът на образованието коментира и учителските заплати. По думите му ГЕРБ изпълнява ангажимента си за двойно увеличение на възнагражденията им до края на мандата.От януари следващата година възнагражденията в образованието ще бъдат увеличени с още 20% и минималната заплата за младши учител ще стане 920 лв.В края на мандата средната брутна заплата на учителите ще бъде 1700 лева, увери той.Вълчев категорично заяви и че е \"за\" използването на мобилни устройства в училищата, но само с учебна цел.", "date": "2018.08.15", "title": "БАН не дава развод на НИМХ"}
{"url": "https://news.bg/regions/tinya-v-piteynata-voda-v-kyustendil-skochiha-grazhdani.html", "text": "Водата за пиене в един от големите квартали на Кюстендил е негодна за пиене, сигнализираха граждани. По думите им водата видимо е замърсена и е възможно да бъде опасна за здравето.Според живеещите в една от кооперациите на ул. \"Софроний\" в Кюстендил проблемът с водата е от две седмици, съобщи БНТ.Гражданите твърдят, че водата е негодна, тъй като в нея има тиня.\"Тази вода е опасна, както от възрастни хора, така и от малки деца, не се знае какво има в нея\", категорична е местната жителка Моника Давидкова.Според жителите на квартала там често стават аварии заради остарялата водопреносна мрежа. Те се надяват срещу високата цена, която плащат от близо 2 лв. за кубик вода, качеството на доставка да се подобри.За да се предпазят от евентуални здравословни проблеми, засегнатите семейства си купуват вода за пиене и готвене от магазина или си пълнят туби с изворна или минерална вода от близките села.От ВиК оператора сочат, че при тях не е постъпвал сигнал за замърсена питейна вода.Обясниха обаче, че наскоро са отстранили авария в съответния район и е възможно това да е причината за влошеното качество на водата.\"При такива ситуации водопроводната мрежа се прочиства и в момента екипи са се заели с тази задача\", увери главният инженер на \"Кюстендилска вода\" Владимир Джоров.По-рано днес стана ясно, че са  коли във водата на прочутата чешма в местността \"Предел\", област Благоевград. При проверката здравните органи констатирали силно завишение на колиформи - 67 на сто куб. см и ешерихия коли-4/100 куб. см.", "date": "2018.08.15", "title": "Тиня в питейната вода в Кюстендил, скочиха граждани"}
{"url": "https://news.bg/world/putin-iska-sreshta-s-kim-chen-un.html", "text": "Президентът на Русия Владимир Путин е изразил готовност да се срещне с лидера на КНДР Ким Чен-ун в \"най-близко време\", съобщава севернокорейската държавна медия KCNA.Путин чака отговор след покана на Ким да присъства на икономическия форум във Владивосток през следващия месец, но тази седмица Пхенян потвърди, че президентът на Южна Корея Мун Дже-ун ще посети севернокорейската столица в средата на септември.Руският лидер изпрати писмо на Ким Чен-ун по повод 73 г. от освобождението на Корея от японското колониално управление, което се отбелязва като празник в Южна Корея и КНДР.Путин е споменал необходимостта да \"обсъдят спешни въпроси от двустранните отношения и важни неща за региона\". Те ще включват \"реципрочно сътрудничество\" в икономическите отношения между Русия и двете Кореи.Междувременно Сеул обяви амбицията си да създаде \"железопътна общност\" в Североизточна Азия, в която ще участват Северна Корея, Русия, Китай, Япония и Монголия.\"\", обяви южнокорейският президент в обръщението си по случай празника.Мун Дже-ин добави, че целта на Сеул е свързване на пътищата и железопътните линии между двете Кореи до края на годината.", "date": "2018.08.15", "title": "Путин иска среща с Ким Чен-ун"}
{"url": "https://news.bg/crime/spetsprokuraturata-poiska-postoyanen-arest-za-peyko-yankov.html", "text": "Специализирана прокуратура внесе в Специализирания наказателен съд искане за вземане на мярка за неотклонение \"задържане под стража\" спрямо общинския съветник от Несебър Пейко Димитров Янков.Делото ще се разгледа днес, в 13 часа, от 16 състав на Специализирания наказателен съд.Обвиняемите са заявили, че не желаят да бъдат снимани.Припомняме, срещу общинския съветник от Несебър също имаше издадена европейска заповед за арест. Тя е издадена след като Янков не е открит в дома си, когато бяха задържанията по Южното Черноморие на 1 август.По информация на прокуратурата, цитирана от БНР, през това време Янков е бил в страна от ЕС. До предаването му по силата на тази европейска заповед не се е стигнало, защото, той се е предал сам в понеделник, 13 август.Адвокатът на Янков - Росен Желязков твърди, че неговият подзащитен никога не се е крил, но не се е явил на датата, за която е бил призован. Той е бил повикан в правораздавателните органи не като обвиняем, а само като свидетел.Думите на адвоката противоречат на твърдението на прокурор Детелина Ганчева, според която Пейко Янков е бил издирван само като обвиняем. Държавното обвинение е искало той да се яви, за да бъде обвинен, че по поръчка на Митьо Очите, е притискал собственици на фирми и е участвал в палеж на казино в Слънчев бряг.Според прокурора, Янков е редови член на групата на Митьо Очите. Неговият адвокат отрече участие в такава група. Според юриста, общинският съветник Пейко Янков е познавал само Димитър Желязков от всичките обвинени осем члена на групата.В понеделник, 13 август, Специализираната прокуратура повдигна . Той е обвинен за участие в организираната престъпна група, ръководена от Димитър Желязков - Митьо Очите.Припомняме, петимата  - Митьо Очите бяха оставени в ареста с решение на Апелативния спецсъд. Иван Пишиев, Радослав Николов, Иван Найденов, Венцислав Христов и Йордан Въчев са обвинени в участие в организирана престъпна група на Митьо Очите, занимаваща се с изнудване, палежи, нанасяне на телесни повреди, разпространение на наркотици и други престъпления от 2010 година насам. бяха арестувани  и бившият депутат от ДПС Несрин Узун, които бяха предадени на българските власти в рамките на 24 часа. Бенчев и Узун , но няколко дни по-късно от прокуратурата обявиха, че все пак .Вчера, 14 август, Бургаската районна прокуратура повдигна  за спомагане на обвиняем (Митьо Очите) да избегне наказателно преследване. Второто обвинение към Бенчев е, че държал без разрешение боеприпаси.", "date": "2018.08.15", "title": "Спецпрокуратурата поиска постоянен арест за Пейко Янков"}
{"url": "https://news.bg/world/prezidentat-na-yuzhna-koreya-prizova-za-sazdavane-na-zhelezopatna-obshtnost-v-aziya.html", "text": "Президентът на Южна Корея призова за създаване на пътни и железопътни връзки между страната му и КНДР до края на годината, пише \"Гардиън\".Мун Дже-ин предложи създаване на \"Железопътна общност в Североизточна Азия\" между двете Кореи, САЩ и четири държави, които той не спомена в реч по повод 73 г. от края на японското колониално управление на Корейския полуостров. По-късно от прессекретариата на президента уточниха, че останалите държави ще са Китай, Русия, Япония и Монголия.Но предложението е изправено пред пречки като международните санкции, които наказват КНДР заради ядрената програма.Мун посочи първите дни на Европейския съюз като модел, където търговският и политически блок започна като общност за търговия на стомана и въглища. Той смята, че разширените контакти и потенциалното икономическо сътрудничество могат да се превърнат в движеща сила за ядрено разоръжаване.\"Въпреки че политическото обединение е далеко оттук, установяването на мир между Юга и Севера и свободно пътуване, и формирането на съвместна икономическа общност е истинското ни освобождение\", каза Мун Дже-ин.\"\", обяви южнокорейският президент в обръщението си по случай празника.Но той предупреди, че икономическото сътрудничеството не може да бъде напълно осъществено, докато КНДР притежава ядрени оръжия.Мун се очаква да посети Пхенян през септември за третата среща на върха с лидера на КНДР Ким Чен-ун.", "date": "2018.08.15", "title": "Президентът на Южна Корея призова за създаване на железопътна общност в Азия"}
{"url": "https://news.bg/regions/moryak-zagina-pri-pozhar-na-turski-korab-kray-krapets.html", "text": "Моряк е загинал при пожар на борда на турски кораб, докато той се е намирал в български териториални води.Инцидентът е станал в морето в района на село Крапец тази нощ, малко след полунощ. Морякът е загинал при опита да се погаси пожара.Корабът е провлачен на буксир до пристанище Варна.Следовател и инспектори от специализираното звено за разследване на морски произшествия при Министерството на транспорта ще започнат раследването. То е поето от следовател от Окръжния следствен отдел към Окръжната прокуратура и се води по член 330, ал. 3 от Наказателния кодекс.Корабът плава под турски флаг.", "date": "2018.08.15", "title": "Моряк загина при пожар на турски кораб край Крапец"}
{"url": "https://news.bg/world/rim-obvini-kosveno-es-za-ruhvaneto-na-mosta-v-genua.html", "text": "Вицепремиерът и министър на вътрешните работи Матео Салвини и негови съюзници се възползваха от трагедията с рухналия мост в Северна Италия, за да поставят под въпрос дали страната им трябва спазва бюджетните правила на ЕС, съобщават световни агенции.Рухването на 50-годишния мост в Генуа показва колко е важно да се увеличат инвестициите в Италия, каза Салвини пред журналисти в Катания, Сицилия. Той намекна, че наложените от ЕС ограничения за разходите могат да поставят под риск човешки живот.\"\", обяви лидерът на евроскептичната \"Лига\".Не може да се балансира между фискални правила и безопасността на италианците, смята той.Междувременно италианският транспортен министър поиска оставката на ръководството на компанията, която поддържа моста, информира \"Ройтерс\".Данило Тонинели заяви, че правителството ще реши дали да отнеме дадената на Autostrade per l'Italia, звено на Atlantia group, концесия за управление на магистралата A10, която включва и моста Моранди, както и дали да наложи финансови наказания на групата.Няма коментар от компанията.\"Първо ръководството на Autostrade per l'Italia трябва да подаде оставка\", написа Тонинели във \"Фейсбук\".\"Autostrade per l'Italia не успя да изпълни задълженията си по договора за регулиране управлението на тази инфраструктура\", добави той пред държавната телевизия RAI 1.Според него санкциите могат да достигнат до 150 милиона евро.Броят на загиналите при инцидента нарасна до 38 души. Разследващите се опитват да установят причината за рухването на моста.\"В момента ние сме потвърдили смъртта на 38 души, няколко души липсват\", съобщи вътрешният министър Салвини. Той добави, че сред загиналите има три деца на възраст 8,12 и 13 г.35 леки коли и няколко камиона паднаха от 45 метра височина след срутването на повече от 200-метров участък от виадукта, построен в края на 60-те г. на XX век. ", "date": "2018.08.15", "title": "Рим обвини косвено ЕС за рухването на моста в Генуа"}
{"url": "https://news.bg/crime/avstriyski-turist-udari-kamerierka-v-zlatni-pyasatsi.html", "text": "Австрийски турист е ударил камериерка в к.к. \"Златни пясъци\", съобщиха от Областната дирекция на МВР във Варна.Случката станала на 13 август, понеделник.33-годишният турист е отседнал в хотел в комплекса. Около 10 часа сутринта мъжът започнал да извършва непристойни действия - имал е провокативно и агресивно поведение в коридора на хотела.Мъжът започнал да крещи на служители от персонала и ударил по врата 51-годишна камериерка.След сигнал към полицията мъжът е задържан за срок до 24 часа. Спрямо него е съставен акт за дребно хулиганство.Материалите по случая са докладвани на прокурор от Районната прокуратура във Варна. В хода на съдебно заседание спрямо туриста е наложена глоба.News.bg припомня случай за упражнена на агресия спрямо камериерка от миналата 2017 година. Случаят придоби широк обществен отзвук и стигна до съдебна зала.Инцидентът стана в началото на месец юни 2017 година. Тогава  в хотел в комплекса \"Слънчев бряг\". Действията на туриста бяха определени като деяние, извършено с изключителна дързост и хладнокръвие. Случаят беше заснет и разпространен от видеоклип, освидетелстващ деянието на чужденеца.Туристът прекара известно време в , след което беше пуснат под .На 26 септември 2017 г. Районният съд в Несебър определи наказание глоба в размер 4 500 лева спрямо шведския турист. Сундберг беше признат за виновен за нападението над  в хотел в \"Слънчев бряг\". Делото обаче беше гледано по специален ред, който освободи подсъдимия от наказателна отговорност заради чистото му съдебно минало. ", "date": "2018.08.15", "title": "Австрийски турист удари камериерка в Златни пясъци"}
{"url": "https://news.bg/world/ekstremni-goreshtini-v-sveta-do-2022-g.html", "text": "Глобалното затопляне в резултат на човешка дейност и естествено увеличение на температурата на земната повърхност ще доведат до необикновени горещини през следващите пет години, показва научно изследване, цитирано от АФП.Двойният удар в климатичните промени и така наречената естествена вариабилност ще удвоят вероятността от екстремни случаи на затопляне на повърхността на океаните, което ще създаде опасна база за възникване на урагани и тайфуни, предупреждават учените в научния журнал Nature Communications.\"Тази гореща фаза подсилва дългогодишните климатични промени\", коментира водещият автор на изследването Флориан Севелек, климатолог в Бресткия университет във Франция.\"Конкретно тази фаза се очаква да продължи най-малко 5 г.\", добави той.Средната температура на земната повърхност постоянно варира. През последните 1 милион години варира на 100 000 г. между ледени епохи и по-меки периоди на затопляне като днес. През последните 11 000 г. тези вариации са станали изключително умерени, което е позволило на човека да се развие.", "date": "2018.08.15", "title": "Екстремни горещини в света до 2022 г. "}
{"url": "https://news.bg/world/operatorat-na-mosta-v-genua-redovnite-proverki-pokazvaha-nadezhdnostta-mu.html", "text": "Операторът на рухналия в Италия мост заяви, че е провел редовни и щателни проверки на съоръжението преди инцидента, които са показали надеждността му, информира \"Ройтерс\".От фирмата Autostrade per l\"Italia, част от инфраструктурната група Atlantia, излязоха със съобщение, след като правителството обмисля да отнеме спечелената от компанията концесия и поиска оставката на ръководството.Autostrade допълва, че програмата за поддръжка на моста се базира на резултатите от редовните проверки, която е одобрена от транспортното министерство.При инцидента загинаха най-малко 38 души.", "date": "2018.08.15", "title": "Операторът на моста в Генуа: Редовните проверки показваха надеждността му"}
{"url": "https://news.bg/bulgaria/rabotim-denonoshtno-po-targovskiya-registar-uveryavat-ot-lireks.html", "text": "Една от фирмите поддържащи Търговския регистър Лирекс заяви, че се работи денонощно по възстановяването на пълното функциониране на Търговския регистър.\"Разбираме важността и значимостта на ситуацията с Търговския регистър и за това всички екипи работят денонощно, за да върнат системата в работоспособно състояние.\", категорични бяха от Лирекс.\"За нас е най-важно на първо място да направим всичко възможно за излизане от извънредната ситуация\", допълниха още от компанията.По същото време днес течаха две пресконференции - на БСП и на директорът на АП Зорница Даскалова. От БСП поискаха оставките на шефката на АП и на правосъдния министър Цецка Цачева. Според левицата става дума за външна намеса в срива на регистъра.Припомняме, От Агенцията по вписванията обявиха, че причините са технически, а регистърът трябваше да бъде пуснат още на същия ден. Това обаче не се случи.След това стана ясно, че регистърът , като агенцията увери, че няма възможност за загуба на данни или манипулация с нея.от срива и поискаха бързо изясняване заради причините за създалата се ситуация.По-рано днес вицепремиерът  заради дефектирани, изгорели дискови устройства. Той допълни още, че не изключва вариантът сривът да е станал от немарливост, безотговорност на служители.На заседанието на МС стана стана ясно също, че ще се прави мегахранилище за архиви на електронните данни след проблема с Търговския регистър.", "date": "2018.08.15", "title": "Работим денонощно по Търговския регистър, уверяват от Лирекс"}
{"url": "https://news.bg/world/nova-zelandiya-zabrani-prodazhbata-na-zhilishta-na-chuzhdentsi.html", "text": "Чужденците не могат да купуват жилища в Нова Зеландия след приемането на проектозакон на последно четене, който има за цел да помогне за разрешаване на възникналата в държавата криза с жилищата, информира ДПА.Мярката беше прокарана на трето и последно четене в парламента.\"\", каза финансовият министър Дейвид Паркър.През последните години Нова Зеландия регистрира рекордни нива на имиграция, което е основна тема на изборите. Напливът от мигранти и чужди инвеститори се посочва като основна причина за надутите цени на пазара на недвижими имоти. Цените на жилищата скочиха с 50% през последното десетилетие, докато в същото време е отчетено най-ниското ниво на притежатели на недвижимо имущество за последните 65 г.Лейбъристката партия на премиера Джасинда Ардърн обеща в предизборната кампания да забрани продажбата на имоти на чужденци, както и да изгради 100 000 жилища в рамките на 10 г.Според новия режим инвеститорите ще могат да инвестират само в нови жилища.Статистика от юни показва, че около 3% от продажбите на жилища през първото тримесечие на 2018 г. са свързани с чужденци. Но цифрата е далеч по-висока в центъра на Окланд, където 20% от жилищата са продадени на чужди купувачи. Куинстаун на Южния остров е популярен с богатите американци, които разглеждат тихоокеанската държава като \"убежище\" в случай на катастрофа.Гражданите на Австралия и Сингапур ще бъдат третирани като гражданите на Нова Зеландия.", "date": "2018.08.15", "title": "Нова Зеландия забрани продажбата на жилища на чужденци"}
{"url": "https://news.bg/bulgaria/izzeha-golyamo-kolichestvo-artikuli-imitatsii-na-izvestni-marki-v-sofiya.html", "text": "Столични полицаи иззеха 58 кашона с автоаксесоари, 49 кашона с дъвки, 9 кашона с очила, 61 кашона с ароматизатори, два европалета с аерозолна смазка - продукти, реплики на известни търговски марки в София. Това съобщиха от МВР.Действията по операцията започват след постъпване на сигнал и проведено разследване за търговско дружество, занимаващо се с незаконната дейност.Материалите са докладвани в Софийска районна прокуратура.", "date": "2018.08.15", "title": "Иззеха голямо количество артикули, имитации на известни марки в София"}
{"url": "https://news.bg/world/nay-malko-22-detsa-se-udaviha-pri-intsident-s-korabche-v-sudan.html", "text": "Най-малко 22 деца се удавиха при инцидент с корабче с повече от 40 души, което потъна при прекосяване на Нил в Северен Судан, съобщава държавната агенция SUNA, цитирана от \"Ройтерс\".Децата са от основно училище. Властите издирват телата на изчезналите деца, допълва агенцията. Жена, която работи в болница, също е сред загиналите.Уточнява се, че двигателят на корабчето се е повредил при силно течение, докато е прекосявал реката. Корабчето е трябвало да закара децата до училище в Кабна, малко селце в Северен Судан. Жената е работил в болница в селото.", "date": "2018.08.15", "title": "Най-малко 22 деца се удавиха при инцидент с корабче в Судан"}
{"url": "https://news.bg/world/merkel-i-erdogan-obsadiha-podobryavane-na-dvustrannite-otnosheniya.html", "text": "Президентът на Турция Реджеп Ердоган и германският канцлер Ангела Меркел обсъдиха двустранните отношения и ситуацията в Сирия по време на телефонен разговор. Това съобщават \"Ройтерс\" и \"Дейли сабах\", които се позовават на президентски източници.Двамата си обещаха да укрепят двустранните връзки и обсъдиха планираната за края на септември среща в Берлин, обявиха източниците.Силна турска икономика е важна за Германия, отбелязала Меркел.Те също така са постигнали съгласие да се проведе среща между финансовите им министри. Лидерите потвърдиха ангажимента си да укрепят турско-германското сътрудничество с повече разговори и посещения на високо ниво.Ердоган ще пътува до Германия на 28 септември за двустранна визита, където той очаква разговори с Меркел.По-рано говорителят на Ердоган съобщи, че утре турският лидер ще проведе телефонен разговор с френския си колега Еманюел Макрон, за да обсъдят двустранните отношения.", "date": "2018.08.15", "title": "Меркел и Ердоган обсъдиха подобряване на двустранните отношения"}
{"url": "https://news.bg/regions/tragediya-otmeni-praznika-na-varna.html", "text": "Празничният концерт за Деня на Варна, който трябваше да се проведе на Морска гара в града, както и зарята за празника се отменят заради трагичен инцидент, съобщиха от общината. Около 17.43 часа днес е получен сигнал на тел. 112, че две деца са паднали от вълнолома в морето в района на Морска гара.Децата бяха издирвани безрезултатно до настъпването на нощта от водолази и с катери, координирани от кризисен щаб към областната дирекция на \"Противопожарна безопасност и защита на населението\".Командващият Военноморските сили контраадмирал Митко Петев съобщи, че издирването ще продължи утре сутринта.", "date": "2018.08.15", "title": "Трагедия отмени празника на Варна"}
{"url": "https://news.bg/disasters/italianski-senator-dva-pati-preduprezhdaval-za-mosta-v-genua.html", "text": "Бившият италиански сенатор Маурицио Роси на два пъти е предупреждавал за лошото състояние на моста, който рухна в Генуа.Това разкрива в. \"Месаджеро\". Медията се позовава на документи от архива в Сената. Двете предупреждения са били направени през октомври 2015 г. и април 2016 г.През 2009 г. движението \"5 звезди\" поискала ревизия на моста в Генуа. Партията се позова на факта, че друг мост на инженера Рикардо Моранди е бил затворен в град Агридженто. Друг мост на същия инженер е бил закрит за реконструкция през 2015 г. След ремонта е бил отворен само за леки коли.Броят на загиналите при трагичния инцидент с рухналия мост в италианския град Генуа нарасна до 39 души, съобщи местната полиция.16 души са ранени при срутването на повече от 200-метров участък от моста Моранди във вторник.Спасителни екипи продължават да издирват оцелели сред масивните бетонни отломки от падналия виадукт.Бесни министри изляха гнева си върху оператора на моста, заявявайки, че компанията трябва да плати глоба, компенсация и да изгуби лиценза за концесия.Експерти посочват, че строените в средата на миналия ХХ в. виадукти не са приспособени за днешния натоварен трафик.Премиерът Джузепе Конте разкри, че €5 млн. ще са необходими на Генуа. В момента е започнала процедура по разглеждане на лиценза на \"Аутостраде пер Италия\" като оператор на транспортната инфраструктура на Апенините.", "date": "2018.08.15", "title": "Италиански сенатор два пъти предупреждавал за моста в Генуа"}
{"url": "https://news.bg/regions/katastrofa-na-am-trakiya-3.html", "text": "Временно движението по АМ \"Тракия\" при км 223, в посока Бургас се осъществява само в активната лента поради катастрофа.За това предупреждават от агенция \"Пътна инфраструктура\".Шофьорите да се движат с повишено внимание и съобразена скорост. Трафикът се регулира от Пътна полиция.", "date": "2018.08.15", "title": "Катастрофа на АМ \"Тракия\""}
{"url": "https://news.bg/world/tramp-bivsh-direktor-na-tsru-nyama-da-chete-sekretni-dokumenti.html", "text": "Президентът на САЩ Доналд Тръмп е отнел от бившия директор на ЦРУ Джон Бренън правото на достъп до класифицирана информация, обяви Си Ен Ен.Телевизията се позовава на изказване на говорителя на Белия дом Сара Сандърс. На брифинг за медиите тя обяви, че Джон Бренън остава без допуск до секретна информация.\"Като началник на изпълнителната власт и главнокомандващ, имам уникална конституционна отговорност за защита на класифицираната информация на нацията, включително чрез контролиране на достъпа до нея. Днес, в изпълнение на тази отговорност, реших да отменя разрешението за сигурност на Джон Бренън, бивш директор на Централното разузнавателно управление\", каза Сара Сандърс, цитирайки изявление на Тръмп. Той обвини Бренън, че е използвал статута си на бивш високопоставен служител, за да отправя \"необосновани и скандални\" твърдения.Джон Бренън, който беше начело на ЦРУ от 2013 до 2017 година, е сред най-отявлените критици на Тръмп.Сара Сандърс дори намекна, че президентът обмисля дали да не отнеме правото на достъп до класифицирана информация и на бившия директор на националното разузнаване Джеймс Клапър, бившия директор на Националната агенция за сигурност генерал Майкъл Хейдън, уволнения от Тръмп директор на ФБР Джеймс Коми и други.", "date": "2018.08.15", "title": "Тръмп: Бивш директор на ЦРУ няма да чете секретни документи"}
