{"url": "https://news.bg/world/bez-humanitarna-pomosht-za-jemen.html", "text": "Пълната блокада, наложена от Саудитска Арабия, стана причина за провала на планираните два полета на ООН с хуманитарна помощ за Йемен, съобщи АП.Саудитците затвориха въздушното пространство и границите на Йемен, след като в събота ракета, изстреляна от местни бунтовници, беше прехваната в опасна близост до Рияд.ООН преговаря с коалицията за осигуряване на хуманитарен достъп до страната. 17 милиона са зависими от доставките на храни от чужбина, а 7 милиона са непосредствено застрашени от глад.", "date": "2017.11.06", "title": "Без хуманитарна помощ за Йемен"}
{"url": "https://news.bg/education/regioni-v-rastezh-investira-v-obrazovatelnata-i-zdravnata-infrastruktura.html", "text": "68% от общия ресурс по ОП \"Региони в растеж\" вече е договорен. Това обяви ресорният министър Николай Нанков по време на Годишното информационно събитие на ОП \"Региони в растеж\" 2014-2020. За място на събитието бе избран Регионалният исторически музей - сградата на Централната минерална баня, реновирана със средства от европейската солидарност.Министър Нанков направи равносметка по отношение на оперативната програма. 12 са обявените процедури на обща стойност 2,344 млрд. лева. 425 договора на стойност почти 2 млрд. лв. или това са 68% от общия ресурс от оперативната програма. \"Не трябва да забравяме, че до края на годината имаме амбицията да стартираме още една процедура. Така че да завършим 2017-та година с 13 процедури - процедурата е насочена към Министерство на здравеопазването - изключително важният проект на стойност 163 млн. лв. за обновяване и модернизиране на спешната помощ в страната\", коментира министър Нанков.Относно следващия ключов за правителството приоритет - този за образованието, регионалният министър коментира, че за образователна инфраструктура са осигурени 624 млн. лв. Те са насочени към детските градини, средните училища, професионалните гимназии, висшите учебни заведения. \"Не само образователните програми, педагогическият състав и неговата мотивация са важни за качественото образование.Образователната инфраструктура, подобрената и здравословна среда, в която обучаваме нашите деца, в която се трудят нашите учители е неразделна част от доброто, европейското, съвременно образование\", заяви министър Нанков. \"Всеки би предпочел да учи в обновено, оборудвано с нова техника училище, а не както биха се изразили децата - да ходят на училище - мъчилище\", каза още той.Министърът обеща през следващата година грижата за подрастващото поколение да бъде надградена и обяви, че регионалното министерство ще стартира образователно-информационна кампания: \"Моят град е моята крепост.\" В нея децата ще се състезават с премерване на своите знания относно историята и бъдещето на техните градове като целта е създаването на условия в максимална степен подрастващото поколение и младите български граждани да остават в родните си места.", "date": "2017.11.06", "title": "\"Региони в растеж\" инвестира в образователната и здравната инфраструктура"}
{"url": "https://news.bg/world/sasht-vazobnovyavat-izdavaneto-na-vizi-v-turtsiya.html", "text": "САЩ възобновяват процеса по издаване на визи на \"ограничена база\" в дипломатическите си мисии в Турция, съобщи посолството, цитирано от Ройтерс.Информацията е потвърдена от служител на посолството.Според агенцията това е сигнал за подобряване на обтегнатите отношения между двете държави през последните седмици.На 8 октомври Турция и САЩ спряха издаването на всички неимиграционни визи, след като Анкара арестува служител на американско консулство.Междувременно Турция обяви, че може да предприеме \"подобни мерки\" и да възобнови ограничено издаване на визи за американски граждани.", "date": "2017.11.06", "title": "САЩ възобновяват издаването на визи в Турция"}
{"url": "https://news.bg/int-politics/predlagat-na-ungartsite-razhodki-za-preodolyavane-na-strahovete-ot-myusyulmanite.html", "text": "Пешеходна обиколка с цел изучаване на мюсюлманската общност в Будапеща и нейните джамии е станала популярна сред унгарците като начин да преодолеят страховете си и резервираното си отношение на фона на острата кампания срещу имигрантите на правителството, съобщава \"Ройтерс\".Базиран в Будапеща туроператор провежда 30 различни разходки, с които посетителите обикалят архитектурните и културните забележителности на града и еврейските и мюсюлманските общности.\"Мога да кажа, че тази разходка под наслов \"Мюсюлманите, които живеят сред нас\", е най-популярната обиколка\", изтъква Анна Ленард, която ръководи бизнеса. Когато обиколката на мюсюлманските общности е била създадена преди три години, много малко хора за били заинтересувани от мероприятието.\"Повечето хора никога не са срещали мюсюлманин в живота си и това ... заедно с това, което чуват всекидневно в медиите, причинява много напрежение и стрес в ежедневието. Смятам, че това е основната причина, поради която хората идват сега\", допълва Анна Ленард.Повечето от хората в 4-часовата разходка имат висше образование, а две трети са жени, уточнява бизнесдамата.Мюсюлманската общност в Унгария, която наброява около 40 хил. души, нарасна с кризата с мигрантите през 2015 г., въпреки че повечето от тях са пристигнали, за да учат в унгарски университети.Макар че стотици хиляди мигранти влязоха в Унгария от Балканите в пика на кризата, мнозинството от тях продължи към по-богатите страни от Западна и Северна Европа.Данни от мозъчния тръст \"Тарки\" показват, че делът на хората, смятани за ксенофобски настроени и възмутени от чуждестранните мигранти, е достигнал 60 процента през тази година, нараствайки с 19 на сто в сравнение с преди 2 години.Около 80 души ходят на мюсюлманска обиколка месечно, отбелязаха организаторите.", "date": "2017.11.06", "title": "Предлагат на унгарците разходки за преодоляване на страховете от мюсюлманите"}
{"url": "https://news.bg/world/sauditska-arabiya-zavarshila-parvata-faza-v-borbata-s-koruptsiyata.html", "text": "Приключи първата фаза от борбата с корупцията. Задържаните лица са разпитвани. Това заяви главният прокурор на Саудитска Арабия, цитиран от руски медии.Прокурорът поясни, че продължава подробното разпитване на задържаните във връзка с разследване за корупция.По-рано саудитски медии съобщиха, че най-малко 11 саудитски принцове, четирима настоящи министри и десетки бивши министри и бизнесмени са арестувани. Сред задържаните е и принц Алуалид бин Талал, един от най-богатите хора на планетата.Арестуването им \"\", се казва в съобщение на прокурора шейх Сауди ал Моджеб.Той пояснява, че дискретното завършване на първата фаза е необходимо \"\".Източник от правителството е дал списък на АФП с имената на 14 души.Разкрити са доказателства, които уличават задържаните в \"широкоразпространена корупция\".Разследването на властите е продължило 3 г. Банковите сметки на задържаните са \"замразени\".", "date": "2017.11.06", "title": "Саудитска Арабия завършила първата фаза в борбата с корупцията"}
{"url": "https://news.bg/society/firmite-podavat-deklaratsii-za-taksa-smet-do-kraya-na-mesetsa.html", "text": "От Столична община напомнят, че крайният срок за подаване на заявления за такса смет за фирми е до края на месеца.Последната дата, до която фирми и предприятия могат да подават заявления-декларации за броя на контейнерите за смет, които ще ползват през следващата година е 30 ноември 2017 г.И тази година общината дава възможност на фирмите да плащат годишната такса смет на база на генерираното количество отпадъци. Начините, по които това може да се случи са два. Единият вариант е с подаване на декларация, фирмите да заявят количествата отпадъци (брой съдове и честота на извозване) и на тази база да им бъде определен размерът на таксата за 2018 г.Втората опция е предприятията пряко да се договорят с фирми за сметосъбиране и сметоизвозване. В такъв случай също до 30 ноември трябва да се подаде молба за допускане на пряко договаряне.Фирмите, които до изтичане на крайния срок не са подали нито едно от двете заявления, ще плащат такса определена изцяло на база отчетната стойност на недвижимия имот за нежилищни нужди.Очакванията на Софийска община са около 4500 фирми да подадат декларации за отпускане на конкретен брой контейнери за отпадъци, а 2300 предприятия да предпочетат директно договаряне с фирми за сметоизвозване.Повече информация може да бъде открита на интернет страницата на Столична община.", "date": "2017.11.06", "title": "Фирмите подават декларации за такса смет до края на месеца"}
{"url": "https://news.bg/crime/sadyat-mayka-nepolagala-grizhi-za-sina-si.html", "text": "Прокуратурата в Благоевград предаде майка на съд, защото не е полагала родителски грижи.От 7 декември до 4 май тази година А.Т. оставила сина си без надзор и грижа. Така жената е създала опасност за физическото, душевно и морално развитие на детето.От прокуратурата информират, че жената систематично не изпълнявала задълженията си на родител - не се грижела за детето, не го отглеждала и възпитавала, като допуснала момчето да бъде въвлечено в извършване на престъпления и да се укрива.Обвиняемата многократно оставяла сина си без надзор на обществени места в Благоевград, в това число и в късните часове през нощта. През това време детето е извършвало кражби.За тези престъпления срещу него били образувани досъдебни производства за незаконно отнемане на чужди вещи, като общите им стойности варирали от 83 лева до 300 лева.Жената допуснала за повече от две седмици детето да напусне дома си, да скита и да се укрива от полицията. Поради тази причина момчето било обявено за общодържавно издирване.Предстои насрочване на делото от съда.", "date": "2017.11.06", "title": "Съдят майка, неполагала грижи за сина си"}
{"url": "https://news.bg/world/mustafa-tuna-e-noviyat-kmet-na-ankara.html", "text": "Общинският съвет на Анкара избра Мустафа Туна за кмет на турската столица, съобщава \"Дейли сабах\".60-годишният Туна бе кмет на квартал \"Синджан\" от 2009 г. и заместник-кмет на Анкара между 2002 и 2007 г.Преди няколко седмици дългогодишният кмет на Анкара Мелих Гьокчек подаде оставка.Туна бе подкрепен от 104 от 136 гласа в съвета. Основната опозиционна Републиканска народна партия не номинира кандидат.Управляващата Партия на справедливостта и развитието издигна кандидатурата на Мустафа Туна.", "date": "2017.11.06", "title": "Мустафа Туна е новият кмет на Анкара"}
{"url": "https://news.bg/int-politics/ministarat-na-targoviyata-na-sasht-zashtiti-biznes-vrazkite-si-s-rusiya.html", "text": "Министърът на търговията на САЩ Уилбър Рос защити личните си бизнес връзки с Русия, разкрити от Paradise Papers, в интервю за БиБиСи.\"Смятам, че медиите раздухаха историята много повече, отколкото заслужава\", изтъкна Рос в кулоарите на бизнес конференция в Лондон.Той настоял, че \"няма нищо неуместно\".Огромно изтичане на документи, наречени Paradise Papers, публикувани от базирания в САЩ Международен консорциум на разследващите журналисти, показва, че Рос има бизнес връзки с корабна компания, свързана с приближения кръг на руския президент Владимир Путин.Връзките на Рос повдигат въпроси относно потенциален конфликт на интереси и дали подкопават санкциите на Вашингтон срещу Москва.Рос, който е милиардер инвеститор, притежава 31 процента от капитала на компанията Navigator Holdings чрез сложна мрежа от офшорни инвестиции, описани подробно в документите, проучени от близо 100 медии по света в рамките на международно сътрудничество.Неговият личен дял от капитала на компанията е бил намален, когато е встъпил в длъжност през февруари, но инвестицията на американския министър на търговията все още се оценява на между 2 и 10 млн. долара.Navigator Holdings има изгодно партньорство с руския енергиен гигант \"Сибур\", части от който са собственост на зетя на Путин Кирил Шаламов и на Генадий Тимченко, приятел на руския президент и бизнес партньор, който е обект на санкции от страна на САЩ.Уилбър Рос се оправдава, че нямал нищо общо с договарянето на сделката между Navigator Holdings и \"Сибур\", като тя била договорена преди да влезе в борда на директорите на Navigator.\"Но най-важното е, че компанията, която е наш клиент, \"Сибур\", тогава не беше санкционирана, сега също не е санкционирана и изобщо никога не е била санкционирана. Няма нищо неправилно\", увери Уилбър Рос.", "date": "2017.11.06", "title": "Министърът на търговията на САЩ защити бизнес връзките си с Русия"}
{"url": "https://news.bg/crime/mzhg-vzima-vsichki-merki-za-likvidirane-na-ptichiya-grip.html", "text": "От Министерство на земеделието, храните и горите информират, че са предприети всички мерки за ликвидиране на огнищата на птичи грип.Прави се всичко възможно съгласно действащото ветеринарномедицинско законодателство за ликвидиране на огнищата на инфлуенца по птиците (грип). Това стана ясно днес на среща между заместник-министъра на земеделието, храните и горите д-р Цветан Димитров и представители на птицевъдния бранш.Четири са констатираните огнища към момента на територията на страната в областите Добрич, Хасково, Сливен и Ямбол.Актуална информация относно огнищата на болестта може да бъде намерена на електронната страница на Българска агенция по безопасност на храните в секция \"Актуални болести по животните\".", "date": "2017.11.06", "title": "МЗХГ взима всички мерки за ликвидиране на птичия грип"}
{"url": "https://news.bg/world/pol-manafort-i-rik-geyts-ostaveni-pod-domashen-arest.html", "text": "Пол Манафорт, бившият шеф на изборния щаб на Доналд Тръмп, и бизнес сътрудникът му Рик Гейтс остават под домашен арест с електронни гривни.Това реши федерален съдия, цитиран от СиЕнЕн.По време на изслушване във Вашингтон съдия Ейми Джаксън заяви, че не може да вземе решение дали двамата да бъдат освободени под гаранция, докато не получи повече информация за финансовата им ситуация.Веднъж щом информацията бъде предоставена, съдията предлага двамата обвиняеми да бъдат следени с електронни гривни, но ще им бъде позволено да се движат в района, където живеят. Манафорт живее в района на Вашингтон, а Гейтс - Ричмънд, Вирджиния.Съдията предложи също да им се забрани да се доближават до летища и железопътни гари, както и да спазват вечерен час.Манафорт и Гейтс ще се явят пред съда през декември, за да бъде разгледана дата за процеса. Преди Джаксън предложи процесът срещу тях да започне на 7 май 2018 г.Решението на съдията за пускането им под гаранция се очаква преди заседанието през декември.Адвокатите на специалния прокурор Робърт Мълър предложиха Манафорт да бъде пуснат под гаранция след внасяне на 10 милиона долара и да му се позволи да пътува само във Вирджиния, Ню Йорк и Флорида.Манафорт беше поставен под домашен арест, след като през миналата седмица срещу него и деловия му партньор Ричард Гейтс бяха повдигнати обвинения по разследването за руската намеса в американските президентски избори.Обвинителният акт съдържа 12 точки, сред които заговор срещу Съединените щати и пране на пари.Манафорт и Гейтс пледираха, че са невинни по 12-те обвинения.", "date": "2017.11.06", "title": "Пол Манафорт и Рик Гейтс оставени под домашен арест "}
{"url": "https://news.bg/world/semeen-spor-motivat-za-strelbata-v-teksas.html", "text": "\"Семеен\" спор е мотивът за стрелбата в църква в Тексас в неделя, при която загинаха 26 души, обявиха властите в американския щат, цитирани от АФП и АП.\"\", каза Фрийман Мартин, регионален директор на Отдела \"Обществена безопасност\" в Тексас.\"\", поясни Мартин и добави, че 26-годишният нападател Девин Патрик Кели е изпратил \"заплашителни съобщения\" преди масовата стрелба.Стана ясно, че загиналите при нападението са на възраст между 18 месеца и 77 г.Девин Патрик Кели не е имал лиценз за притежание на оръжие, но в него са открити три оръжия.Властите вярват, че Кели се е самоубил. Шериф Джо Такит заяви пред CBS News, че полицията е открила мъртвия Кели в автомобила му малко след стрелбата.При нападението пострадаха около 20 души. Десет души са в критично състояние.", "date": "2017.11.06", "title": "Семеен спор – мотивът за стрелбата в Тексас"}
{"url": "https://news.bg/health/babh-nyama-skok-pri-izpolzvaneto-na-antibiotitsi-pri-zhivotni.html", "text": "Българска агенция по безопасност на храните оборва твърдението, че фермерите \"тъпчат\" с лекарства \"за всеки случай\", разпространявао в медийното пространство. От агенцията обясняват, че България участва в проекта Европейско наблюдение на консумацията на ветеринарни антимикробни продукти\" (ESVAC) на ЕС от 2011 г. Целта на проекта е чрез анализа на данни да се планират мерките за ограничаване на микробната резистентност.Агенцията изтъква като некоректно интерпретирането на данните като \"скок\" в употребата на антибиотиците при животните, защото данните се дават доброволно от търговци на едро. По тяхно мнение некоректно е механично да се сравняват данните за 2015г. и данните за 2014г.БАБХ опровергава твърдението, че животновъди дават лекарства на животните си постоянно. От агенцията обясняват, че от 2006 г. в България е в сила забрана за използването на антибиотиците като растежни стимулатори и се спазва законовата разпоредба.Оказва се, че фермерите също имат нужда от рецепта от ветеринар, за да дадат антибиотик на добитъка.Отпускането на антимикробни ВМП става само срещу рецепта издадена от регистриран ветеринарен лекар. БАБХ има разработен план за борба с антимикробната резистентност, основан на принципите европейските принципи в сферата.Всяка година БАБХ изготвя Национална мониторингова програма за контрол на остатъци от ветеринарномедицински продукти и замърсители от околната среда в храни и суровини от животински произход (НМПКО), която има за цел да контролира и неправилната употреба на антибиотици.В тази програма са включени изпитвания на различни видове суровини и храни от животински произход за антибактериални субстанции - антибиотици, сулфонамиди и кинолони.По този показател за 2015, 2016 и до края на месец септември 2017 година са извършени изследвания. През 2015 година са изпитани общо 532 проби - констатирана е една несъответстваща проба пчелен мед със сулфатиазол. През 2016 година са изпитани общо 521 проби, констатацията е за три несъответстващи проби патешко месо с тетрациклин. През 2017 година до 30 септември са изпитани общо 290 броя проби за наличие на антибактериални субстанции. Не са констатирани несъответстващи проби за наличие на антибактериални субстанции в храни и суровини от животински произход.", "date": "2017.11.06", "title": "БАБХ: Няма скок при използването на антибиотици при животни"}
{"url": "https://news.bg/bulgaria/900-000-gartsi-posetili-balgariya-za-parvite-9-mesetsa.html", "text": "Близо 900 000 гърци са посетили България за първите 9 месеца на тази година. Отчетен е ръст от над 10%.Това обяви министърът на туризма Николина Ангелкова, която се срещна с гръцкия си колега Елена Кунтура на българския щанд по време на международното изложение WTM в Лондон, информираха от Министерството на туризма.Ангелкова поясни, че Гърция е първи генериращ туристически пазар за България от януари до септември тази година.През изминалата година повече от 1 милион гърци са посетили страната ни, което е ръст от 9,7 % спрямо предходната година и така южната ни съседка се подрежда на второ място по брой посещения.Гърция е и водещ пазар за пътувания зад граница на българите, посочи министър Ангелкова и поясни, че за миналата година тя е посетена от повече от 1,2 млн. българи и се наблюдава увеличение от 15.1 на сто.Междувременно министърът ни се срещна и с Павле Радулович, министър на туризма на Черна гора. По време на срещата стана ясно, че България и Черна гора ще изготвят съвместно екшън план за обмен на опит в туризма. Документът ще бъде разписан и се очаква да бъде одобрен от страните през март 2018 г.", "date": "2017.11.06", "title": "900 000 гърци посетили България за първите 9 месеца"}
{"url": "https://news.bg/curious/v-egipet-otkriha-drevna-gimnaziya-ot-elinistichnata-epoha.html", "text": "Министерството на антиките на Египет съобщи, че археолози са открили останки от древна гимназия, информира АП.Находката датира от преди около 2 300 г. - Елинистичната епоха.Откритието е направено от германско-египетска мисия на територията на Ватфа, провинция Фаюм, на около 80 километра югозападно от столицата Кайро.На територията на Ватфа се е намирало древното селище Филотерис, което е основано от владетеля Птолемей II Филаделф III-и век преди Христа.Айман Ашмави от министерството заяви, че гимназията включва голяма зала, която е била украсена със статуи, трапезария, двор и близо 200-метрова писта за конни надбягвания.Корнелия Рьомер, ръководител на мисията, заяви, че откритието ясно показва влиянието на гръцкия живот върху Египет, но не само в Александрия, но и в провинцията.", "date": "2017.11.06", "title": "В Египет откриха древна гимназия от Елинистичната епоха"}
{"url": "https://news.bg/bulgaria/ispaniya-ni-podkrepya-za-shengen.html", "text": "Испания ни подкрепя за Шенген.Това стана ясно по време на срещата на външния ни министър Екатерина Захариева с испанския топ дипломат Мария Дастис Кеседо, информират от външното ни министерство., каза Дастис по време на срещата в Мадрид.Захариева е на двудневно посещение в Испания. Това е първата визита на български външен министър в страната от 12 години насам.Двамата дипломати констатираха, че двустранните отношения са отлични.\"\", изтъкна Захариева.Тя припомни, че България е била една от първите, подкрепили териториалната цялост, конституционния ред и суверенитета на Испания след възникването на кризата в Каталуния.\"\", заяви Захариева.\"\", каза Дастис.Дастис и Захариева обсъдиха европейската перспектива за Западните Балкани.\"\", каза Захариева.На срещата бе обсъден и европейският дневен ред в контекста на Българското председателство - политиката за отбрана и сигурност, реформата в политиката по предоставяне на убежище, създаването на нови работни места, растежът и иновациите, подкрепата за кохезионната политика, Брекзит. Първите дипломати на двете държави констатираха, че позициите им се доближават по повече от приоритетите.Вицепремиерът Захариева се срещна още с Мария Сорая Родригес Рамос, председател на Смесената комисия на Парламента на Испания по въпросите на Европейския съюз. Българският външен министър разговаря и с Рафаел Катала, министър на правосъдието на Испания.", "date": "2017.11.06", "title": "Испания ни подкрепя за Шенген"}
{"url": "https://news.bg/regions/ovladyan-e-pozharat-v-mesokombinata-vav-veliko-tarnovo.html", "text": "В продължение на пет часа с огнената стихия се бориха 12 противопожарни автомобила от службите във Великотърновска и Габровска област. Дежурствата на пожарните продължават. Няма пострадали хора.Пожарът е възникнал около 18:30 часа в понеделник. Възпламенила се е поточна линия. Запалил се е стиропор, което е помогнало огънят да се разрасне. Малко по-късно се подпали смола на покрива на сградата и се стигна до втори пожар. Стихията обхвана производствените халета и поточните линии, които са на площ от 6 декара. Около 22 часа със силен тътен рухна част от производствената сграда на горящия месокомбинат.Няма официална информация за причината за пожара - дали е производствена авария или умишлен палеж. Щетите са за десетки хиляди лева.Пожарни дежурят, за да предпазят огънят да се прехвърли до близката жп линия и главния път Велико Търново-Русе, които са в непосредствена близост до горящия месокомбинат. Районът е отцепен от полицията.Не са отчетени замърсявания на въздуха във връзка с продължаващия пожар, посочиха от пресцентъра на МВР. Целият свободен от дежурство състав, заедно с огнеборци от Габрово, Горна Оряховица, Павликени, Полски Тръмбеш, Свищов и Елена, са се включили в потушаването на огъня.", "date": "2017.11.06", "title": "Овладян е пожарът в месокомбината във Велико Търново"}
{"url": "https://news.bg/int-politics/samo-edin-ot-sedem-dushi-v-kataluniya-vizhdat-sporat-s-madrid-da-svarshi-s-nezavisimost.html", "text": "Само един на всеки седем души от Каталуния смята, че настоящият конфликт между Барселона и Мадрид ще приключи с независимост на автономната испанска област, докато повече от две трети смятат, че процесът се отразява зле на икономиката. Това показва ново социологическо допитване, цитирано от \"Ройтерс\".Централното испанско правителство пое управленския контрол над Каталуния, след като местните лидери организираха референдум за отцепване, обявен за незаконен от испанския конституционен съд, а след това каталунският парламент едностранно обяви независимост. В отговор испанският премиер Мариано Рахой уволни каталунското правителство, суспендира автономния статут на областта и свика регионални избори за 21 декември.Социологическо проучване, публикувано вчера, показва, че партиите, които подкрепят независимостта на Каталуния, ще спечелят изборите, но не могат да спечелят парламентарно мнозинство, необходимо за продължаване на стъпките по отцепването.15 процента от анкетираните са посочили, че смятат, че процесът ще приключи с независима държава. В допитването са взели участие 1 233 души, като то е било проведено между 30 октомври и 3 ноември.Оптимизмът, че може да бъде намерено решение на проблема чрез преговори, е малък, като само малко над една пета смятат, че кризата ще доведе до преговори между регионалните власти и Мадрид.Натискът за независимост тласна Испания в най-тежката политическа криза от връщането ѝ към демокрацията преди четири десетилетия и дълбоко раздели страната, разпалвайки антииспански настроения в Каталуния и националистически тенденции на други места.Несигурността накара повече от 2000 компании да преместят седалищата си извън Каталуния от 1 октомври насам, докато Централната банка на Испания заяви, че ако конфликтът продължи, това може да доведе до по-бавен растеж и удар по създаването на нови работни места.Според социологическото допитване 67 на сто са посочили, че смятат, че процесът е навредил на икономиката, а почти 40 процента са заявили, че напускането на компаниите ще има негативен ефект върху растежа в краткосрочен план.", "date": "2017.11.06", "title": "Само един от седем души в Каталуния виждат спорът с Мадрид да свърши с независимост"}
{"url": "https://news.bg/politics/koyto-v-dyasno-separira-na-izbori-umira-ubedeni-v-dbg.html", "text": "С Реформаторски общности за демокрация (РОД) движение \"България на гражданите\" възражда дясното.ДБГ дава мандат на местните си структури да започнат преговори с партии, коалиции, неправителствени и граждански организации за създаване на реформаторски общности за демокрация.На местно ниво формацията ще оценява бюджетите на общините дали са реформаторски.Партията също така се обновява, като в ръководството влизат нови лица, обяви председателят Димитър Делчев. Идеята е да се надградят идеите на ДБГ.Формацията създава онлайн експертни групи. Към тях ще се включват експерти от страната и чужбина.\"Красотата на РОД е в това, че хората по места ще кажат с кого искат да се коалираме\", убеден е Димитър Делчев.Той вижда грешка в действията на \"Да, България\" и ДСБ - двете партии се обединявали, сепарирайки дясното. Подобен ход обслужва ГЕРБ. \"Който в дясно сепарира, на избори умира\", предупреди Делчев. Председателят на ДБГ призова да няма партийна завист.Найден Зеленогорски смята, че по места вече съществува реформаторската общност за демокрация. Именно с тази общност са спечелени местните избори, а това било и добра основа за възраждането ѝ. \"Сега е важно да чуем тези хора. Единствено, когато сме заедно, можем да се справим\", изтъкна Зеленогорски. Според него дясното трябва да си научи уроците от миналото. Затова и Зеленогорски призова останалите десни да се вслушат в своите кметове. \"Деленето в дясно-център не е полезно занимание\", обясни още той. \"Успехът за дясното е там, където е преглътнато егото.\" Той се надява, че широко дясно обединение може да се бори за първо място и да спечели между 500 - 700 000 гласа.\"За някои политиката е шоу, което върви всеки ден в парламента\", разкритикува още Зеленогорски. По думите му в момента държавниците се държат като Тодор Живков по време на перестройката - \"дайте да се снишим, другари\". Едно разделение за последно ще закопае дясното и десните избиратели нямало да го простят. \"Не можем да разиграваме хората като пионки\", категорично допълни Зеленогорски. \"На много генерали малко армия.\"По темата за евентуалния вот на недоверие в 44-то Народно събрание от ДБГ са категорични, че в парламента има сделка за разпъване на чадър над корупцията.", "date": "2017.11.06", "title": "Който в дясно сепарира, на избори умира, убедени в ДБГ"}
{"url": "https://news.bg/comments/asad-specheli-voynata-no-ne-i-politicheskata-bitka.html", "text": "За 6 години война режимът на Башар ал-Асад успя да си възвърне повече от половината територия на Сирия, но бидейки зависим от руските и иранските си съюзници, той остава изолиран на международната сцена.\"Режимът завоюва обратно във военно отношение обширни части от сирийската територия, но да говорим за политическа и дипломатическа победа би било преувеличено\", пише Карим Битар от Института за международни и стратегически отношения (IRIS), в коментар за ливанското издание L'Orient-Le Jour.От началото на руската военна кампания през 2015 г., за да се притекат на помощ на режим в беда , изправен срещу бунтовници и джихадисти, войските на президента Башар ал-Асад тръгнаха срещу течението. Оттогава те контролират 52% от територията, където живеят повече от две трети от населението. Останалата част от страната е разделена между отслабените бунтовнически фракции, Ислямска държава (ИС) и особено кюрдските сили на север и североизток (25% от територията).Асад - ябълката на раздораЗа анализаторите е ясно, че след шест години Дамаск надделя.\"Режимът несъмнено е спечелил войната от стратегическа гледна точка\", защото \"никой\" в момента не се нуждае от \"неговото оттегляне\" като предварително условие, заяви пред АФП Хасан Хасан, анализатор от Института Тахрир за близкоизточна политика, базиран в САЩ. В същото време, \"войната няма да сложи край на насилието\", успокоява тона той, уточнявайки, че се очаква \"джихадисти или неджихадисти да продължат въстанието още няколко години\".Всички усилия да бъде сложен край на конфликта, който започна с мирни демонстрации срещу режима на Асад и чиято равносметка вече надхвърля 330 000 убити, бяха напразни.Няколко вътрешносирийски преговорни сесии под егидата на ООН не доведоха до резултат. Нов кръг от преговори е насрочен за 28 ноември в Женева. Тези преговори бяха засенчени от преговорите в Астана, организирани от съюзниците на режима, Русия и Иран, както и подкрепата на опозицията в Турция.Независимо от напредъка, всички дискусии накрая се спънаха в основната ябълка на раздора: съдбата на Башар ал-Асад. Опозицията продължи да изисква неговото оттегляне - нещо, което Дамаск и неговите съюзници категорично отказват.Сирийският президент остава изолиран, без нито една голяма западна столица да е възобновила дипломатическите си отношения с него. Наскоро държавният секретар на САЩ Рекс Тилерсън потвърди, че \"властта на семейството на Асад е към края си\", след като доклад на ООН го обвини в атака с газ зарин, която уби 87 души.Тези държави обаче вече не претендират за оттеглянето на Асад, какъвто беше случаят през първите години на войната. \"Атмосферата в Европа се промени значително\", потвърждава Карим Битар. \"Много важни играчи - разузнавателните служби, агентите за борба с тероризма, крайнодeсните партии, икономическите групировки (...) - вече показаха отваряне към режима и лобират за нормализиране на отношенията\", добавя той.Джошуа Ландис, специалист по Сирия и професор в Университета на Оклахома, също така очаква затопляне на отношенията между Дамаск и страните от региона. \"С течение на времето мисля, че всички съседи на Сирия ще нормализират отношенията си с нея, ако ситуацията в областта на сигурността продължава да се подобрява\", каза той по отношение на страни като Йордания и Турция. \"Те имат нужда бежанците да се завърнат вкъщи и да съживят търговските отношения\".Статутът на кюрдитеНовият статут на режима обаче има цена - тази на \"крайна зависимост\" от неговите спонсори. Тези \"ирански и руски съюзници няма да позволят на Дамаск да взема големи решения без тях\", каза Битар.Във вътрешен план, освен възстановяването на опустошената държава, възниква още едно ново предизвикателство: статутът на кюрдите. Дълго репресирано от режима, това малцинство успя в хода на войната да установи полуавтономия, която не е готово да отстъпи. Кюрдските сили също така са в челните редици на борбата срещу джихадистите.Дори Дамаск да изглежда отворен за дискусия, е трудно да си представим, че ще приеме автономия. \"Децентрализацията (...) ще бъде невъзможно да се приложи (...), защото ще изисква дългосрочни преговори по технически и икономически въпроси като петролните ресурси\", каза Карим Битар и добавя:\"Тези дискусии не могат да постигнат успех без взаимно доверие.\"", "date": "2017.11.06", "title": "Асад спечели войната, но не и политическата битка"}
{"url": "https://news.bg/int-politics/belgiyski-politik-obvini-ispaniya-v-zavrashtane-kam-dnite-na-franko.html", "text": "Лидерът на най-голямата партия в белгийското правителство смята, че управляващата партия в Испания все повече се връща към дните на диктатора Франциско Франко преди половин век, съобщава АП.\"Вие знаете къде е миналото на народната партия и все повече нейното настояще - и това е Франко, то е репресиите, затвора за хората поради тяхното мнение, то е в насилието срещу собствените граждани\", коментира ръководителят на N-VA Барт Де Вевер.Самият Де Вевер не е член на дясноцентристкото правителство, но говори от името на своята партия, която играе ключова роля в четиристранната коалиция на премиера Шарл Мишел.Белгийските съдебни органи трябва да решат дали да екстрадират бившия каталунски лидер Карлес Пучдемон в Испания. Де Вевер нарича Пучдемон \"приятел\".\"Първо, това е съдебно решение и трябва да го изчакаме. Така че, ако има решение, ще преценим ситуацията \", допълва Де Вевер. \"Това не е съдебен конфликт, а политически конфликт. Решава се с диалог\", смята той.", "date": "2017.11.06", "title": "Белгийски политик обвини Испания в завръщане към дните на Франко"}
{"url": "https://news.bg/world/novi-smartni-zaplahi-kam-sharli-ebdo-zaradi-islyamska-karikatura.html", "text": "Френският сатиричен ежеседмичник \"Шарли ебдо\" съобщи, че е получил нови смъртни заплахи заради карикатура на ислямския учен Тарик Рамадан, който е обвиняван в изнасилване, съобщава АФП.Провокативното списание, което бе нападнато от терористи през 2015 г. след публикуването на карикатури с пророка Мохамед, публикува карикатура с Рамадан, на която е с ерекция. Карикатурата е публикувана в тиража от миналата сряда и до нея пише: \"Аз съм шестият стълб на исляма\".Швейцарският учен, преподавател в \"Оксфорд\" и интелектуалец във Франция е обвинен, че е изнасилил две жени след разпространената информация, че холивудският продуцент Харви Уейнстийн е насилвал актриси.55-годишният Рамадан категорично отхвърля обвиненията като \"кампания от лъжи, подета от противниците му\".\"\", пише \"Шарли ебдо\".Главният редактор на списанието Лоран Сурисо, с псевдоним Рис, заяви, че заплахите към списанието \"никога не са спирали\" и след атаката през 2015 г., при която 12 души бяха убити.Понякога достигаме връхна точка, когато ние получим конкретни смъртни заплахи в социалната мрежа - още веднъж имаме подобен случай, каза той пред радио Европа 1., добави Сурисо.Петте стълба в сунитския ислям са: засвидетелстването на вярата, молитвата, даване на милостинята, говеенето през месец Рамадан и поклонението Хадж.", "date": "2017.11.06", "title": "Нови смъртни заплахи към „Шарли ебдо” заради ислямска карикатура"}
{"url": "https://news.bg/int-politics/tereza-mey-may-e-gotova-da-plati-60-mlrd-evro-na-es-za-razvoda.html", "text": "Британският премиер Тереза Мей е дала сигнал, че Обединеното кралство е готово да изплати 60 млрд. евро по сметката за развода с Европейския съюз, с което да се даде зелена светлина за започване на търговските преговори. Това се твърди в публикация на британския в. \"Таймс\". Тази сума е три пъти по-голяма от онази, която Лондон предложи. Преговарящите от страна на Европейския съюз обаче смятат, че Тереза Мей е готова да я плати, за да обяви победа, като извади от задънената улица преговорите и започне търговски преговори преди Коледа.Според публикацията преговарящите на ЕС дори вече са започнали преговори по бъдещото търговско споразумение след получените сигнали от страна на Тереза Мей.Европреговарящите настояваха за сумата от 60 млрд. евро, защото ще покрие бюджетните задължения на Великобритания и средствата за пенсиите и помощите на евродепутатите.Ако обаче Тереза Мей се съгласи да изплати тази сума, тя ще бъде подложена на остри критики във Великобритания, че плаща много повече от това, което мнозина в правителството са готови да пожертват дори в случай на компромис. ", "date": "2017.11.06", "title": "Тереза Мей май е готова да плати 60 млрд. евро на ЕС за развода"}
{"url": "https://news.bg/world/videozapis-pokazva-sadeystvie-na-kndr-za-ubiystvoto-na-kim-chen-nam.html", "text": "Служител на посолството на КНДР и мениджър на националната авиокомпания Air Koryo са се срещнали със заподозрените за убийството на Ким Чен Нам според видеозаписи, показани по време на съдебния процес в Куала Лумпур, съобщава \"Ройтерс\". Четиримата заподозрени, показани на записа от летището, разговарят с жените, преди да атакуват Ким Чен Нам. Трима от тях се срещнали с представител на посолството в Северна Корея и с офицер на авиокомпанията, който е и неидентифициран, на главния терминал на летището в рамките на един час от атентата.Северна Корея категорично отрича обвиненията на южнокорейските и американските официални лица, че стои зад убийството. Заснетите кадри показват, че служителят на Air Koryo помага на тримата заподозрени на гишето за проверка на летището. По-късно организира билет и за четвъртия заподозрян, коментира представител на разследващите.Мъжете са идентифицирани като севернокорейците Хонг Сонг Хак, Ри Джи Хион, Ри Джа Нам и О Джонг Гил, според разузнавателните данни от специално подразделение на малайзийската полиция.Водещият следовател Уан Азирул коментира, че е разследвал и взел становище както от посолството, така и от служителя на Air Koryo. \"Те обясниха, че помагат на всеки севернокорейски гражданин, който се качва на полет, за да напусне страната\", коментира той пред съда.", "date": "2017.11.06", "title": "Видеозапис показва съдействие на КНДР за убийството на Ким Чен Нам  "}
{"url": "https://news.bg/world/iran-othvarli-bezotgovornite-i-provokativni-obvineniya-na-sauditska-arabiya.html", "text": "Иран отхвърли като \"безотговорни и провокативни\" обвиненията на Саудитска Арабия, че Техеран е отговорен за ракетната атака от Йемен срещу Рияд през уикенда, информира АФП.Говорител на иранското външно министерство заяви, че обвиненията на водената от Саудитска Арабия коалиция са \"несправедливи, безотговорни, деструктивни и провокативни\".Саудитските сили прихванаха и унищожиха изстреляна от Йемен балистична ракета, където монархията води коалиция срещу подкрепяните от Иран хуси.Междувременно външният министър на Саудитска Арабия Адел ал Джубейр използва \"Туитър\", за да предупреди, че страната му си запазва правото да отговори на \"враждебните действия\" на Иран.По думите му иранската намеса в региона вреди на съседните държави, както и на международния мир и сигурност.", "date": "2017.11.06", "title": "Иран отхвърли \"безотговорните и провокативни\" обвинения на Саудитска Арабия"}
{"url": "https://news.bg/crime/prestaplenieto-v-pavlovo-ottseubiystvo-ot-omraza.html", "text": "Омраза е причина за убийството от уикенда в софийския квартал \"Павлово\". 24-годишният син на жертвата е извършителят на тежкото престъпление.Това стана ясно на брифинг в прокуратурата. Мъжът е задържан за 72 часа, а прокуратурата ще иска мярка за задържане постоянен арест. До момента убиецът няма криминално минало с изключение на една хулиганска проява в тинейджърска възраст.Причината за убийството, както обясни административният ръководител на СГП, Емилия Русинова, са влошени семейни отношения - родителите му били разведени.Младият мъж е употребил дрога в деня на престъплението. След убийството е изхвърлил в Боянската река дрехите си и оръжието на убийството.Също така на брифинга стана ясно, че той е споделил с приятели, че ще убие баща си. Никой от приятелите на убиеца не е вярвал, че той действително е щял да нарани баща си.Директорът на СДВР - старши комисар Ивайло Иванов обясни, че извършителят си е признал.Разследващите решили, че престъплението е извършено от роднина, тъй като убитият е бил открит по бельо, което означава, че е отворил на близък.Припомняме, 51-годишен мъж бе открит мъртъв в събота в столичния квартал \"Павлово\". Тялото на мъжа беше намерено на частен адрес и по него е имало порезно-прободни рани. Предполагаше се, че той е починал от множество наранявания с нож.Униформените отишли на адреса на 51-годишния мъж, след като негов приятел съобщил, че го е чакал повече от три часа за уговорена среща. Още първоначалните огледи са показали, че става въпрос за убийство. В началото основната версия, по която започна работата в столичната дирекция на вътрешните работи е, че става въпрос за битов инцидент.", "date": "2017.11.06", "title": "Престъплението в \"Павлово\" - отцеубийство от омраза"}
{"url": "https://news.bg/world/pobarkaniyat-starets-ot-beliya-dom-iska-da-zapochne-yadrena-voyna-izbuhna-phenyan.html", "text": "Северна Корея отново нападна американския президент Доналд Тръмп, наричайки го \"побъркан старец\", който иска да започне ядрена война, пише \"Индипендънт\".Държавната медия на режима обвини Тръмп, че ескалира напрежението между двете държави \"до крайности\". Тя добави, че \"\".Коментарите на КНДР идват на фона на визитата на американския лидер в Япония. Доналд Тръмп и японският премиер Шиндзо Абе не изключват военен вариант срещу Северна Корея.Вчера тоталитарната държава обяви, че единственият начин да се гарантира, че президентът на САЩ Доналд Тръмп няма да извърши каквото и да е \"безразсъдно\" и \"прибързано\" действие на Корейския полуостров, е да \"бъде укротен с абсолютна физическа сила\".", "date": "2017.11.06", "title": "Побърканият старец от Белия дом иска да започне ядрена война, избухна Пхенян"}
{"url": "https://news.bg/education/knsb-iskat-zasilen-finansov-kontrol-za-vuz-ovete.html", "text": "В отворено писмо на Националния браншови синдикат \"Висше образование и наука\" (ВОН) към КНСБ преподаватели от висши учебни заведения в страната искат санкции за ректори, които трупат средства като преходни остатъци.От ВОН настояват за засилен финансов контрол при разходите на ВУЗ-ове. Писмото на преподаващите беше подписано на Председателски синдикален съвет, проведен в Шумен. Според синдиката има нереално задържане на заплатите в много български университети.Те смятат, че задържането на тези пари възпрепятства възможностите, които дава държавата и собствените приходи на ВУЗ-овете. От ВОН към КНСБ изтъкват, че има учебни заведения, които трупат големи средства от преходни остатъци, без ясно обяснение.\"В последно време обаче наблюдаваме три вида взаимоотношения с ръководителите на ВУЗ-овете: Ръководства, с които работим в синхрон и генерираме ползи, ръководства, които ни признават като страна в социалния диалог, но почти няма ползи за работещите в системата, както и такива, които изцяло отхвърлят идеята за социално партньорство и ни смятат за ненужни\", акцентират в писмото си от ВОН.От Синдиката настояват да не бъдат заверени финансовите отчети на висшите училища, които не изпълняват изискванията за имущество и финанси на висшите училища от ЗВО. Финансовите отчети на ВУЗ-ове, които натрупват средства в преходен остатък без обосновка, също да не се заверяват, искат от ВОН.Те изискаха законодателни промени, които да засилят финансовия контрол при изразходването на средства в сферата на висшето образование.", "date": "2017.11.06", "title": "КНСБ искат засилен финансов контрол за ВУЗ-овете"}
{"url": "https://news.bg/world/britanskata-kralitsa-da-se-izvini-za-ofshorkite-namekna-dzheremi-korbin.html", "text": "Британската кралица Елизабет II трябва да се извини, че е позволила на съветниците си да инвестират в офшорни компании.Това предложи лидерът на Лейбъристката партия Джереми Корбин след разкритията, че кралицата е скътала пари в офшорки, пише \"Дейли телеграф\".Разкритията са част от огласените документи Paradise Papers.Корбин бе попитан на конференция на индустрията дали кралицата трябва да се извини за офшорните инвестиции.\"\", отговори Корбин.\"\", добави лидерът на лейбъристите.Според него укриването на данъци трябва да бъде спряно.Впоследствие говорител на Корбин се опита да обясни, че той не е призовал кралицата да се извини, а всеки, който е избегнал плащане на данъци с укриване на пари в данъчни убежища.", "date": "2017.11.06", "title": "Британската кралица да се извини за офшорките, намекна Джереми Корбин"}
{"url": "https://news.bg/world/da-spasim-evropa-da-no-koya-evropa.html", "text": "Европа е в криза, нараства безпокойство сред гражданите на държавите-членки на ЕС, илюстрирано с решението на Обединеното кралство да напусне общността, нараства и популярността на политическите партии срещу Европейския съюз, коментира в свое изследване проф. Дитер Грим. Европа трябва да промени начина си за по-нататъшна интеграция на държави членки или рискува провал, смята той.Дитер Грим е гостуващ професор по право в юридическия факултет на Йейл, професор по право в университета в Хумболт в Берлин и постоянен сътрудник и бивш директор на Института за разширени изследвания в Берлин, магистър по право в Харвард и почетен член на Американската академия по изкуства и науки.Няма съмнение, че Европейският съюз страда от дефицит на демокрация, който засяга неговата легитимност и приемане от гражданите. Дитер Грим твърди, че прекомерната конституционализация на ЕС е изместила властта от демократично легитимирани и отговорни институции към изпълнителните и съдебните органи на ЕС.\"ЕС е с дефицит на демокраци, водещ до отчуждаване на гражданите. Понастоящем ЕС няма достатъчно източници на легитимност, за да се утвърди, като оцелява само въз основа на легитимността, предоставена от държавите-членки\", смята той.Европа - да, но коя Европа, пита професорът. Европейският съюз е надхвърлил първоначалната икономическа общност, но все още не е ясно какво трябва да стане в крайна сметка. Европейската икономическа общност, предшественик на ЕС, се превърна в единствена, супернационална организация, нещо между международна организация и федерална държава. Демократичният проблем на ЕС се изостря от пропастта между вземането на решения и отчетността, необходима е институционална реформа на ЕС, като например засилване на представителството на европейските граждани в Европейския парламент.Европа има нужда от принципи, а не от прагматизъм, по този начин се разглежда въпроса за европейската държавност, а това, което е необходимо е повече обяснения за последствията. Коя всъщност е крайната цел на ЕС: дали трябва да стане Съединени щати на Европа или трябва да остане общност от държави-членки, които се обединяват за специфични цели в области, в които могат по-добре да се справят единно, отколкото отделно.В летаргия ли е Европа и знае ли какво прави, заслепени ли са европейските граждани от дългите години на политическо и икономическо спокойствие, все по-често се питат и анализатори. Припомняме притесненията на Джулио Меоти, че , а Меркел е направила фаталното решение да отвори вратите на Германия за милион и половина мигранти, което ще промени немското общество, вероятно и завинаги. \"Европа извършва самоубийство или поне нейните лидери са решили да се самоубият\", пише Дъглас Мъри в The Times.\"Европа днес има малко желание да се възпроизведе, да се бори за себе си или дори да вземе собствена страна в спор\". Мъри, в новата си книга озаглавена \"Странната смърт на Европа\", нарича това \"екзистенциална цивилизационна умора\".Мултикултурализмът ли е проблемът се питаха във Великобритания. Критики имаше в голяма част от британското общество. Британският журналист Лео МакКинстри критикува мултикултурализма, като заявява, че \"Великобритания е управлявана от самоубийствен култ, който се стреми да унищожи последните остатъци на нацията\" и нарича мултикултурализма \"дълбоко обезпокоителен социален експеримент\".\"В много от нашите градове социалната солидарност се заменя от раздвоен племенизъм. Реалната интеграция е невъзможна, когато етническите групи се насърчават да се придържат към обичаите, практиките, дори езиците от родината си\", допълва той.Британският журналист Ед Уест твърди в своята книга \"Илюзията за разнообразието\", че Великобритания несъзнателно е прегърнала мултикултурализма без надлежно отчитане на етническото разнообразие. \"Разнообразието само по себе си е добро, така че Великобритания наистина ще се обогати и това ще доведе до \"значителни културни приноси\" ... мултикултурализмът и културното, расовото и религиозното разнообразие са морално положителни неща, независимо от последствията. Това е схващане, което почти всички политически, медийни и образователни институции притежават. Това е илюзията за многообразието\", пише той.\"След като веднъж сте почнали да правите това, което правят другите, просто защото и те го правят, някакъв вид летаргия се промъква над всички по-фини сетива на душата\", казва френския философ Мишел дьо Монтен.Полският премиер Беата Шидло, в моментите когато Европа излиза от своята летаргия коментира във връзка с терористичните атаки в Испания, че Европа трябва да се \"събуди от летаргията си и накрая да започне да мисли за безопасността на своите граждани ... не трябва да се страхува да говори за тероризма ... най-накрая да замени политическата коректност със здравия разум\".Трябва най-вероятно да сме по-ясни относно нашата собствена култура и защо си струва да се защитава. Разбира се че има разграничение между мигранти и терористи. Трябва да признаем, че за разлика от повечето терористи, онези с радикално ислямистко убеждение не искат нищо, те просто презират в Европа това, което виждат като упадък и неморалност, което и улеснява оправдаването на всеки терористичен акт.Каквато и да е съдбата на Европа, тя трябва да реши как да продължи, как да защити своите принципи, но и да не се превръща само в глава от учебниците по история.", "date": "2017.11.06", "title": "Да спасим Европа - да, но коя Европа?"}
{"url": "https://news.bg/finance/aikb-se-trevozhat-che-byudzhet-2018-ne-reformira.html", "text": "Проектът за Бюджет 2018 не реформира. Това се посочва в позицията на Асоциацията на индустриалния капитал в България (АИКБ) относно правителственото предложение за държавния бюджет за 2018 година.Според индустриалците в правителствения Бюджет 2018 няма разчети, които ясно да показват развитие и реализация на конкретни реформи в здравноосигурителната система. Според бизнеса през последните години българското здравеопазване не е ефективно, а увеличаването на капиталовите разходи и разходите за медикаменти не заместват реалните инвестиции и реформа в здравеопазването, нито необходимостта от точно определяне на държавната политика и модела на развитие на здравеопазването. Това допълнително влошавало качеството на здравните услуги у нас и допринасяло за продължаващото изтичане на кадри извън страната.Бизнесът е на мнение, че заплащането на извършените здравни услуги трябва да е функция на резултатите от проведеното лечение.В становището на АИКБ се обяснява и че ефективността и ефикасността на здравно осигурителната система ще се повиши, ако се създаде конкурентна среда и се демонополизира дейността на Националната здравноосигурителна каса (НЗОК). АИКБ настоява и да се продължи реформата в сектора, като се приватизират общинските болници.Индустриалците са категорични и че пенсиите за инвалидност у нас са нереалистично много. По този повод те апелират държавата да предприеме решителни действия, с които да се прекрати източването на средства от НОИ - спешна реформа в медицинската експертиза на работоспособността.Според становището на АИКБ Бюджет 2018 не предвижда и реформи в образованието и науката. Бизнесът смята за необходимо провеждането на целенасочена държавна политика за повишаване на привлекателността на професии, от които пазара на труда отчита дефицит, като природо-математически и технически специалности.Работодателите категорично подкрепят увеличаването на средствата в бюджета за сектор \"Образование\", но според тях акцентът не трябва да бъде насочен само към увеличаването на учителските заплати и издръжката на образователните институции. Според тях допълнителното финансиране трябва приоритетно да се разпредели към техническите университети, професионалното образование, приложните научни изследвания (в това число и към Българската академия на науките), както и към \"защитените\" професии и държавни стипендии.АИКБ предлага и промяна в модела на финансиране на ВУЗ-овете у нас с цел задържане на качествени специалисти в България. Предложението им е да се въведе финансов механизъм по дефицитни специалности, които да са обвързани със задължение за студентите, след завършването си да останат да работят за известен период в България.АИКБ категорично се противопоставя на административното увеличение на минималните осигурителни прагове за 2018 година с 3.9%. Според капиталистите увеличението на минималните осигурителни прагове, определено от Министъра на труда и социалната политика, е без логична икономическа аргументация и с доказано и оценено отрицателно въздействие върху пазара на труда, заетостта, безработицата, несъмнено ще доведе до увеличаване на \"сивата икономика\" в трудовите отношения. Такова увеличение може да доведе и до намаление на нетните доходи на хиляди заети в редица икономически дейности.АИКБ настоява и за нов подход при определянето на минималната работна заплата (МРЗ) за страната. Според становището на бизнеса минималните месечни работни заплати и минималното заплащане за час трябва да се определят чрез бипартитно колективно договаряне между браншовите работодателски и синдикални организации. Договарянето трябва да се извършва по икономически дейности, като по този начин то ще замени договарянето на минималните осигурителни доходи. За минимална работна заплата за страната би трябвало да се приема най-ниската минимална работна заплата от всички бипартитно договорени МРЗ.В Бюджет 2018 не са заложени и реформи на държавния апарат - АИКБ отбелязва, че препоръката за преструктурирането и редуцирането на бюджетите на министерствата и ведомствата не е взета под внимание - нещо повече в представения проект на бюджет разходите за издръжка на държавния апарат растат с 308.4 млн. лв.В Бюджет 2018 работодателите не подкрепят още мерките за повишаване на социалните помощи и обезщетения, както и увеличението на разходите за сектор \"Вътрешен ред и сигурност\". Индустриалците отбелязват и че внедряването на електронни услуги и създаването на функциониращо електронно правителство у нас драматично закъсняват.Според индустрията е възможно през 2018 година българската икономика да нарасне между 3.8 и 4.2%. Те обясняват, че това може да стане, ако правителството насочи системни усилия за решаване на основния проблем на бизнеса, възпиращ увеличаването на производството и износа, а именно - липсата на квалифицирани и производителни човешки ресурси.", "date": "2017.11.06", "title": "АИКБ се тревожат, че Бюджет 2018 не реформира"}
{"url": "https://news.bg/disasters/2017-g-shte-e-nay-toplata-v-istoriyata.html", "text": "2017 е на път да се превърне в най-топлата година в историята с изключение на две години, в които в затоплянето голям дял е имал метеорологичният феномен Ел Ниньо. Това обявиха от Световната метеорологична организация, цитирани от \"Франс прес\".Дори ако цикличните метеорологични събития, които повишават световните температури на всеки три до седем години, са включени, тази година все още ще бъде една от трите най-топли някога, уточни Световната метеорологична организация, докато публикува годишния си доклад \"Състоянието на световния климат\" по време на преговорите в Бон за прилагането на Парижкото споразумение за климата.Средните температури в периода от 2013 до 2017 г. вероятно също ще бъдат най-високите, откакто преди повече от век е започнало сигурно измерване на световните температури, което представлява категорично доказателство за дългосрочна тенденция.Около 30 на сто от световното население сега преживява \"екстремни горещи температури\" в продължение на поне няколко дни всяка година, допълват от Световната метеорологична организация.Същевременно броят на уязвимите хора, изложени на потенциално смъртоносни горещи вълни, се е увеличил със 125 млн. души само от 2000 г. насам.\"Всички изминали три години бяха в челните три места на годините по отношение на температурните рекорди\", алармира генералният секретар на Световната метеорологична организация Петери Таалас.Досега през 2017 г. се отчитат също така рекордно количество урагани в Карибите и Атлантическия океан, като един достигна чак до Ирландия; смъртоносни наводнения от мусонни дъждове в Индия; и около 250 хил. души в Сомалия, прогонени от домовете си заради продължителното засушаване.\"Много от тези събития... носят очевидните признаци на климатичните промени, причинени от повишените концентрации на парникови газове от човешката дейност\", подчертава Таалас.Преговарящите в Бон представители на 196 страни са натоварени със задачата да детайлизират Парижкото споразумение за климата, сключено през 2015 г., коeто призовава за ограничаване на глобалното затопляне до \"доста под\" 2 градуса по Целзий, или дори 1,5 градуса, ако е възможно.Друг доклад, публикуван през миналата седмица от Световната метеорологична организация, предупреди, че настоящите усилия на страните за ограничаване на въглеродното замърсяване са твърде недостатъчни, като с тези темпове светът ще се нагрее с 3 градуса повече до края на века в сравнение с прединдустриалните нива.Повърхността на Земята вече се е затоплила с 1 градус в сравнение с равнищата отпреди започването на индустриалната епоха.\"Ефектите от екстремното време през тази година ни дават представа за нещата, които се случват при затоплящ се климат\", посочва Ричард Бетс, професор по въздействието на климата в Met Office Hadley Center в Англия.Никое място по света няма да бъде пощадено, но \"развиващите се страни ще бъдат засегнати най-тежко от гледна точка на въздействието върху хората\", добави ученият.Всички дългосрочни тенденции относно климата, проследени от Световната метеорологична организация, показват движение в погрешна посока, предупреждават от Световната метеорологична организация.Концентрациите в атмосферата на основните парникови газове, които предизвикват глобалното затопляне, продължават да се увеличават, като въглеродният диоксид (CO2) е 403,3 частици на милион, което е най-високото равнище от най-малко 800 хил. години насам.Вторият най-замърсяващ парников газ - метан (CH4) - също се е увеличил експоненциално през последното десетилетие, което се дължи на изтичането от разрастващия се бум на газовата индустрия и нарастването на отглеждания добитък по света.В сравнение с равнищата от 1750 година, настоящите концентрации на CO2 и CH4 са съответно 1,5 и 2,5 пъти по-високи.Замръзналите зони на Земята продължават да намаляват, особено в Арктика, където ледената покривка може да изчезне през лятото до 2030 г., както и в районите с високи надморски височини, където ледниците, доставящи на милиард души животоподдържаща вода, продължават своя спад от 4 десетилетия насам.Дори антарктическият морски лед, който остана стабилен или дори се увеличи през последните години, \"започна де се свива от миналата година\", предупреждават учените.Световната метеорологична организация също алармира за нарастващите проблеми за живота на морските обитатели.\"Океанът поглъща до 30 процента от годишните емисии на CO2, генерирани от хората\", се уточнява в доклада.", "date": "2017.11.06", "title": "2017 г. ще е най-топлата в историята "}
{"url": "https://news.bg/politics/finansistat-kiril-ananiev-poema-zdravnoto-ministerstvo.html", "text": "Дългогодишният заместник-министър на финансите и председател на надзорния съвет на Националната здравноосигурителна каса (НЗОК) Кирил Ананиев се очаква да бъде следващият министър на здравеопазването. Първи информацията за това съобщиха \"Медиапул\", след като тази сутрин от о, но ще остане в тайна до гласуването на Бюджет 2018, когато в четвъртък в парламента предложението ще бъде внесено от премиера Бойко Борисов.Припомняме, досегашният титуляр проф.  след журналистическо разследване, в което се твърди, че е като директор на ВМА е сключил обществени поръчки за 1.6 млн. лв. с фирма на лице от семейния му кръг.Кандидатурата за нов здравен министър се очаква да бъде гласувана в петък, след като в сряда и четвъртък ще обсъжда на първо четене бюджетите на Държавното обществено осигуряване и на здравната каса, както и националния бюджет за следващата година. Очаква се тогава и самият Кирил Ананиев да бъде в пленарна зала в качеството си на заместник-министър на финансите, който отговаря за съставянето на бюджетите.Припомняме, че Кирил Ананиев е дългогодишен заместник министър на финансите. Самият той е относително консенсусна фигура, тъй като бе и финансов министър в служебния кабинет \"Герджиков\".Друго име, което беше спрягано като възможен заместник на Николай Петров, беше  е заместник-министър на здравеопазването. Самият той бе уклончив в коментарите си по темата, като заяви, че би останал на поста, ако следващият министър изпълнява програмата на проф. Николай Петров. Междувременно Цветан Цветанов заяви, че вече има политическо решение кой да бъде кандидатът за министър на здравеопазването, като на 10 ноември ще бъде огласено неговото име.Цветанов не съобщи името на бъдещия министър, но отбеляза, че това ще стори премиерът Борисов на 10 ноември. Той посочи, че номинираният няма да бъде лекар, а решението е продиктувано от много обстоятелства.", "date": "2017.11.06", "title": "Финансистът Кирил Ананиев поема здравното министерство?"}
{"url": "https://news.bg/crime/zadarzhaha-nad-25-tona-energiyni-produkti-na-dunav-most-2.html", "text": "Над 25 000 литра енергийни продукти, движещи се в нарушение на ЗАДС, задържаха митнически служители в района на \"Дунав мост 2\". На 29 октомври на ГКПП Дунав Мост 2 пристига товарен автомобил превозващ групажна стока от Италия за България. Една от стоките е 3280 литра енергиен продукт - масло с код по КН 2710 19 29, което е акцизна стока по смисъла на ЗАДС. Установено е, че фирмата получател в България не е изпълнила задължението да уведоми компетентното митническо учреждение по постоянен адрес, преди изпращането на акцизните стоки от изпращача.Липсата на такова уведомление приравнява случая към движението на акцизни стоки без заплатен или обезпечен акциз. Стоката е задържана в Митническо бюро - Видин. Работата по случая продължава.Дни по-рано, на 27 октомври на ГКПП Дунав Мост 2 при аналогични обстоятелства е спряна полска автоцистерна, превозваща по документи 22 020 кг. енергиен продукт с код по КН 3824 99 92, използван в химическата промишленост. Пратката се е движела от Германия за България.В първия случая стоката, а във втория случай и автоцистерната са задържани в Митническо бюро - Видин. Взети са контролни проби за лабораторен анализ. Работата по двата случая продължава.", "date": "2017.11.06", "title": "Задържаха над 25 тона енергийни продукти на \"Дунав мост 2\""}
{"url": "https://news.bg/int-politics/sauditska-arabiya-se-nahvarli-na-iran-za-izstrelyanata-raketa-ot-jemen.html", "text": "Саудитска Арабия обвини Иран за изстрелването на балистична ракета от Йемен, насочена към летището в столицата Рияд, и предупреди, че това може да бъде \"разглеждано като военно действие\", съобщават местни медии.Саудитска Арабия подчерта, че атаката е нямало да се случи, ако Иран не подкрепяше бунтовниците хуси в Йемен.\"Ролята на Иран и неговото пряко командване на техните проксита хуси в тази връзка представлява очевиден акт на агресия, която е насочена към съседните страни, като заплашва мира и сигурността в региона и в световен мащаб\", изтъкнаха от саудитското правителство, цитирани от АП.Рияд добави, че разглежда атаката като \"крещящ акт на военна агресия от страна на иранския режим\" и би могъл също така да я сметне за военно действие срещу Кралство Саудитска Арабия.Саудитска Арабия също така посочва, че си \"запазва правото да отговори на Иран в подходящо време и по подходящ начин\".Коалицията, ръководена от Саудитска Арабия, по-късно съобщи, че блокира всички сухопътни гранични пунктове, пристанища и летища в Йемен в отговор на изстрелването на ракетата.", "date": "2017.11.06", "title": "Саудитска Арабия се нахвърли на Иран за изстреляната ракета от Йемен"}
{"url": "https://news.bg/crime/mitnichari-zadarzhaha-nelegalen-tyutyun-kray-lom.html", "text": "Митничари задържаха близо 150 кг контрабанден тютюн край Лом.На 28 октомври митнически и полицейски служители от Лом спирали коли за проверка в близост до града.При проверката на два леки автомобила митничари открили 42 кг. тютюн в едната кола и 102.4 кг в другата. Откритият нелегален тютюн бил предназначен за пушене.Акцизната стока била разпределена в чували, пакетирана е и е пригодена за продажба на дребно. 144,4 кг тютюн нямат български акцизен бандерол. По случая е образувано досъдебно производство.", "date": "2017.11.06", "title": "Митничари задържаха нелегален тютюн край Лом"}
{"url": "https://news.bg/health/imeto-na-noviya-zdraven-ministar-utochneno.html", "text": "ГЕРБ и ОП излязоха с предложение за поста министър на здравеопазването.Политическият съвет на управляващата коалиция утвърди официалната номинация за министър на здравеопазването, но кандидатурата ще бъде внесена в парламента след приемането на Бюджет 2018.На днешното заседание лидерите на партиите от управляващата коалиция разгледаха няколко възможности за кандидатури за поста здравен министър. Утвърдената кандидатура ще бъде внесена в парламента лично от премиера Бойко Борисов. За сега обаче името остава неизвестно.Припомняме, на 30 октомври, понеделник, . До оставката му се стигна след разкрита от медиите схема за печелене на обществени поръчки от близки до здравния министър хора. Става въпрос за поръчка в нарушение на ЗОП, спечелена от мъжа, с когото дъщерята на министъра живее на семейни начала.В хода на заседанието стана ясно, че според лидерите на управляващата коалиция 4-годишната управленската програма на правителството за първите 6 месеца се изпълнява в срок, а мнозинството е стабилно.Стана ясно още, че парламентарните групи на ГЕРБ и ОП ще бъдат натоварени със задачата да формират екип от юристи, който да изготви правен анализ и да направи предложения за законодателни промени по отношение на отпадането на давността за престъпления при приватизационни сделки.Лидерите на ГЕРБ, ВМРО, Атака и НФСБ обсъдиха и други теми като  и промените в нормативната уредба, свързани с подобряване на туристическото обслужване и гарантирането на спокойствието на туристите. Обсъдени бяха предложения за изменения в Закона за устройството на Черноморското крайбрежие, Единната система за туристическа информация и промени, ограничаващи  в зимните и летните курорти.", "date": "2017.11.06", "title": "Името на новия здравен министър уточнено"}
{"url": "https://news.bg/society/330-hilyadi-dushi-nito-rabotyat-nito-uchat.html", "text": "Около 330 хиляди души са демотивираните българи в трудоспособна възраст, които не учат и не работят. Те не са регистрирани и в Агенцията по заетостта. Тези данни бяха представени въз основа на проведено целево национално представително проучване на изследователски център \"Тренд\" по поръчка на фондация \"Фридрих Еберт\", осъществено в периода 10-ти - 28-ми септември.Ивайло Калфин от Фондация \"Институт по икономика и международни отношения\" и бивш министър на труда и социалната политика коментира, че на практика броят на демотивираните българи е двойно по-голям и това се доказва от целевото проучване, което се провежда за пръв път у нас. Калфин констатира, че 300 хиляди души всъщност са 10% от работещите в България. По думите му именно тази група се маргинализира.Освен това, когато те са изключени и от системата на социалните помощи, се налага промяна в политиките на пазара на труда. В момента тя разчита на проактивен подход от страна на безработния. Докато в други страни има проактивна политика от страна на посредниците в бюрата по труда. Така изследването констатира, че по отношение на възрастта се отчита по-голямо натрупване при хората на възраст между 18 и 29 години.Една част от младежите все още са в процес на търсене на своята професионална реализация. Данните за образованието показват ясна зависимост - делът на хората с висше образование, които са демотивирани, е най-нисък - 10%. Най-голям е делът на демотивираните със средно образование - 53%, следва делът на хората с основно образование - 26%, начално - 9% и незавършено - 3%.По отношение на семейния статус - малко над половината от демотивираните са омъжени/ женени. Ивайло Калфин констатира, че профилът на демотивирания обикновено е на човек, който живее в домакинство с други хора и разчита тези други хора да го изхранват. По думите му голяма част от българските граждани изпадат в тази ситуация - единият от родителите работи, другият е в много дълъг отпуск за отглеждане на дете.Така над 80% от демотивираните са били без работа над 1 една година, като 12% от тях никога не са работили. Други 20% са без работа над 5 години. Тези хора губят усещане за професиите и много трудно се връщат към трудовите навици. По отношение на личния доход мнозинството 72% нямат личен месечен доход. 13% доход до 500 лв. 17% от българите заявяват, че получават пари от сивата икономика. По отношение на етническия произход, българите, които попадат в групата на демотивираните, са 56%. Ромите са близо една трета. Най-висок е делът на демотивираните българи в селата - 42%. В областните градове делът е малко под една трета, а в малките градове - 22%. С най-нисък дял от целевата група се отчита столицата - 7%.Голяма част от анкетираните - 47% заявяват, че биха започнали работа за сравнително адекватни възнаграждения - между 500 и 1000 лв. 43% от всички демотивирани българи имат доказана професионална квалификация, докато над половината нямат. 37% биха се включили в курсове за квалификация, за да си намерят по-лесно работа. 58% от анкетираните предпочитат да живеят в България. Малко над една четвърт обаче при първа възможност биха отишли да живеят в чужбина. Най-висок е делът на младите - 41%, които биха искали да заминат в чужбина, а тези с висше образование са 35%. Повечето от най-младите искат да заминат в чужбина. 8% биха се преместили в друго населено място в България.", "date": "2017.11.06", "title": "330 хиляди души нито работят, нито учат"}
{"url": "https://news.bg/world/germaniya-dopuska-propukvane-na-es-i-globalen-konflikt-do-2040-g.html", "text": "Пропукване на ЕС и възникване на глобални конфликти.Това е един от възможните шест сценария на германската армия, които могат да се развият до 2040 г., пише списание \"Шпигел\", цитирано от Ройтерс.Европейският съюз беше засегнат от изключително тежка дългова криза през 2010-2012 г. и сега се опитва да преодолее сътресенията около Брекзит. Великобритания е първата страна членка, която напуска блока.В шестте сценария стратезите на германската армия предвиждат ситуация, при която повече страни членки могат да последват Великобритания и светът да се превърне в \"растящо безредие\".\"\", пише армията в изследването, цитирано от \"Шпигел\".Според армията \"\".Списанието допълва, че изследването ще бъде последвано от конкретни планове за въоръжаване през следващите години.Говорител на германското военно министерство заяви, че изследването \"Стратегически перспективи 2040\" включва \"ясни предвиждания\", но няма вероятност да доведат до решения.Единият от сценариите е свързан с това, че някои държави от Източна Европа прекратяват интегрирането си в ЕС, а други влизат в \"Източен блок\", вероятно се има предвид Русия и съюзници на посочената държава.В два от сценариите се предвижда завръщане към \"държавен капитализъм\" в руски вариант в няколко страни членки на ЕС и спиране на глобализацията.Други два предвиждат по-мирен свят.", "date": "2017.11.06", "title": "Германия допуска пропукване на ЕС и глобален конфликт до 2040 г."}
{"url": "https://news.bg/int-politics/ministarat-na-targoviyata-na-tramp-s-debeli-biznes-vrazki-sas-semeystvoto-na-putin.html", "text": "Министърът на търговията на американския президент Доналд Тръмп - Уилбър Рос, прави бизнес със зетя на руския президент Владимир Путин чрез съвместна корабна компания в Русия.Изтекли документи и публични регистри показват, че Рос притежава дял в корабната компания Navigator чрез верига от офшорни инвестиции. Navigator има доходоносно партньорство със \"Сибур\", руска газова компания, части от която притежава Кирил Шамалов, който е съпруг на дъщерята на Путин Катерина Тихонова, пише британското издание \"Гардиън\".Рос, който е милиардер и близък приятел на Тръмп, е запазил собствеността върху дяловете си в Navigator след встъпването си в длъжност като министър в началото на годината. Отношенията означават, че той може да се е възползвал от операциите на руска компания, ръководена от семейството на Путин и негови приближени, някои от които са обект на американски санкции.Корпоративни документи показват, че Navigator са засилили отношенията със \"Сибур\" от 2014 г., след като САЩ и Европейският съюз наложиха санкции на Русия заради анексирането на Крим и подкрепата за проруския сепаратизъм в Източна Украйна. Navigator са спечелили 68 млн. долара приходи от партньорството си със \"Сибур\" от 2014 г. насам.79-годишният Рос очевидно не е бил подложен на подробна проверка във връзка с отношенията му с руснаците. Той е заявил пред американска етична комисия, че е запазил собствеността върху неизвестни холдингови дружества, но не уточнил дали също така ще запази техните дялове в Navigator и техния доходоносен договор в Русия.Личните бизнес дела на Рос се появиха в Paradise Papers, находка от милиони изтекли офшорни документи, с които са се запознали от \"Гардиън\", от Международния консорциум на разследващите журналисти и др. медии и разследващи организации. Преди са били разкривани връзки на Уилбър Рос с руски финансови институции, които повдигнаха въпроси относно избора на Тръмп да го назначи за ръководител на търговското министерство на САЩ.Анализатори изтъкват, че отношенията на Рос с руски компании будят тревога. Даниел Фрайд, който е бил помощник държавен секретар за Европа и Евразия при управлението на бившия американски президент Джордж Буш, посочва, че връзката на Рос с \"приятелите на Путин\" заплашва да подкопае санкциите на САЩ срещу Русия.\"Не разбирам защо някой би решил да съхрани този вид взаимоотношения, заемайки висша правителствена позиция\", подчерта Фрайд и допълни: \"Какво си мисли той?\"Питър Харел, високопоставен служител на Държавния департамент при управлението на бившия американски президент Барак Обама, който е работил по санкциите срещу Русия, отбеляза: \"Аз съм откровено изненадан. Може би не трябва да бъда, имайки предвид, че с тази администрация изглежда да изскача руснак от всеки шкаф.\"Тези разкрития се случват, след като се задълбочават разследванията за намесата на Русия в президентските избори в САЩ през 2016 г. Конгресът и Робърт Мюлър, специалният прокурор, разследват възможен таен сговор между предизборния щаб на Тръмп и Москва. Рос отхвърли твърденията за колаборация с Русия като \"слух и намеци\".Участието на Рос и Шамалов в корабната компания датира от 2011 г. Шамалов е син на Николай Шамалов, един от най-старите приятели на Путин от Санкт Петербург, където Путин е работил в кабинета на кмета. Той се е оженил за Катерина в тайна церемония през февруари 2013 г.", "date": "2017.11.06", "title": "Министърът на търговията на Тръмп с \"дебели\" бизнес връзки със семейството на Путин "}
{"url": "https://news.bg/world/britanskata-kralitsa-skatala-milioni-liri-v-ofshorki.html", "text": "Британската кралица Елизабет II скътала милиони британски лири в офшорна зона като Каймановите острови.Информацията излезе наяве след публикуването на Paradise Papers - документи, които разкриват тайни около финансите на влиятелни политици, спортисти, музиканти, корпорации и други, съобщават световни агенции.Разкритията за първи път показват как кралицата и други членове на кралската фамилия са държали и продължават да държат инвестиции чрез фондове, които са свързани с различни бизнеси, включително компании като Threshers и BrightHouse, които са критикувани, че експлоатират хиляди бедни семейства и уязвими групи от хора.Кралицата е инвестирала 10 милиона паунда в офшорни сметки. Те са на Каймановите острови и на Бермудските острови от 2004-2005 г.Става въпрос за пари, които е спечелила от недвижимото си имущество благодарение на принадлежащото й херцогство Ланкастър (The Duchy of Lancaster), където има имоти за 519 милиона паунда.Според британски медии обаче операциите не са незаконни и няма предположения, че кралицата не си е плащала данъците. Но въпросът е дали трябва монархът да инвестира в офшорни компании.Изтеклата информация показва, че кралицата е използвала офшорни фондове, които подпомагат британски инвеститори да не плащат данъци в САЩ за притежанията си.", "date": "2017.11.06", "title": "Британската кралица скътала милиони лири в офшорки"}
{"url": "https://news.bg/crime/sadyat-22-godishen-za-opit-za-ubiystvo-i-narkotitsi-v-razgrad.html", "text": "22-годишният Владислав. В. от Дулово е привлечен като обвиняем от Окръжната прокуратура в Разград за опит за убийство на 17-годишната си приятелка и за държане на наркотични вещества. С постановление на наблюдаващия делото прокурор младежът е бил задържан за срок до 72 часа за осигуряването му пред съда по искане за вземане мярка за неотклонение, след като бил установен и задържан като извършител на опита за убийство. При последвалия обиск полицейските служители открили във Владислав и наркотични вещества.До магазин \"Била\" в Разград 22-годишният младеж, който е с чисто съдебно минало, извадил нож и нанесъл няколко удара на 17-годишна ученичка. Момичето било негова приятелка.Въпреки че все още учело, започнало да работи като сервитьорка в Разград. Пострадалата ученичка е настанена в болницата с опасност за живота.", "date": "2017.11.06", "title": "Съдят 22-годишен за опит за убийство и наркотици в Разград"}
{"url": "https://news.bg/crime/3-mesetsa-zatvor-poluchi-27-godishen-shofyor-karal-na-amfetamini.html", "text": "Наложено е ефективно наказание на шофьор, управлявал лек автомобил след употреба на амфетамин.Съдът е одобрил споразумение, сключено между Районна прокуратура - Мездра и защитата на 27-годишния П. Иванов, който се е признал за виновен за извършено от него престъпление.Около 14:30 ч. на 30 юни, на ул. \"Александър Стамболийски\" в Мездра, осъденият Иванов управлявал лек автомобил \"Фолксваген\" след употреба на наркотични вещества. По надлежния ред - с извършена съдебно-химическа (токсилогична) експертиза било установено, че водачът е шофирал под въздействие на амфетамин.Наложеното на Иванов наказание е три месеца \"лишаване от свобода\" при първоначален \"общ\" режим и лишаване от право да управлява МПС за срок от дванадесет месеца.", "date": "2017.11.06", "title": "3 месеца затвор получи 27-годишен шофьор, карал на амфетамини"}
{"url": "https://news.bg/int-politics/puchdemon-nahoka-ispaniya-boreyki-se-sreshtu-ekstraditsiyata-si-ot-belgiya.html", "text": "Сваленият от власт президент на Каталуния Карлес Пучдемон разкритикува остро Испания в първия си коментар онлайн, след като беше освободен от ареста в Белгия, където той се бори срещу екстрадирането си в Испания за предполагаем заговор за бунт в Каталуния, съобщава \"Асошитейтед прес\".Пучдемон написа в профила си в \"Туитър\": \"Свободен и без гаранция.\" Той допълни, че \"нашите мисли са с другарите, несправедливо арестувани от държава, която се отклонява изключително много от демократичните практики\".Съдия в Брюксел вчера освободи Пучдемон и четирима негови близки сепаратистки съюзници при условие, че останат в Белгия и присъстват на съдебни заседания по казуса.Петимата избягаха в Белгия, след като испанските власти ги уволниха на 28 октомври за стремеж към отцепване на Каталуния от Испания. Деветима други отстранени членове на каталунското правителство по същия казус бяха изпратени в затвор в Мадрид, осем от които без гаранция, докато разследването продължава.", "date": "2017.11.06", "title": "Пучдемон нахока Испания, борейки се срещу екстрадицията си от Белгия"}
{"url": "https://news.bg/crime/varnaha-na-rabota-shefa-na-ohranata-v-aets-kozloduy.html", "text": "Върнаха на работа отстранения шеф на охраната в АЕЦ \"Козлодуй\" Пешко Караджов, съобщи Нова телевизия.Районният съд в Козлодуй е върнал на работа Караджов, след като той беше уволнен заради скандален видеоматериал, в който заплашва полицай. Според решението на съда Караджов е отстранен от работа незаконно и той трябва да бъде възстановен на поста си, както и да получи обезщетение в размер на близо 16 000 лв. Съдът разпореди и шефът на охраната в ядрената централа да получи сумата по съдебните разходи, която възлиза на 1 700 лв.Припомняме, заради скандалния клип, който бързо се разпространи в интернет пространството, последваха и други уволнения. Полицаят Цецо Благоев, който разпространи видеоматериала, също загуби работата си. Тогава беше уволнени и шефът на областната дирекция на МВР във Враца Димитър Газибарски.Относно записа: Видеоматериалът е от месец февруари и е направен в полицейското управление на Козлодуй. До него се стигнало след като приятел на Караджов е бил хванат да шофира след употребата на сериозно количество алкохол. В колата бил и самият Караджов, който придружил приятеля си до ареста. В управлението полицаят започнал да пише акт на неправомерния водач, а от своя страна Караджов, който също бил видимо почерпен, започнал да ругае и заплашва полицая.Случаят бързо придоби популярност и се стигна до намесата на премиера Бойко Борисов и енергийният министър Теменужка Петкова, а шефът на охраната в ядрената централа .Относно полицая Цецо Благоев, който разпространи видеото: Цецо Благоев е служител на полицейското управление в Козлодуй. Той получил видеоматериала, след като някой го подхвърлил пред врата му. Първо полицаят подал сигнал до прокуратурата, в който обяснил твърденията си. От прокуратурата обаче отказали да образуват досъдебно производство, а Караджов е бил наказан със забележка от ръководството на АЕЦ \"Козлодуй\".Тогава полицаят решил да разпространи клипа. По думите му след като случаят е бил раздухан в началото на настоящата година, в структурите на управлението е започнал \"лов на вещици\". Скандалът достигнал апогея си - Пешко Караджов е освободен от поста си като шеф на охраната в ядрената централа. Вследствие на проверка, установяваща незадоволително състояние на областното полицейско управлението във Враца, е отстранен и директорът на полицията .Относно уволнението на Димитър Газбирски: Припомняме, против уволнението на Газибарски се обявиха множество жители на областния град, които излязоха на няколко протеста в негова подкрепа. По време на протестите вътрешният министър Валентин Радев обясни, че уволнението на Газибарски няма нищо общо със скандала в Козлодуй. В преписката на досъдебното производство обаче се посочва, че въпросният клип е бил предоставен за проверка на ръководните служители на областната дирекция на МВР във Враца. Те не искали да го вземат, което според полицая Благоев пряко комуникирало с уволнението на Газибарски.Относно решението на съда да върне на работа шефа на охраната в АЕЦ \"Козлодуй\" Пешко Караджов: Уволненият полицай Цецо Благоев, разпространил скандалното видео, обясни, че вижда нередности както във възстановяването на Караджов на длъжност, така и в исканата крупна сума за обезщетение. По думите му съдът решил така, защото Караджов вече е бил наказан веднъж за същото провинение и защото от него не било поискано писмено обяснение за клипа. Не става ясно обаче дали първото наказание на Караджов отговаря на българското законодателство, имайки предвид, че то е било наложено от ръководството на ядрената централа, а не от правораздаващ орган.Уволненият полицай не съжалява, че е публикувал видеоматериала. Той подчерта, че клипът е пуснат в социалната мрежа не срещу Пешко Караджов, а в защита на полицаите от районното управление в Козлодуй, които били подложени на непрекъснат натиск отгоре.Бившият и нов шеф на охраната в АЕЦ \"Козлодуй\" Пешко Караджов е отказал коментар по темата пред Нова телевизия. Пред bTV обаче той е посочил, че е доволен от съдебното решение. По думите му той е бил записан нарочно. Караджов се казани и да търси отговорност на бившия полицейски шеф към ядрената централа Аспарух Максимов, както и на неговия подчинен Цецо Благоев.Благоев пък обясни, че според него вина имат служители на МВР, които към момента на проверката не са предали въпросния клип, а са го прикрили. Според него ако клипът е бил приобщен, резултатите нямаше да са такива.Премиерът Бойко Борисов, по чиято заръка Караджов беше отстранен, си спомни за случая, но отказа да го коментира. По думите му той не може да си позволи да коментира съдебно решение, защото веднага последвала реакция. Премиерът пренасочи въпроса към магистратите, споделяйки, че след делото на Волен Сидеров не коментира решения на съда.Решението на Районния съд в Козлодуй не е окончателно и може да се обжалва.", "date": "2017.11.06", "title": "Върнаха на работа шефа на охраната в АЕЦ \"Козлодуй\""}
{"url": "https://news.bg/world/narediha-na-kitayskata-armiya-palna-loyalnost-kam-lidera-si-dzinpin.html", "text": "На китайската армия е наредено да положи клетва за пълна лоялност към президента Си Дзинпин, докато паравоенна полиция буквално възпява отдадеността си към лидера на азиатския гигант, информира АФП.Агенцията отбелязва, че така Дзинпин допълнително утвърждава мястото си на най-влиятелния лидер на страната от десетилетия.Най-голямата армия в света трябва да бъде \"\", се казва в нови указания, издадени от Централната комисия за отбрана и съобщени от китайската агенция \"Синхуа\".Армията на Китай съставлява около 2 милиона души и технически е свързана с Комунистическата партия, а не с държавата.Комисията призовава военнослужещите да бъдат предани на Си, което според АФП показва докъде се разпростира властта на президента на азиатската държава.Политическата философия на Си - Мислите на Си Дзинпин - също трябва да са ръководство за подсилване на въоръжените сили, допълва \"Синхуа\".\"\", пояснява медията, позовавайки се на указанията.В неделя Народната въоръжена полиция на Китай - паравоенни сили към военната комисия, разпространи песента \"Бъди добър войник на председателя Си\".Близо половин век армията изпълняваше \"Бъди добър войник на председателя Мао Дзедун\".Си стана председател на военната комисия след идването си на власт през 2012 г., а през 2016 г. получи новата титла главнокомандващ на обединените въоръжени сили.", "date": "2017.11.06", "title": "Наредиха на китайската армия пълна лоялност към лидера Си Дзинпин"}
{"url": "https://news.bg/politics/simeonov-brani-rozata-damastsena-pred-kitay.html", "text": "Вицепремиерът Валери Симеонов постави въпроса и поиска съдействие от страна на китайския посланик г-н Хайджоу относно казуса с вноса в Китай на български хранителни продукти със съдържание на роза Дамасцена, който породи притеснения за българските производители-износители в Китай.Неотдавна стана ясно, че през март 2010 г. Департаментът по стандарти за безопасност на храните, изследване и оценка на Националната здравна програма към Националната комисия за здраве и семейно планиране на Китайската народна република е приел и публикувал допълнителен списък с разрешените съставки за хранителни продукти в Китай.Документът представлява т. нар. \"положителен списък\" на традиционно неядливи субстанции, които могат да бъдат влагани в хранителни продукти. Това създаде сериозни притеснения, че всичко, което не фигурира в него, не може да бъде добавяно в хранителни продукти и разпространявано на китайския пазар.Посланик Хайджоу пое ангажимент да проучи процедурата с китайските власти и да съдейства за включването на сорта роза Дамасцена в списъка. Вицепремиерът Симеонов поиска това да стане в най-кратък срок.Страните изразиха обща позиция, че българските производители и търговци, изнасящи в Китай, нямат основание за безпокойство по отношение на износа на разрешените и до момента хранителни продукти, включващи съставки от роза.", "date": "2017.11.06", "title": "Симеонов брани розата Дамасцена пред Китай"}
{"url": "https://news.bg/society/klas-prosluzheno-vreme-pak-skara-sindikati-i-rabotodateli.html", "text": "Не ви вярваме, скочиха синдикатите на работодателите. КТ \"Подкрепа\" събра бизнеса, за да се споразумеят за клас прослужено време. Според Димитър Манолов много безсмислени дебати са се провели до този момент, но и сега той не е убеден, че ще се постигне съгласие.Ваня Григорова от КТ \"Подкрепа\" представи международния опит в прилагането на клас прослужено време. По думите й у нас няма добавка от 12% върху заплатата, както твърдят работодателите. От публичните отчети на фирми става ясно, че добавката е под 2%. В допълнението към заплатата се оказва, че влизат, освен класът, и други добавки за извънреден труд, за нощен труд и др.Според Григорова оценката, както настоява бизнесът, да е основана на ефективността е субективна. Синдикалистката заяви, че бонус за ефективност едва ли ще има, ако шефът е сърдит, например.Едновременно с това добавка за трудов стаж се прилага в множество държави, отчете Григорова. Когато търсиш стока, която да отговаря на изискванията ти и искаш подобрени характеристики, се налага да платиш за нея, категорична беше Григорова, посочвайки като подобрена характеристика факта, че като цяло работодателите търсят работници с опит в сферата.С изявленията на синдикалистите кръстоса шпага Теодор Дечев от АИКБ. Той посочи, че клас прослужено време има във Венецуела, Боливия и Камбоджа, а в САЩ има в армията и в държавните пощи. В Шотландия също има бонуси за личните лекари, но има недоволство срещу това.\"Не искаме отмяна на клас прослужено време с проклятие\", отсече Дечев, като обясни, че налаганият на ангро по този начин клас има място в държавните учреждения, където именно такъв няма.Дечев недоумява защо темата предизвиква толкова много палене и у едните, и у другите.Никой не иска премахване на класовете въобще, изтъкна Дечев и посочи, че класът, както настоява АИКБ, трябва да се определя през колективните трудови договори.Представителят на КНСБ Асия Гонева също се ядоса. По думите й нейният синдикат не се интересувал къде какво има по света, а какво се случва у нас. Бизнесът, според нея, в последните пет години не може да се похвали с подписан колективен трудов договор.Предвидимост и сигурност, трябва да има за работниците, според Гонева. По думите й емисари на бизнеса обикалят по предприятията да забраняват подписване на КТД.Без работниците няма как да вървим напред, подчерта Гонева и настоя да седне на преговори.\"Братя, нямаме ви доверие, а ви нямаме доверие, защото сме лъгани в годините\", обърна се синдикалистката към работодателите.", "date": "2017.11.06", "title": "Клас „прослужено време“ пак скара синдикати и работодатели"}
{"url": "https://news.bg/int-politics/globalni-pregovori-v-germaniya-za-prilaganeto-na-parizhkoto-sporazumenie-za-klimata.html", "text": "Дипломати и екоактивисти се събраха в Германия за двуседмични преговори за прилагане на Парижкото споразумение за борба с климатичните промени, съобщава \"Асошиейтед прес\".Екологични организации проведоха протестни демонстрации в западния германски град Бон и в района на намираща се в близост въгледобивна мина преди срещата, за да подчертаят, че Германия продължава да използва силно замърсяващите изкопаеми горива.23-тата конференция на страните, или COP23, се открива днес от премиера на островната държава Фиджи. Тихоокеанският остров вече страда от последиците от глобалното затопляне.Преговарящите ще се съсредоточат върху разработването на някои от техническите детайли на Парижкото споразумение, сключено в края на 2015 г., което цели да ограничи глобалното затопляне до 1,5 градуса по Целзий до края на столетието.Въпреки че американският президент Доналд Тръмп изрази скептицизъм, неотдавнашен доклад на американското правителство заключи, че съществуват сериозни доказателства, че климатичните промени са предизвикани главно от човешката дейност.", "date": "2017.11.06", "title": "Глобални преговори в Германия за прилагането на Парижкото споразумение за климата"}
{"url": "https://news.bg/press/karakachanov-poiska-prokuraturata-da-se-samosezira-za-lyutvi-mestan-davame-na-sinditsite-sposob-da-varnat-ograbenoto-ot-ktb.html", "text": "Спор. \"Сега\":Каракачанов поиска прокуратурата да се самосезира за Лютви Местан Вицепремиерът Красимир Каракачанов призова прокуратурата да се самосезира във връзка с изказване на лидера на партия ДОСТ Лютви Местан отпреди няколко дни, че България официално трябва да признае съществуването на турско етническо малцинство, предава БНТ. Пред националното радио Каракачанов посочил, че в Конституцията ни не се говори за колективни права на религиозни и етнически общности. ТЕЛК. \"Дума\":Решенията на ТЕЛК намалели наполовина От 133 251 през 2004 г. издадените ТЕЛК-ови решения на хора над 16 г. са намалели на 56 656 през 2016 г. Въпреки това управляващите се оплакват от растящия брой на инвалидните пенсии, а данните от НОИ показват, че от 2000 до 2016 г. разходите за тях се увеличили около 7 пъти.Нова Концепция за реформиране на експертизата на работоспособността внесе на 31 октомври в парламента социалният министър. Ще има 2 комисии. Едната ще оценява здравословното състояние на хората, а втората ще е към НОИ. Експертизата на работоспособността ще установява физическите и умствени способности и възможността на човек да работи. Тя ще важи до 5 години, а при дефинитивни състояния ще е пожизнена. КТБ. \"Монитор\":Даваме на синдиците способ да върнат ограбеното от КТБЦелта на промените в Закона за банковата несъстоятелност е да се даде правен способ на синдиците на КТБ по-ефективно да попълнят масата по несъстоятелността на банката с разграбените активи.Това обясни в интервю за БНР зам.-председателят на ПГ на ДПС и член бюджетната комисия Йордан Цонев. Заедно с колегата си и наш издател Делян Пеевски и Хамид Хамид, Цонев е един от вносителите на поправките, насочени срещу вторичното разграбване на фалирания от Цветан Василев трезор. По думите му целта е да се предостави на синдиците способ да се възстановят достатъчно средства, за да се върнат парите \"взети от държавата и хората\". Fake news.\"24 Часа\":\"Гъделнюз\" се шегува за турски танкове у нас, кои сайтове се хванахаСатиричният сайт \"Гъделнюз\" се пошегува с плашеща измислена \"новина\": 82 танка \"Алтай\" и малко над 800 войници и офицери на турската армия са били у нас на традиционно военно учение между Тополовград и река \"Каменна река\". Учението трябваше да продължи 9 дни, но вече 4 дни след края му, турските войски не искат да си тръгнат.", "date": "2017.11.06", "title": "Каракачанов поиска прокуратурата да се самосезира за Лютви Местан; Даваме на синдиците способ да върнат ограбеното от КТБ"}
{"url": "https://news.bg/crime/ubitiyat-v-pavlovo-sin-na-direktorkata-na-joan-matev.html", "text": "Убитият в столичният квартал \"Павлово\" вчера мъж се оказа неочаквано свързан с убийството в Борисовата градина преди 2 години. Това съобщи \"24 Часа\", като се позова на свои източници. Според информацията, 51-годишният мъж е син на директорката на частната гимназия \"Езиков свят\".В това училище е учил Йоан Матев, обвиняем за убийството на 15-годишния Георги Игнатов в Борисовата градина преди 2 години. Той бе задържан година и половина след деянието и ръководството на училището бе сред обвинените, че е наясно с извършеното от него престъпление и съзнателно го е прикривало. През това време младият мъж е взел мерки, за да промени външността си така, че да не бъде разпознат като тичащото момче от видеото, разпространено от полицията след убийството. През октомври съдът не уважи молбата на Матев за по-лека мярка за неотклонение. Обвиненият остава в ареста.", "date": "2017.11.06", "title": "Убитият в \"Павлово\" - син на директорката на Йоан Матев?"}
{"url": "https://news.bg/world/paradise-papers-novi-skandalni-razkritiya-za-finansite-na-polititsite.html", "text": "Нов скандал, подобен на \"Панама пейпърс\" гръмна вчера. Този път той е обединен от името \"Парадайз пейпърс\" и отново разкрива тайни около финансите на влиятелни политици.Международният консорциум за журналистически разследванияповече от 13 млн. документа, свързани със 120 политици от различни държави. Върху разследването са работили 380 журналисти от 67 страни, участват 95 медийни партньори. Основно място заема \"Зюддойче цайтунг\". Документите предстои да бъдат допълвани от следващи публикации. Те са договори, писма и много други, някои от които са от преди 50 години.  Те разкриват данни за офшорни сметки на известни лица от политиката. Изплуват имената на британската кралица Елизабет Втора, президентите на САЩ и Русия Доналд Тръмп и Владимир Путин, канадския премиер Джъстин Трюдо и други. Те се оказват замесени чрез членове на администрацията им или техни роднини, които управляват тези сметки. Компании като Apple, Nike и Uber също се оказват сред желаещите да пестят данъци чрез подобни схеми. Звезди на спорта и шоубизнеса допълват \"черния списък\" с търсещи \"данъчен рай\".Припомняме, че \"Панама пейпърс\" коства постовете на редица политици и доведе до дебат относно вратичките в законите, даващи възможност да се избягва плащаето на данъци и начините това да се криминализира. ", "date": "2017.11.06", "title": "Paradise papers - нови скандални разкрития за финансите на политиците "}
{"url": "https://news.bg/world/puchdemon-osvoboden-ot-sada-nyama-pravo-da-napuska-belgiya.html", "text": "Каталунският лидер Карлес Пучдемон е бил освободен от съда в Брюксел. Той обаче няма право да напуска Белгия без разрешението на съда, предаде АФП.Трябва да предостави адреса, на който се намира и да оказва пълно съдействие на властите.Решението на съда не може да се обжалва. Припомняме, че той се предаде на полицията 15 часа по-рано. Заедно с него са и четирима бивши министри. В Белгия Пучдемон се намира след уволнението си от Мадрид. Там сепаратистът нае адвокат, известен като защитник на членове на баската организация ЕТА. Белигия обяви, че няма намерение да му предоставя убежище. Самият Пучдемон е готов да се завърне в Испания, ако му се гарнтира справедлив процес. На 3 ноември испанският съд издаде европейска заповед за арест на Пучдемон. Това стана, след като той не се яви, за да бъде разпитан по повдигнатите му обвинения за измяна, разхищение на държавни средства и преврат.В края на октомври испанският премиер Мариано Рахой наложи пряко управление върху Каталуния. Той разпусна регионалния парламент и свика предсрочни местни избори за 21 декември.Испанската прокуратура поиска от съдия от Върховния съд да вкара в затвора осмина от деветимата уволнени членове на каталунското правителство, които се явиха за разпит. Сред тях са вицепрезидентът, вътрешният министър, външният министър и правосъдният министър.", "date": "2017.11.06", "title": "Пучдемон освободен от съда, няма право да напуска Белгия "}
{"url": "https://news.bg/weather/oblachno-v-iztochnite-rayoni-slanchevo-na-zapad.html", "text": "Седмицата започва с предимно облачен понеделник в източните райони на страната, съобщават от НИМХ на БАН. Западните ще се радват на слънчево време. Сутринта в низините и котловините ще има мъгла на места. След обяд се очаква слаб вятър от изток-югоизток. Максималните температури ще са между 11 и 16 градуса. Атмосферното налягане ще е близко до средното за месеца. ", "date": "2017.11.06", "title": "Облачно в източните райони, слънчево на запад "}
{"url": "https://news.bg/world/poveche-ot-20-zaginali-i-30-raneni-pri-srazheniya-v-jemen.html", "text": "Повече от 20 души са загинали, а други 30 са били ранени при ожесточени сражения в Аден, Йемен, предаде \"Синхуа\". Сблъсъкът е бил между части на армията и бойци на \"Ислямска държава\".Съобщава се за самовзривили се ислямисти, което е довело до големия брой убити и ранени. Очевидци споделят за продължаващи експлозии и стрелба. Армията е наложила контрол, но предстои освобождаване на заложници. Най-малко 10 000 са жертвите на военния конфликт в страната. Продължава настъплението на холерата, като здравните власти регистрират по 5000 случаи на ден. ", "date": "2017.11.06", "title": "Повече от 20 загинали и 30 ранени при сражения в Йемен "}
{"url": "https://news.bg/int-economics/tramp-iska-po-svobodna-targoviya-s-yaponiya-abe-nastoyava-za-natisk-nad-kndr.html", "text": "Президентът на САЩ Доналд Тръмп настоява за свободно и балансирано търговско партньорство с Япония след десетилетия на \"масивни търговски дефицити\" и коментира, че отношенията с близкия съюзник Токио са \"по-добри, от всякога\", съобщава \"Ройтерс\".\"Съединените щати претърпяха огромни търговски дефицити в ръцете на Япония в продължение на много, много години\", коментира Тръмп в началото на среща с японски и американски бизнес лидери на втория ден от 12-дневното си азиатско пътуване, което се съсредоточава както върху търговията, така и ядрените и ракетните програми на Северна КореяАбе коментира, че е време да се упражни максимален натиск върху Северна Корея и е съгласен с президента на САЩ Доналд Тръмп, че Китай трябва да играе по-голяма роля в овладяването на Пхенян и КНДР да се откаже от своите оръжейни програми.Пред репортери Абе допълни, че Япония подкрепя позицията на Тръмп, че всички опции са на масата, когато става въпрос за справяне със Северна Корея.Японският премиер Шиндзо Абе в началото на работен обяд с Тръмп изказа \"сърдечните си съболезнования\" заТръмп похвали Япония за закупуването на американско военно оборудване, което според него е \"най-доброто военно оборудване в света\", но добави, че \"много милиони автомобили се продават от Япония в Съединените щати, докато почти никакви коли не излизат от Съединените щати към Япония\".\"Искаме свободна и реципрочна търговия, но сега нашата търговия с Япония не е безплатна и не е реципрочна и знам, че ще бъде и ние започнахме вече този процеса\", каза Тръмп. \"Не се съмнявам, че това се случи бързо и много приятелски\", допълва той.По-късно, в началото на официалните си разговори, Тръмп коментира пред Абе, че двете страни \"имат огромен напредък\" както в търговията, така и в Северна Корея - другата цел на пътуването на американският президент.Тръмп заяви, че Вашингтон иска да превърне САЩ в най-атрактивното място за наемане, инвестиране и развитие.Япония има търговски излишък от 69 млрд. Долара със Съединените щати миналата година, според Министерството на финансите на САЩ. Съединените щати бяха вторият по големина търговски партньор на Япония след Китай, а Япония беше четвъртият по големина пазар за износ на стоки в САЩ през 2016 година.", "date": "2017.11.06", "title": "Тръмп иска по-свободна търговия с Япония, Абе настоява за натиск над КНДР"}
{"url": "https://news.bg/int-economics/ikonomicheskiyat-i-biznes-klimat-v-es-dostigat-nov-vrah.html", "text": "Индексът на икономическия климат за еврозоната достигна нов връх. Той се повишава от 35,2 пункта до 37,0 през четвъртото тримесечие на 2017 г., достигайки най-високото си ниво от есента на 2000 г., показва проучван на института \"Ифо\" за икономически изследвани към мюнхенския университет.Експертите оценяват сегашната икономическа ситуация като значително по-добра, но икономическите им очаквания се понижиха леко. Възходът в еврозоната ще продължи и през следващите месеци, но се очаква малко да се понижи тласъкътЕксперти в почти всички големи страни от еврозоната оценяват текущата си бизнес ситуация като по-добра. Във Франция положителните и отрицателните оценки за пръв път от третото тримесечие на 2007 г. са над нула. Експерти в Холандия почти единодушно оценяват сегашната бизнес ситуация като добра.Германия е единствената страна, в която се усеща малко отслабване на тези параметри. По отношение на очакванията, незначителният спад се дължи основно на Испания и Австрия.В Италия, икономическите перспективи се увеличават значително. Прогнозите на експертите за темпа на инфлация за тази година в еврозоната като цяло остават непроменени на 1,5%. В средносрочен план (през 2021 г.) експертите очакват инфлацията да остане стабилна - 2,1%.С изясняването на икономическата перспектива участниците в проучването изразяват по-голяма увереност в правителствата си. По-малко експерти цитират политическата нестабилност и корупцията като икономически проблем. Това обаче не се отнася до Испания, където почти всички експерти смятат, че политическата ситуация е проблематична.Намалява броя на експертите в еврозоната, които описват търсенето като слабо, но обръщат внимание на проблема с липсата на иновации, недостигът на квалифициран персонал и нарастващото неравенство на доходите.", "date": "2017.11.06", "title": "Икономическият и бизнес климат в ЕС достигат нов връх "}
{"url": "https://news.bg/crime/alo-izmamnitsite-veche-se-predstavyat-za-boyko-borisov-i-sotir-tsatsarov.html", "text": "В най-новите сценарии за ало-измами вече се използват имената на премиера Бойко Борисов и на главния прокурор Сотир Цацаров. Това заяви пред Нова телевизия говорителят на главния прокурор Румяна Арнаудова.Според Арнаудова измамниците се представят за премиера или главния прокурор, обяснявайки, че те лично ръководят полицейска операция. Арнаудова предупреди хората да не вярват на телефонни обаждания, според които Борисов и Цацаров лично ръководят полицейска акция за разкриване на измамници. По думите ѝ това е най-новата схема за измама.Говорителят на главния прокурор призна и че тя лично е ставала два пъти обект на схема на телефонни измамници. Измамниците опитали да прекарат Арнаудова преди около година. И двата пъти ало-измамниците се обаждали в прокуратурата - веднъж на мобилен и веднъж на стационарен телефон. Арнаудова обясни и че не се е хванала на измамните схеми.По думите ѝ първият път ало-измамниците се представили за племенницата на говорителя на главния прокурор. \"Когато ми се обадиха, ми казаха: \"Лельо, ти ли си?\" И аз отвърнах: \"Да, аз съм\", обясни Арнаудова. После \"племенницата\" на Арнаудова обяснила, че е претърпяла пътнотранспортно произшествие. Тогава Арнаудова се усетила, че става въпрос за измама, защото племенницата ѝ била ученичка. \"Опитах се да играя играта, за да помогна в полицейското разследване, но те се усетиха, че аз не поддавам и прекратиха комуникацията\", допълни говорителят на Сотир Цацаров.Вторият път, когато схемаджиите се опитали да преметнат Арнаудва било по схемата \"помощ на близък, на който му предстои операция\". Измамниците обяснили на Арнаудова, че нейн близък е в болница и му предстои операция, за която трябва тя да предостави съответната сума. Говорителят на главната прокуратура не се хванала и този път. Тя отново се опитала да съдейства за установяването на измамниците, но телефонното обаждане не можело да се проследи, което попречило на разследването.Стана ясно още, че по официални данни от началото на настоящата 2017 година ало-измамниците са задигнали около 5 млн. лв. На телефон 112 официални са подадени 11 000 сигнала за измама. Регистрираните в полицията случаи на такава измама са 645, а разкритите случаи - 89.Припомняме, МВР организира серия от срещи между разследващи полицаи и граждани в София. Срешите целят възрастните хора да се запознаят по-обстойно с схемите за ало-измами. На първата такава среща, която се проведе в Четвърто районно управление в София, стана ясно, че по данни на МВР през настоящата година телефонните измамници са задигнали около 1 млн. лв.", "date": "2017.11.06", "title": "Ало-измамниците вече се представят за Бойко Борисов и Сотир Цацаров"}
{"url": "https://news.bg/politics/za-bsp-votat-na-nedoverie-e-test-za-vsichki-opredelyashti-se-kato-opozitsiya.html", "text": "\"Вотът на недоверие към правителството е тест към всички политически сили, които се заявяват като опозиция. За тези 6 месеца управление и Воля, и ДПС, във важни гласувания, подкрепиха управляващото мнозинство\", коментира пред БНТ депутатът от БСП, Станислав Владимиров.По думите му след разговорите с тези политически сили ще се прецени в кой сектор да бъде поискан вот на недоверие. \"Корупцията е най-големият бич за нашето общество. Няма изследване или доклад, свързан с корупцията от ЕК, в който България да не се посочва като най-корумпираната държава в Европа\", заяви Владимиров.\"От години управлява ГЕРБ и няма как те да не носят отговорност и вина за несправянето с корупцията\", подчерта Владимиров. Според него предложението им да се създаде орган, който механично да събира други, няма да реши проблемите с корупцията. Владимиров коментира, че друг проблемен сектор е здравеопазването. \"Ние сме най-болната нация в Европа. Получаваме най-лошата помощ. Изчезват болници, не само в малки общини, а и в областните ни центрове. Почти няма болници в Родопите\", посочи той. Според него е нужна промяна в модела на здравеопазване и ако той не се промени, отново ще има смяна на министри в здравеопазването.", "date": "2017.11.06", "title": "За БСП вотът на недоверие е тест за всички определящи се като опозиция"}
{"url": "https://news.bg/politics/glavchev-e-kategorichen-che-votat-na-nedoverie-shte-se-othvarli.html", "text": "Не е ясна темата на вота на недоверие, който ще внесе БСП и той ще бъде отхвърлен, категорично заяви пред БНТ председателя на Народното събрание Димитър Главчев. Той допълни, че мнозинството в парламента е стабилно.\"Ще бъде отхвърлен вота на недоверие. Не знаем още каква ще е темата му. Наистина в началото казаха корупция, която тема малко не приляга на БСП. Защото в предишното 43-то Народно събрание обсъждахме отново приемане на антикорупционния закон, единствено от ГЕРБ, Реформаторския блок и патриотите подкрепихме на първо четене\", коментира Главчев.\"Подозирам, че отново колегите от \"БСП за България\" няма да бъдат зад този антикорупционен закон и то единствено по причината, че не е удовлетворено искането им кой да назначава ръководителя на органа, който ще се занимава с това. И другото искане, че трябва да има разследващи функции този орган. И двете неща са в противоречие с действащото законодателство\", коментира председателят на Народното събрание.", "date": "2017.11.06", "title": "Главчев е категоричен, че вотът на недоверие ще се отхвърли"}
{"url": "https://news.bg/int-politics/sauditska-arabiya-blokira-dostapa-po-vazduh-more-i-zemya-do-jemen.html", "text": "Военна коалиция, ръководена от Саудитска Арабия временно ще затваря всички въздушни, сухопътни и морски пътища до Йемен, за да спре потока на оръжие от Иран към бунтовниците хуси, съобщава държавната информационна агенция СПА, цитирана от \"Ройтерс\". която коалицията описва като \"опасна ескалация\" от подкрепяните от Иран милиции хуси, които контролират голяма част от Йемен.Коалицията и американският президент Доналд Тръмп обвиняват Иран за атаката, но ръководителят на революционните гвардия на Иран отрече обвиненията в неделя, като отхвърли обвиненията на Тръмп като \"клевети\".Балистичната ракета беше прихваната от противовъздушната защита на Саудитска Арабия и беше свалена до летището в Рияд, без да причини жертви.\"Командването на коалиционните сили реши временно да затвори всички йеменски въздушни, морски и сухоземни пристанища\", се казва в изявление и допълват, че хуманитарните доставки и помощи ще продължат да имат всякакъв достъп до Йемен.Организацията на обединените нации и организациите за международна помощ многократно са критикували коалицията за блокиране на достъпа, особено на северната част на страната, контролирана от бунтовниците.В гражданската война в страната са загинали най-малко 10 000 души и е предизвикана тежка хуманитарна криза в една от най-бедните нации в арабския свят. Повече от половин милион йеменци са заразени с холера и около седем милиона са на ръба на глада, според ООН.", "date": "2017.11.06", "title": "Саудитскa Арабия блокира достъпа по въздух, море и земя до Йемен"}
{"url": "https://news.bg/crime/ahmed-dogan-mozhe-da-se-varne-v-politikata-tvardyat-analizatori.html", "text": "Почетният председател на ДПС Ахмед Доган може да се върне в активната политика. Това заяви пред bTV най-близкият приятел на Доган проф. Димитър Тадаръков.Според Тадаръков участието на Доган в  по темата \"Вот на недоверие\" може да се тълкува по няколко начина. По думите му това може да остане един изолиран акт, но може и преплитането на държавата и управляващата партия да върнат Доган в активната политика.Според Тадаръков наличието на т. нар. \"гейтове\" в България са красноречиви, че у нас се виждат наченки на диктатура, а Ахмед Доган не обичал диктатурата. \"Не я обичаше по време на комунизма, няма как да я обича и ако се появи сега\", обясни той и допълни, че диктатурата се вижда именно при сливането на партийната политика на ГЕРБ с държавната власт.Относно темата \"Вот на недоверие\" Тадаръков обясни, че ДПС е показало последователност, след като от самото началото е заявило позицията си, че няма да застане зад правителство с участието на националистите от \"Обединени патриоти\".Стана ясно и че партията няма да подкрепи . \"Моето професионално мнение е, че това е един социалистически бюджет - на всекиго по нещо без никакво развитие\", заяви категорично Тадаръков.Тадаръков обясни още, че през годините Доган е бил разбиран погрешно. По думите му т. нар. \"обръчи от фирми\" и \"разпределянето на порциите\" не са сравними с \"непрекъснатите роднински участия в обществените поръчки\" у нас. Той също попита иронично защо не е получил нито една обществена поръчка докато Доган е бил част от управлението на страната.Въпреки личното мнение на Тадаръков, че е по-добре правителството да се задържи на власт, зам.-председателят на Народното събрание Нигяр Джафер заяви пред БНТ, че ДПС ще подкрепи вота на недоверие към правителството на ГЕРБ и патриотите. Според Джафер тази седмица ръководството на партията ще обсъди темата, но по нейно мнение секторите \"Сигурност\" и \"Здравеопазване\" винаги са \"плачели за вот на недоверие\".Според Джафер кризата в сектор \"здравеопазване\" се е задълбочила и в момента се намираме в безизходица. По думите ѝ само един човек знаел кой ще бъде бъдещият министър, било възможно и той да не е медицинско лице.Джафер коментира и . Според нея това е \"\", с който управляващите се опитват да си осигурят повече спокойствие. \"Нито пациентите ще получат по-качествено здравеопазване, нито работещите ще получат по-добро заплащане\", допълни тя.", "date": "2017.11.06", "title": "Ахмед Доган може да се върне в политиката, твърдят анализатори"}
{"url": "https://news.bg/world/nyama-postradali-balgarski-voynitsi-pri-raketen-obstrel-na-letishte-kandahar.html", "text": "Няма пострадали български военнослужещи при ракетния обстрел на летище Кандахар, Афганистан. Това се посочва в прессъобщение на Министерството на външните работи.Летището в Кандахар е било подложени на два ракетни обстрела. Това е станало през почивните дни.Първият ракетен обстрел на летището е било на 4 ноември, събота, около 1.37 часа местно време (или 23.07 часа на 3 ноември, българско време).Втората атака е била на 6 ноември, понеделник, около 1.38 часа местно време (или 23.08 часа на 5 ноември, българско време).И при двете атаки няма пострадали български граждани и военнослужещи.", "date": "2017.11.06", "title": "Няма пострадали български войници при ракетен обстрел на летище Кандахар"}
{"url": "https://news.bg/disasters/sauditski-prints-zagina-pri-razbivane-na-helikopter.html", "text": "Саудитският принц Мансур бин Мокрен е загинал, след като хеликоптерът, в който се е намирал, се е разбил близо до южната граница с Йемен, съобщават световните информационни агенции.Саудитският принц, който е бил заместник-губернатор на провинция Асир, е бил сред няколкото правителствени служители на борда на хеликоптера, който е паднал в областта Аир.Според местните медии властите са обиколили района след разбиването на машината.Катастрофата стана ден, след като балистична ракета, изстреляна от Йемен, беше прихваната от ПРО на Саудитска Арабия в района на летището на столицата Рияд.Саудитска Арабия и американският президент Доналд Тръмп обвиниха Иран за ракетното нападение. Саудитските власти предупредиха, че то би могло да бъде разглеждано като \"военно действие\".Катастрофата става и на фона на арестуването на 11 саудитски принцове, обвинени в корупция. ", "date": "2017.11.06", "title": "Саудитски принц загина при разбиване на хеликоптер"}
{"url": "https://news.bg/int-politics/tramp-otseche-sasht-poveche-nyama-da-tarpyat-provokatsiite-na-severna-koreya.html", "text": "Президентът на САЩ Доналд Тръмп обяви, че Вашингтон повече няма да търпи провокациите на Северна Корея, съобщават \"Ройтерс\", АП и \"Франс прес\".\"Извършване на забранени ядрени опити, изстрелване на ракети, прелитащи над Япония и застрашаващи сигурността на мирното население - САЩ повече няма да търпят подобно поведение от Северна Корея\", подчерта Тръмп на обща пресконференция с японския премиер Шиндзо Абе по време на посещението си в Япония.Американският държавен глава за пореден път посочи, че се разглеждат всички опции за разрешаване на проблема със Северна Корея.Тръмп подчерта, че ядрената програма на Пхенян е заплаха за цивилизования свят. \"Някои казват, че реториката ми е силна, но вижте какво се случи със слаба реторика през последните 25 години\", намекна американският президент.От своя страна Шиндзо Абе коментира, че Япония подкрепя политиката на Доналд Тръмп спрямо Северна Корея. По думите му, двамата с американския президент са стигнали до единно мнение, че е възможно военно решение на проблема с КНДР.Според него сега не е моментът за диалог с КНДР. \"Необходим е максимален натиск върху Северна Корея\", настоя японският премиер.Абе разкри, че Япония ще засили едностранните си санкции срещу КНДР с цел да се разреши проблемът с ракетната и ядрената ѝ програма, както и въпросът с отвлечените японски граждани.Токио ще замрази сметките на 35 частни лица и организации, уточни Абе.По думите му, заради проблемите около Северна Корея Япония ще купува повече различни въоръжения от САЩ и с тях ще може \"при нужда\" да сваля севернокорейски ракети.", "date": "2017.11.06", "title": "Тръмп отсече: САЩ повече няма да търпят провокациите на Северна Корея"}
{"url": "https://news.bg/world/tereza-mey-ne-se-angazhira-da-sazdade-registar-na-ofshorkite.html", "text": "Искаме хората да плащат данъчните си задължения. Това увери премиерът на Великобритания Тереза Мей във връзка с разкритите документи Paradise papers, пише \"Гардиън\".Мей поясни, че правителството ще продължи да се бори с агресивното укриване на данъци. Тя подчерта, че е постигнат напредък що се отнася до данъчната прозрачност.Премиерът разкри, че от 2010 г. са събрани допълнителни 160 милиарда лири от данъци., каза министър-председателят.Мей обаче отказа да се ангажира със създаването на публичен регистър на собствениците на офшорни компании.Запитана на ежегодна конференция на британската индустрия дали ще довърши предприетата от предшественика си Дейвид Камерън работа за създаването на нов прозрачен регистър, британският премиер отговори, че Великобритания е водеща в реформите.Лидерът на лейбъристите Джереми Корбин в същото време повтори ангажимента на партията за борба с укриването на данъци. Финансовият министър в сянка от Лейбъристката партия Джон Макдонъл призова за обществено разследване на укриването на данъци.Междувременно еврокомисарят по данъчните и финансови въпроси Пиер Московиси призна, че разкритията Paradise Papers показват необходимостта от предприемане на допълнителни мерки за справяне с укриването на данъци.Той написа в \"Туитър\", че е \"възмутен, но не е изненадан\" от разкритията., добави Московиси.", "date": "2017.11.06", "title": "Тереза Мей не се ангажира да създаде регистър на офшорките"}
{"url": "https://news.bg/bulgaria/avariya-ostavi-veliko-tarnovo-bez-parno-i-topla-voda.html", "text": "Авария остави без парно и топла вода жителите на Велико Търново, съобщава БНР. Неизправност по водопроводната мрежа е причината за проблемите.Аварията, която се случи вчера през деня е предизвикана от пробив на стар етернитов водопровод на ул. \"Никола Габровски\" в старата столица. Парното е спряно, защото авариралото ВиК съоръжение захранва паровата централа.От водоснабдителното дружество информираха, че ремонтът на участъка ще продължи до 20:00 часа днес. Така и топлоцентралата ще може да възстанови топлоподаването в града.", "date": "2017.11.06", "title": "Авария остави Велико Търново без парно и топла вода"}
{"url": "https://news.bg/society/75-ot-balgarite-ochakvat-izmami-pri-praznichnoto-pazaruvane.html", "text": "В началото на зимния сезон цели 75% от българите са сигурни, че в предстоящите празнични акции и намаления търговците ще са по-скоро некоректни към тях. Това сочат данни на социологическата агенция \"Галъп интернешънъл\" относно потребителските права.Според статистиката на \"Галъп\" над 5% от анкетираните посочват, че лично са ставали потърпевши на измама или фалшификация в интернет, а 6% посочват, че техни близки са ставали жертва при пазаруване онлайн. В числа това би означавало има над 300 хиляди българи, които твърдят, че са били потърпевши на измама или фалшификации в интернет. Отделно още толкова посочват, че техни близки са били подлъгвани.Резултатите от изследването на \"Галъп\" посочват и че българите повишават доверието си и привикват към институциите, към които могат да се обърнат при некоректни търговски практики. На въпроса кой защитава потребителските интереси в курортните места, 40% от българите отговарят с Комисията за защита на потребителите (КЗП). На второ място по този показател обаче се подреждат медиите. 16% от анкетираните са посочили, че се обръщат към медиите при некоректна търговска практика. 7% от хората се обръщат към неправителствени организации, а 5% търсят помощ от в лицето на ресорните министерства и правоохранителните органи. 8% от анкетираните са на мнение, че никой не защитава правата на българите.Според данните 52% от българите няма да почиват този зимен сезон. 31% от анкетираните са заявили, че планират почивка в България за празниците. 13% планират да почиват в България, но възнамеряват и да отидат в чужбина. 4% са заявили, че на коледно-новогодишните празници ще почиват в чужбина.Статистиката показва и че 68% от българите намират, че . 18% са на обратно мнение, а 14% са без мнение по въпроса.Проучването изследва още, до колко хората смятат, че предприетите действия и акции на компетентните органи са ориентирани към постигането на реални резултати и до колкото тези акции са насочени само към медиите. Най-голяма разлика в показателите има при \"Акции срещу проблеми по морето\", където 63% от хората смятат, че акцията е само за пред медиите. Според само 7% тези акции целят да се намерят решения на проблемите.Според потребителите най-ефективни са действията относно разкритията за двойния стандарт а храните в Западна и Източна Европа (11%), както и срещу опитите за регламентиране на пушенето на наргиле (13%).Болшинството от българите (82%) подкрепят инициативата на омбудсмана Мая Манолова за ограничаване на правомощията на частните съдебни изпълнители.Излседването на \"Галъп\" е проведено от 1 до 3 ноември чрез телефонно интервю сред 805 пълнолетни българи.", "date": "2017.11.06", "title": "75% от българите очакват измами при празничното пазаруване"}
{"url": "https://news.bg/education/balgarcheta-s-bronz-po-astronomiya-v-kitay.html", "text": "Българските ученици се върнаха с три бронзови медала от 22-рата международна олимпиада по астрономия в Китай. Родните медалисти са Васил Николов, Тодор Кюркчиев и Любомир Шойлев. Те се състезаваха с 58 ученици от общо 12 държави, сред които Виетнам, Индия, Италия, Китай и Русия.Състезанията бяха в две възрастови групи между 14 и 18 години. Надпреварата се проведе в три тура - теоретичен, практически и наблюдателен.Олимпиадата протече от 27 октомври до 4 ноември в Уейхай в Китай. Последната астрономическа олимпиада ще се проведе в Тайланд от 12 до 21 ноември. На тази надпревара България ще има трима представители.", "date": "2017.11.06", "title": "Българчета с бронз по астрономия в Китай"}
{"url": "https://news.bg/world/tramp-yaponiya-mozhe-da-se-zashtiti-ot-kndr-kato-zakupi-amerikansko-orazhie-za-miliardi.html", "text": "Президентът на САЩ Доналд Тръмп заяви, че Япония може да се защити от КНДР като закупи американско оръжие за милиарди долари.Така американският лидер направи ясна връзка между търговията и сигурността в началото на обиколката си в Азия, пише \"Ню Йорк таймс\".Американският президент приветства премиера на Япония Шиндзо Абе като един от най-добрите си приятели в клуба на световните лидери. Но в същото време изрази недоволството си от хроничния търговски дефицит с Япония. Тръмп също така изрази разочарованието си от това, че Абе не е свалил наскоро изстреляните от КНДР ракети.\"\", каза Тръмп, стоейки до Абе в двореца \"Акасака\" в Токио.\"\", обяви президентът на САЩ.\"\", поясни милиардерът.Той коментира и КНДР.\"Някои хора казват, че риториката ми е много силна, но вижте какво се случи с много слаба риторика през последните 25 г. Вижте къде сме сега\", изтъкна Тръмп.", "date": "2017.11.06", "title": "Тръмп: Япония може да се защити от КНДР като закупи американско оръжие за милиарди "}
{"url": "https://news.bg/economics/mrrb-ochakva-23-mln-lv-poveche-v-byudzheta-ot-vinetki-1.html", "text": "Регионалното министерство очаква 23 млн. лв. повече приходи в бюджета от продажбата на винетки. Това коментира пред журналисти министърът на регионалното развитие и благоустройството Николай Нанков, който участва в годишното информационно събитие на ОП \"Региони в растеж\" 2014-2020.Министър Нанков обясни, че заложените приходи в бюджета са можели да бъдат и повече, но част от тях са компенсирали премахнатите административни такси, свързани с кадастъра, например. Той бе категоричен, че по-големите приходи ще отидат пак за ремонт на пътищата. По думите му като цяло секторът и на държавните и на общинските пътища ще остане недофинансиран, докато не се въведе тол системата.Николай Нанков обясни, че общините имат право на данък МПС и също така те могат да генерират достатъчен ресурс и да си поддържат общинската инфраструктура. Той подчерта, че с въвеждането на тол системата се очаква да се увеличи тежестта за тежкотоварните автомобили.По думите му имаме пример как транспортната фирма в Сърбия е обременена достатъчно и плаща по 70 евро, а в България плаща 11 евро за същия километраж.\"В момента от транзитно преминаващи тежкотоварни автомобили генерираме около 40 млн. лева. Очакваме с тол-а приходите да нараснат минимум десет пъти от транзитно преминаващите. Ще генерираме около милиард по линия на тол системата. 40% от тях се генерират от транзитно преминаващите автомобили\", коментира регионалният министър. Николай Нанков бе категоричен, че през зимата затварянето на магистралите за почистването им е нормалният подход. Такава е практиката в почти всички страни от стара Европа.", "date": "2017.11.06", "title": "МРРБ очаква 23 млн. лв. повече в бюджета от винетки"}
{"url": "https://news.bg/world/migratsiyata-klimatat-i-energetikata-vlachat-pregovorite-za-koalitsiya-v-germaniya.html", "text": "Днес започва нов кръг преговори между германските партии за сключване на споразумение за коалиционно управление, съобщава Ройтерс.Въпреки седмиците на проучвателни разговори консерваторите на германския канцлер Ангела Меркел, пробизнес настроената Свободна демократическа партия и Зелената партия все още са далеч от постигане на консенсус по политиките за климата, имиграцията и енергетиката. Те също така заемат различни позиции относно причините за липсата на напредък., предупреди на пресконференция председателят на Зелената партия Симоне Петер.\"Липсата на сериозност трябва да се прекрати\", призова тя.От своя страна лидерът на свободните демократи Кристиан Линднер каза, че тепърва започва тежката работа за постигане на обща база.През последните две седмици не е имало опити за изграждане на мостове, защото това не е било целта. Очакваме в тази фаза да се придвижим от очертания към фактите и целите, които трябва да бъдат съгласувани или не трябва, добави Линднер.Високопоставени представители на Зелената партия се оплакват, че пречките са заради липсата на подготовка от страна на свободните демократи. След четиригодишно отсъствие от федералния парламент, Свободната демократическа партия има липса на политическа експертиза, която е необходима за постигане на нужните компромиси, поясниха от Зелената партия.Но Линднер изтъкна, че е против желанието на Зелената партия да \"\" като я принуди да изпълни скъпоструващите цели за защита на климата. Според него Германия може да окаже по-голямо влияние върху климата като помогне на другите държави в борбата с въглеродните емисии.", "date": "2017.11.06", "title": "Миграцията, климатът и енергетиката влачат преговорите за коалиция в Германия"}
{"url": "https://news.bg/politics/nankov-gotov-da-oborva-bezpochveni-obvineniya-na-opozitsiyata.html", "text": "Министърът на регионалното развитие и благоустройството Николай Нанков е убеден, че и по време на обсъжданията на евентуалния вот на недоверие, ако се засегнат секторни политики като санирането, ще докаже колко безпочвени са твърденията на опозицията. Нанков коментира темата по време на участието си в годишното информационно събитие на ОП \"Региони в растеж\" 2014-2020. Тази година за събитието бе избрана залата на Регионалния исторически музей в София, чиято сграда е реновирана по линия на оперативната програма.Нанков обясни, че доколкото е чул, социалистът Жельо Бойчев е коментирал за корупция по отношение на санирането и инфраструктурните проекти. \"Да видим какви са им аргументите за санирането. Те многократно са ги изразявали, но към момента са изключително безпочвени. Предполагам, че и на вота ще се докаже колко са безпочвени\", посочи Нанков. По думите му е установен контрол в програмата за саниране, който гарантира, че некачествените ремонти са за сметка на строителите.\"Подобрихме контрола на програмата. Убеден съм, че и на вота, ако се засегнат подобни политики секторни в нашия ресор, ще докажем колко са безпочвени твърденията на опозицията. Ако в този ресор и в тази политика бъдат насочени усилията да политиканстват - добре дошли\", коментира министър Нанков.Относно критиките на опозицията към правителството на Борисов във външнополитически план, Нанков отбеляза, че за 30 дена е направен пътят до Струмица. \"В момента го маркираме, ще го открият съвместно двамата премиери най-вероятно\", обясни Нанков.\"За геополитика и за външна политика, не че ми е тема да коментирам, но помните по време на Орешарски - Виетнам, ресторанти. Виждате какви успехи на международно, не само на Балканско ниво жъне нашата външна политика. Договорът с Македония и признаването на малцинството в Албания, да не изброявам всички теми. Няма седмица без министър в Брюксел\", напомни министър Нанков.", "date": "2017.11.06", "title": "Нанков готов да оборва безпочвени обвинения на опозицията"}
{"url": "https://news.bg/int-politics/klimatichnite-promeni-vazdeystvat-varhu-choveshkoto-zdrave-predupredi-g-7.html", "text": "Здравните министри на страните от Г-7 излязоха със съвместно изявление, в което се изтъква, че климатичните фактори влияят върху човешкото здраве, съобщава \"Асошиейтед прес\".Италианският здравен министър Беатриче Лоренцин заяви пред журналисти, че министрите са успели да изработят формулировка, приемлива за САЩ, по време на министерската среща в Милано, като същевременно признават различията в мненията в светлината на оттеглянето на САЩ от Парижкото споразумение за климата.Лоренцин нарече извършеното \"голяма политическа работа\", за да се стигне до документ, който припомня позицията на САЩ по въпросите на климатичните промени и \"все пак приема въздействието на климатичните фактори върху здравето на хората\".В заключителната декларация се посочва, че \"факторите, свързани с климата и околната среда, могат да влошат съществуващите здравни рискове и да създадат нови заплахи\", като се допълва, че е била обсъдена необходимостта от повишаване на осведомеността за въздействието на тези фактори върху здравето.", "date": "2017.11.06", "title": "Климатичните промени въздействат върху човешкото здраве, предупреди Г-7"}
{"url": "https://news.bg/world/investitsiite-na-britanskata-kralitsa-v-ofshorki-bili-provereni-i-zakonni.html", "text": "Всички инвестиции от името на кралица Елизабет II са \"напълно проверени и законни\".Това обявиха мениджърите на финансовите активи на кралицата след разкритията на документите Paradise Papers, информира ДПА., каза говорител на принадлежащото на кралицата херцогство Ланкастър (The Duchy of Lancaster), където има имоти за 519 милиона паунда.\"\", поясни говорителят и добави, че кралицата \"доброволно плаща данъци върху всички приходи от херцогството\".Лейбъристката партия призова за обществено разследване след разкритията, че кралицата и донор на управляващите консерватори са сред десетки хора, които използват офшорни убежища.Според изнесените документи кралицата скътала 10 милиона британски лири във фондове на Каймановите острови и на Бермудите.БиБиСи отбелязва, че в подобни схеми няма нищо незаконно, но изникват въпроси дали кралското семейство трябва да инвестира в офшорки.Британският милиардер и лорд Майкъл Ашкрофт, бивш заместник-председател на консерваторите, също се появи в документите.", "date": "2017.11.06", "title": "Инвестициите на британската кралица в офшорки били проверени и законни"}
{"url": "https://news.bg/int-economics/v-polsha-razsledvat-gazovata-sdelka-s-rusiya.html", "text": "Полската прокуратура разследва газовата сделка с Русия. Тя беше сключена през 2010 г. Оттогава витаят подозрения за корупция и преференции за Кремъл, съобщават полски медии.През 2010 г., по време на преговорите за ново руско-полско споразумение за доставките на газ тогавашният вицепремиер Валдемар Павлак се е съгласил на неблагоприятни условията, освен това договорът е бил подписано до 2037 г.Полша консумира 15 милиарда кубически метра газ годишно. Една трета от този обем се произвежда независимо в Полша, а останалата част се получава чрез внос. Основният доставчик на газ за Полша е руският \"Газпром\", въз основа на дългосрочен договор, с който страната може да закупи 10,2 милиарда кубически метра газ годишно.През 2012 г. страните постигнаха споразумение за 10% спад на цените на природния газ. През 2015 г. PGNiG даде \"Газпром\" в Арбитражния съд в Стокхолм в случай на намаляване на цените на природния газ, тъй като, по мнението на Варшава, цената на газа в момента споразумение е твърде висока и не отговаря на ситуацията на европейския енергиен пазар.Миналата година Варшава използва услугите на алтернативни доставчици и закупи само 8 милиарда кубически метра синьо гориво от Русия, покривайки останалите си нужди от Германската фондова борса.", "date": "2017.11.06", "title": "В Полша разследват газовата сделка с Русия"}
{"url": "https://news.bg/culture/gonkur-otiva-pri-erik-vyuyar.html", "text": "49-годишният Ерик Вюйар е новият носител на френската литературна награда \"Гонкур\", съобщава БНТ.Той я спечели с романа си \"Дневният ред\" - разказ за големите бизнес интереси зад раждането на нацизма.По традиция журито взема решението в ресторанта Друан в Париж. Най-старото и най-престижно френско литературно отличие се дава всяка година от 1903 г. насам .Сред удостоените са Марсел Пруст и Маргьорит Дюрас.", "date": "2017.11.06", "title": "\"Гонкур\" отива при Ерик Вюйар"}
{"url": "https://news.bg/world/sporazumenieto-za-klimata-e-pred-proval.html", "text": "Богатите държави продължават да са далеч от изпълнението на обещанието си за предоставяне на 100 млрд. долара годишно за развиващите се държави до 2020 г. като част от Парижкото споразумение за климата. Според данни на изследователската организация \"Bloomberg New Energy Finance\" от 111-е млрд. долара, инвестирани в технологии за чиста енергия, само 10 млрд. са предоставени от богати държави.\"Standard and Poor's\" публикува доклад, който поставя под въпрос откъде ще дойдат обещаните пари. Също така се посочва необходимостта много държави да увеличат бюджетите си, за да могат да финансират поетите ангажименти, припомня БНТ.Предупрежденията идват на втория ден от началото на годишната конференция на ООН за климата, която тази година се провежда в Бон, Германия. Тя е първата след идването на власт на американския президент Доналд Тръмп и решението му да изтегли САЩ от парижкото споразумение.", "date": "2017.11.06", "title": "Споразумението за климата е пред провал?"}
{"url": "https://news.bg/world/italiya-oglezhda-suhoy.html", "text": "Русия и Италия се договориха за доставката на самолети Sukhoi SuperJet-100 (SSJ-100) за европейски клиенти, съобщава РИА Новости във връзка с посланието на Росавиация.Ръководителят на Федералната агенция за въздушен транспорт Александър Нерадко и шефът на Националната организация за гражданско въздухоплаване на Италия (ENAC) Алесио Каранта беше подписан график за изпълнение на двустранното споразумение за поддържане на летателната годност на въздухоплавателните средства.\"В документа се формализира признаването на сертифицирането и позволява безпрепятствен износ на самолети SSJ100 за европейските потребители\", се казва в изявлението.По-рано беше съобщено, че Русия и Италия планират да сключат споразумение за доставка на SSJ-100 за Европа.", "date": "2017.11.06", "title": "Италия оглежда \"Сухой\""}
