{"url": "https://news.bg/world/kataluniya-podpisa-deklaratsiyata-za-nezavisimost.html", "text": "Каталунският лидер Карлес Пучдемон подписа Декларацията за независимост.Това става ясно от съобщение в неговия официален профил в Туитър. Все пак декларацията все още не стъпва в сила, преди да са проведени официалните преговори.Учредяваме Каталунската република като независимо и суверенна, правова, демократична и социална държава, се посочва под снимката.Подписи под документа са поставили президентът Карлес Пучдемон, вицепрезидентът Ориол Жункерас, председателят на парламента Карме Форкадел и 72 депутати.Декларацията ще бъде внесена за гласуване в парламента, ако се провалят преговорите с Мадрид.", "date": "2017.10.10", "title": "Каталуния подписа Декларацията за независимост"}
{"url": "https://news.bg/world/vratata-za-dialog-se-zatvarya-ako-kataluniya-obyavi-nezavisimost-namekna-tusk.html", "text": "Председателят на Европейския съвет Доналд Туск призова лидера на Каталуния да не взема решение, което би направило диалога с Мадрид невъзможен, информират агенции.По-късно днес има вероятност Каталуния официално да обяви независимост от Испания.\"\", обяви Туск в Брюксел и призова за прекратяване на кризата.Той добави, че \"\".Преди среща на Комитета на регионите на ЕС Туск изтъкна: \"\".Говорителят на каталунското правителство не разкри дали регионалният лидер Карлес Пучдемон ще обяви независимост по време на очакваната тази вечер реч пред парламента.Според \"Файненшъл таймс\" Пучдемон възнамерява да обяви независимост от Испания, въпреки че не е ясно кога точно ще го направи. Той също така ще призове за повече политически обсъждания с Испания и международната общност.", "date": "2017.10.10", "title": "Вратата за диалог се затваря, ако Каталуния обяви независимост, намекна Туск"}
{"url": "https://news.bg/int-politics/parvo-osinovyavane-na-dete-ot-gey-dvoyka-v-germaniya.html", "text": "Двама мъже в Берлин станаха първата еднополова двойка, която осиновява дете в Германия. Това обявиха от организацията LSVD, която защитава правата на лесбийките и гейовете, съобщава \"Франс прес\" и отбелязва, че това е още една \"голяма стъпка напред\" за хомосексуалните хора.Германия направи голяма крачка за предоставяне на равни права на гейовете и лесбийките, когато разреши на еднополови двойки да сключват бракове от 1 октомври.Берлинчаните Михаел и Кай Корок своевременно превърнали гражданското си партньорство в брак на 2 октомври.Два дни по-късно те представили брачното си свидетелство, за да се опитат законно да осиновят 2-годишно момче, което е живяло с тях като приемно дете от раждането си.Потвърждаването на осиновяването от властите е станало на 5 октомври.Германските депутати тази година гласуваха да предоставят на около 94 хил. хомосексуални двойки правото да сключват брак след промяната на позицията на канцлера Ангела Меркел.Чрез разширяването на съществуващия брачен закон до еднополовите двойки, гейовете и лесбийките автоматично получават същите данъчни предимства и права за осиновяване като нормалните семейства.", "date": "2017.10.10", "title": "Първо осиновяване на дете от гей двойка в Германия"}
{"url": "https://news.bg/economics/vazstanoviha-i-dogovorite-na-emko.html", "text": "Възстановяват договорите на \"Емко\", а протести те на работниците се отменят.Това стана ясно след среща в министерски съвет на премиера Бойко Борисов, икономическият министър Емил Караниколов и собственикът на \"Емко\" Емилиян Гебрев.Борисов заяви, че е разпоредил частните и държавни компании да работят, когато има поръчки, за да се справят в срок.\"Нито е имало рекет, нито натиск. Това е желанието на определени политици да не се спират в този процес. Идеята беше частни, държавни заводи, държавен посредник да бъдат, не само равнопоставени, но и всеки да защитава своите интереси\", заяви Борисов.Икономическият министър Емил Караниколов обяви, че от днес започва възстановяване със споразумение на договорите на \"Емко\" в пълния им размер.Той благодари на ВМЗ, че са откликнали, когато е имало нужда, и продукцията им ще бъде изкупена от \"Кинтекс\", тъй като има интерес. Той обяви, че ВМЗ скоро ще получат и други договори, за други боеприпаси.Емилиян Гебрев, собственик на\"Емко\", заяви, че се взело най-правилното решение, което позволява да се запази добрият имидж на държавата и е добре този еталон на сътрудничество между държавна и частна фирма да продължи да работи. Оттук нататък няма да се повтори това с фирмите от бранша.Гебрев отбеляза, че е важно, че държавата е застанала зад гърба им и те се чувстват силни на външния пазар. Оръжейникът благодари на премиера.Припомняме, въпреки че в края на миналата седмица , работниците .Техният протест бе причина премиерът Борисов да закъснее за Консултативния съвет по национална сигурност, който се оказа провален заради липса на кворум.Собствениците, управата и работниците от , прехвърлени към ВМЗ във времето, когато заради нарушения на безопасността, бяха лишени от лиценз.Сега казусът намира развръзка, въпреки че по думите на икономическия министър Караниколов основният проблем на \"Емко\" е, че не притежава достатъчно складове. Той посочи преди дни, че след като  с продукцията си, а протестите на работниците от \"Емко\" той определи като \"рекет\" към държавата.", "date": "2017.10.10", "title": "Възстановиха и договорите на \"Емко\""}
{"url": "https://news.bg/world/bivsh-albanski-premier-saobshti-za-trafik-na-detsa-s-tsel-targoviya-za-organi.html", "text": "Бившият албански премиер и президент на страната от 1992 до 1997 г. Сали Бериша обяви, че има информация за трафик на деца под 18-годишна възраст, съобщи агенция Танюг.Това е ставало в град Кукъс, на границите на Косово и Албания, заради търговията с организми.Информацията Бериша публикува на своя Фейсбук профил като се позова на полицай, потърсил помощта му за пресичане престъпната дейност на тази криминална организация.", "date": "2017.10.10", "title": "Бивш албански премиер съобщи за трафик на деца с цел търговия за органи"}
{"url": "https://news.bg/world/bryuksel-zagatna-che-london-ne-e-blizo-do-targovski-pregovori-s-es.html", "text": "Председателят на Европейския съвет Доналд Туск съобщи, че се надява през декември да започнат преговорите с Великобритания за ново търговско споразумение, информира АФП.Той добави, че съюзът все още работи за сключване на споразумение въпреки подготовката на Обединеното кралство за отделяне от ЕС.Но Туск предупреди, че \"ние ще трябва да помислим накъде се движим\", ако все още няма съществен напредък до края на годината по ключови въпроси, включително сметката, която Лондон трябва да плати за Брекзит.Според агенцията коментарите на Туск намекват, че на срещата на върха на 19 октомври евролидерите няма да одобрят започване на преговори с Великобритания за бъдещите отношения, включително за търговско споразумение.Вчера британският премиер Тереза Мей обяви, че правителството й се подготвя в случай, че няма сключена сделка, когато Обединеното кралство напусне ЕС през март 2019 г.\"\", увери Туск пред Комитета на регионите в Брюксел.\", изтъкна Доналд Туск.Тази седмица Великобритания и ЕС провеждат пети кръг преговори за Брекзит.По-рано днес главният преговарящ от страна на съюза Мишел Барние предупреди, че Брекзит \"не е игра\", след като Мей се обърна към ЕС, че \"топката е в тяхното поле\" по време на преговорите.", "date": "2017.10.10", "title": "Брюксел загатна, че Лондон не е близо до търговски преговори с ЕС"}
{"url": "https://news.bg/politics/za-ninova-emko-e-sazdaden-problem-ot-ministar-a-borisov-se-yavyava-spasitel.html", "text": "Преодоляването на кризата с \"Емко\" с намесата на Бойко Борисов е кризисен пиар на ГЕРБ и самия премиер, коментира пред БТВ лидерът на БСП Корнелия Нинова.Нинова счита, че министър, част от кабинета, е острието на този скандал. Чуди се дали има институции и дали работят и как един човек създава проблем чрез министрите си и след това се появява като спасител.Ще се поиска ли отговорност на Караниколов за всичко, се пита Нинова. Когато има протести, премиерът дава назад, смята Нинова. Според нея, ако Борисов е \"премиер на мястото\", ще освободи Караниколов. \"Но той няма да го направи, защото Караниколов изпълняваше неговите поръчки\", коментира лидерът на БСП.Припомняме, въпреки че в края на миналата седмица , работниците .Техният протест бе причина премиерът Борисов да закъснее за Консултативния съвет по национална сигурност, който се оказа провален заради липса на кворум. Собствениците, управата и работниците от , прехвърлени към ВМЗ във времето, когато заради нарушения на безопасността, бяха лишени от лиценз.Сега казусът намира развръзка, въпреки че по думите на икономическия министър Караниколов основният проблем на \"Емко\" е, че не притежава достатъчно складове. Той посочи преди дни, че след като  с продукцията си, а протестите на работниците от \"Емко\" той определи като \"рекет\" към държавата.", "date": "2017.10.10", "title": "За Нинова \"Емко\" е създаден проблем от министър, а Борисов се явява спасител "}
{"url": "https://news.bg/world/makron-reshen-da-angazhira-germaniya-v-debata-za-reformirane-na-es.html", "text": "Френският президент Еманюел Макрон заяви, че е решен да ангажира Германия в дебата за реформиране на ЕС въпреки първоначалния хладен отговор на германския канцлер Ангела Меркел, съобщава Ройтерс.\"\", каза Макрон във Франкфурт, където ще се срещне с Меркел и ще участват на откриването на ежегоден базар на книгата.Това е първата визита на Макрон в Германия, откакто Меркел спечели парламентарните избори през миналия месец.39-годишният френски президент изнесе реч два дни след вота в Германия, с която очерта амбициозната си визия за бъдещето на Европа. Той призова за по-тясно сътрудничество в областта на имиграцията и отбраната, както и общ бюджет на еврозоната.Меркел сдържано коментира, че реформирането на еврозоната не трябва да бъде приоритет и че дебатът трябва да бъде по-всеобхватен.Френският държавник ще участва в дискусия с Даниел Коен-Бендит от Зелената партия, политолози и експерти по Близкия изток в Гюте университет във Франкфурт.", "date": "2017.10.10", "title": "Макрон решен да ангажира Германия в дебата за реформиране на ЕС"}
{"url": "https://news.bg/politics/borisov-obyavi-boykota-na-ksns-za-100-falshiva-novina.html", "text": "Премиерът Бойко Борисов обяви за фалшива новина, . Разговорите с президента са се водили по приятелски в президентския кабинет.Той поясни, че е , а освен това е чел и докладите на службите, които ще се четат там.По повод , Борисов заяви, че всички са уведомили президента за официалните си посещения.Премиерът посочи, че е предлагал да викнат друг вицепремиер и други хора от партията, за да излязат с решение, защото споровете в общи линии са два.\"Съгласието по-точно е, че трябва да има такъв орган (нова антикорупционна агенция, бел.ред.), несъгласието е кой кого да назначава за шеф. Сигурно е, че Министерски съвет няма да го назначава. Битката сега е между парламент и президент, не е моя\", заяви Борисов, допълвайки, че той е предложил това.Премиерът цитира и думи на държавния глава: \"Президентът Радев дословно каза, цитирам: \"не е хубаво да завършваме и да излизаме долу без председателя на най-голямата парламентарна група Цветанов, без Карадайъ и без Марешки.\" След това отишли, \"извади си календара, ден по ден гледахме\" и се спрели на вторник.\"Това беше първият удобен за него ден и аз се разпоредих на началник кабинета да спре всички пътувания на министрите за него ден\" разказа Борисов.Борисов уточни, че след това президентът е слязъл и обявил, че КСНС продължава във вторник, 13 часа.\"Снощи с изумление разбирам, че ние бойкотираме президента. Днес виждам тема \"Бойкот.\" Що за безобразие? Ей това е фалшива новина в пълния обем. Сто процента фалшива новина.\"Пред журналисти след извънредния брифинг в МС по темата \"Емко\" премиерът коментира и че не е нито Валери Симеонов, нито Антон Тодоров да дава оценки на медиите, но който е пуснал тази новина, без да провери, е пуснал внушения.", "date": "2017.10.10", "title": "Борисов обяви \"бойкота на КСНС\" за 100% фалшива новина"}
{"url": "https://news.bg/politics/za-ostavka-na-valeri-simeonov-nastoyavat-5-partii.html", "text": "Представители на пет извънпарламентарни партии призоваха за оставка на вицепремиера Валери Симеонов.Това става ясно от официална позиция на ПП \"Движение Да България\", ПП \"Демократи за Силна България\", ПП \"Зелените\", ПП \"Български земеделски народен съюз\" и ПП \"ДЕОС\". Повод за тяхното настояване е поставения от вицепремиера Симеонов ултиматум срещу медиите, който временно бе публикуван и на страницата на Министерския съвет.Ние не можем да останем безучастни свидетели на посегателствата над демократичното развитие на страната ни. Нищо по-малко от оставката на вицепремиера Валери Симеонов, не може да бъде решение на ескалиращата политическа криза в страната, се казва в обръщението на петте политически сили.", "date": "2017.10.10", "title": "За оставка на Валери Симеонов настояват 5 партии"}
{"url": "https://news.bg/int-politics/germaniya-mozhe-da-ima-novo-pravitelstvo-chak-sledvashtata-godina.html", "text": "Германия може да се наложи да почака до следващата година за ново правителство, след като трите партии, които се опитват да сформират коалиция, са толкова отдалечени една от друга, че се нуждаят от подробно коалиционно споразумение. Това обяви влиятелен съюзник на канцлера Ангела Меркел от Християнсоциалния съюз (ХСС), съобщава \"Ройтерс\".Александър Добринт, който е лидер на парламентарната група на ХСС, коментира, че коалиционното споразумение ще трябва да бъде по-подробно от това, което беше сключено за сформирането на голямата коалиция в миналия състав на Бундестага.Меркел, която спечели парламентарните избори през миналия месец, но доста неубедително, като за сметка на това крайнодясната \"Алтернатива за Германия\" отбеляза сериозен ръст в подкрепата, се опитва да посредничи за съставянето на тристранна коалиция от нейните консерватори, пропазарната и бизнес ориентираната Свободна демократическа партия и Зелената партия - комбинация, която досега не е изпробвана на национално равнище.Задачата допълнително се усложнява от обстоятелството, че консервативният блок на Меркел, съставен от Християндемократическия съюз (ХДС) и ХСС, като съюзът между двете формации беше разколебан заради нейната политика на отворени врати към мигрантите.ХДС и ХСС премахнаха една пречка за сформиране на управляваща коалиция в неделя, като се разбраха за лимита относно броя на мигрантите, пристигащи в Германия. Ала Добринт подчерта в интервю за \"Ройтерс\", че тристранен алианс ще бъде трудно осъществим.\"След като знаем, че точките, които ни разделят, са повече от онези, които ни събират, човек може да има съмнения за това дали е възможно коалиционно споразумение през тази година\", подчерта Добринт и добави: \"Разбираемо е, че не можем да приключим през декември и че окончателните преговори - ако изобщо има такива - ще бъдат възможни едва през следващата година.\"Тристранната коалиция, наречена \"Ямайка\", е единствената реалистична възможност за Меркел за сформиране на управление и правителство.Социалдемократите, досегашните ѝ партньори в голямата коалицията, обявиха, че излизат в опозиция.Коалиция \"Ямайка\" беше сформирана в малката западна провинция Саарланд през октомври 2009 г., но се разпадна през януари 2012 г. Същата формация взе властта в северната провинция Шлезвиг-Холщайн след изборите там през май тази година.На национално равнище трите партии имат дълбоки различия по въпроси, вариращи от миграцията до реформата на Европейския съюз, данъците и околната среда. По думите на Добринт, това означава, че ще трябва сключат подробно споразумение.", "date": "2017.10.10", "title": "Германия може да има ново правителство чак следващата година"}
{"url": "https://news.bg/int-politics/v-gartsiya-prieha-zakon-za-ulesnyavane-promyanata-na-pola-tsarkvata-byasna.html", "text": "Гръцкият парламент прие закон, който улеснява хората да променят пола си, като това разгневи Гръцката православна църква, но беше приветствано като дългоочаквано от правозащитни организации, съобщава \"Ройтерс\".Законът ще позволи на хората да променят пола си по официални документи със съдебно решение и без да се изискват медицински изследвания или стерилизация, какъвто е случаят сега.Законът беше заклеймен като \"неморален\" от църквата и като \"уродливост\" от крайнодесни политици.Досега всеки, който е трябвало официално да промени пола си, трябваше да бъде диагностициран с \"разстройство на половата идентичност\" и да му бъдат премахнати репродуктивните органи, практика, заклеймена от правозащитници.\"Абсолютно никаква традиция, никакво възприятие на семейството не изисква хората да бъдат изолирани или отхвърлени в обществена и институционална бездна\", подчерта премиерът Алексис Ципрас, който подкрепи закона, по време на разгорещените дебати в парламента.Законът се прилага за всеки над 15-годишна възраст и позволява на човек да променя два пъти пола си. Кандидатите не трябва да са женени и окончателното решение ще бъде вземано от съд.Основната опозиционна консервативна партия \"Нова демокрация\" гласува против законопроекта, посочвайки, че това е \"осезаем\" опит за отклоняване на общественото внимание от финансовите неволи на Гърция.\"Вашата единствена цел е да останете на власт\", подчерта консервативният депутат Симос Кедикоглу, като добави: \"Намерихте различни методи за измама и този законопроект е последното доказателство.\"Поддръжници на мярката се събраха край сградата на парламента в Атина по време на дебатите в пленарна зала, държейки плакат, на който пишеше: \"Трансполовите права са човешки права\".Църквата призова правителството да оттегли законопроекта.\"За всеки човек, полът е свещено наследство. За жената е ценно да знае за женската си природа, а за един мъж да е наясно с мъжката си природа\", настоя епископ Николаос пред гръцка телевизия Skai.", "date": "2017.10.10", "title": "В Гърция приеха закон за улесняване промяната на пола, църквата бясна"}
{"url": "https://news.bg/int-politics/cheshkiyat-prezident-predlozhi-rusiya-da-plati-kompensatsii-na-ukrayna-za-krim.html", "text": "Русия и Украйна могат да се договорят за Крим като Москва плати компенсации на Киев. Подобно предложение направи чешкият президент Милош Земан, в отговор на въпрос на члена на украинската делегация, зам.-председателят на фракцията на Върховната рада \"Блок на Петро Порошенко Алексей Гончаренко в ПАСЕ.\"Крим е вече свършен факт. Смятам за възможно да си представя, че Русия би платила на Украйна някакви компенсации. Във финансова форма или в нефт и газ\", заяви чешкият политик.По мнението на Земан, в случай на несъгласие на компенсации Украйна ще започне \"европейска война\". Той в частност цитира бившия германски президент Йоахим Гаук: \"Ако искаме за вземем Крим и да го върнем на Украйна, това ще означава европейска война\". По думите на Земан, това е недопустимо. Длъжни сме да избегнем европейска война и вие сте длъжни да разберете това\", обърна се той към депутатите.При това чешкият политик смята, че предаването на Крим от бившия СССР на Украинската съветска социалистическа република през 1954 г. е била грешка. \"Никита Хрушчов направи непростима глупост и международната политика признава сега, че Крим не може да бъде върнат на Украйна\", заяви Земан.Освен темата за принадлеждност на Крим, Земан засегна и въпроса за целесъобразност на удължаването на антируските санкции, поставяйки го под съмнение. Изказващите се след чешкия държавен глава представители на Франция, Армения, Великобритания и Сърбия изтъкнаха \"мъдростта на Земан\". Според изданието, с комплименти по негов адрес излезе и председателстващият ПАСЕ Роджър Гейл.По време на своето изявление първият заместник-председател на Върховната рада Ирина Геращенко потвърди, че по време на представянето на президента на Чехия в залата са \"чувани аплодисменти, заявления за неговата мъдрост и прозорливост\", го изтълкува по своему. \"Това е така печално - да видиш пълната политическа деградация в Страсбург\", написа тя във Фейсбук.", "date": "2017.10.10", "title": "Чешкият президент предложи Русия да плати компенсации на Украйна за Крим"}
{"url": "https://news.bg/health/obeshtavat-na-meditsite-ot-vrachanskata-bolnitsa-che-shte-si-poluchat-zaplatite.html", "text": "Здравният заместник министър Лидия Нейчева заяви, че застава като гарант, че ще служителите на врачанската болница ще получават навреме такива заплати, които отговарят на изработеното от тях по Здравна каса, съобщи БНР.\"Възнагражденията ви за следващия месец ще бъдат изплатени в срок, като преди това ще получите и процентния остатък от предната заплата. Вие имате семейства и деца и няма как това да се неглижира\", каза зам.-министърът на здравеопазването Лидия Нейчева на работещите в областната врачанска болница. Тя обясни, че Министерството на здравеопазването (МЗ) приоритетно работи за оздравяването на болницата.\"С целенасочени действия сте доведени до състояние, независещо от вас и извън контрола ви. В това положение са няколко областни здравни структури и буквално, без да преувеличавам, в момента има нужда от инжекция адреналин в сърцето на врачанската болница\", обяви Нейчева.В краткосрочен план Министерството на здравеопазването работи за вдигане на запорите, предоговаряне или преустановяване на неизгодните договори и вземане на нисколихвен дългосрочен кредит, коментира зам.-министърът. Тя подчерта, че болницата във Враца има кадрови и професионален капацитет да заработва близо милион приход по Здравна каса месечно. За да проработят обаче краткосрочните мерки на МЗ, здравната структура трябва да работи на пълни обороти и в пълен обем.Зам.-министър Нейчева пое ангажимент до седмица да бъдат доставени лекарства и консумативи за нуждите на болницата. Тя беше категорична, че лечебното заведение ще бъде запазено в настоящата си структура, за да продължава да бъде опора на здравеопазването за 180-те хил. граждани на областта.\"От 2013 г. до 2015 г. са трупани по 2 млн. дългове на година, като отделно от това има просрочия, възлизащи на 7 млн. лв. Прави впечатление, че и тук заварваме договори в съотношение 85% спрямо 15% в полза на частни структури, като този ощетяващ феномен не е прецедент, а е практика в градове като Ловеч, Враца, Кюстендил и други\", посочи зам.-министър Нейчева.МЗ ще изпрати свои юристи и икономисти - външни на врачанската болнична структура експерти, които да анализират състоянието на лечебното заведение и да предложат допълнителни оздравяващи механизми.Ще бъде свикано и общо събрание на акционерите, като целта е министерството да има свой представител в борда на директорите на болницата.По отношение на дългосрочните мерки се водят разговори между здравния министър проф. Николай Петров, премиера Бойко Борисов и финансовия министър Владислав Горанов, като се търси общо решение за стабилизиране на областните болници в страната.\"Трябва всички политически сили да положат усилия не само за връщане на болницата във Враца към нормалността, а и като цяло за оздравяване на областните болници. Здравето няма цвят и Министерството на здравеопазването ще разчита на подкрепа от всички страни.\"На срещата кметът на Община Враца Калин Каменов подчерта, че за първи път от последните две години има реални действия по отношение на финансовото състояние на Многопрофилна болница за активно лечение \"Христо Ботев\".Той акцентира, че е важно от Агенция за държавно-финансов контрол да извършат необходимата проверка и да излезе със становище, тъй като нито една от засегнатите страни не може да бъде обвинител по казуса. Община Враца като акционер също търси варианти, обеща Каменов.Миналата седмица на извънредно заседание на Общински съвет се взе решение за отсрочване на задълженията на МБАЛ към Община Враца, припомни той. \"Следващата стъпка е закупуването на бившата сграда на ТЕЛК, необходима за социалните функции на местната администрация. Всеки един от вас знае, че в началото на годината отпуснахме целева субсидия за закупуване на техника. Категоричен съм, че Община Враца прави и ще направи всичко, което е възможно, за да помогне на врачанската болница\" - каза още кметът Каменов пред присъстващите на срещата лекари и медицински сестри.На срещата присъстваха още областният управител Малина Николова и директорът на болницата Орлин Цветков, които изразиха подкрепа към действията, предприемани от Министерството.", "date": "2017.10.10", "title": "Обещават на медиците от Врачанската болница, че ще си получат заплатите"}
{"url": "https://news.bg/int-politics/erdogan-obeshta-gaz-investitsii-i-podkrepa-za-sarbiya.html", "text": "Турският президент Реджеп Тайип Ердоган обеща газ, инвестиции и подкрепа за Балканите и в частност Сърбия в очевиден опит да разшири влиянието на Турция в региона, като с това компенсира зациклилия процес по присъединяването на страната към Европейския съюз, отбелязва \"Ройтерс\".Двудневното му посещение в Сърбия, която беше в свиреп конфликт с Турция по време на кървавия колапс на Югославия, би могло да допринесе за засилването на ролята на Турция в регион, който беше векове наред под османско владичество и остава докачлив към съперничествата на големите сили, коментира още \"Ройтерс\".Турското влияние е вече силно сред мюсюлманите в Босна, Албания и Косово. Сърбия е най-близкият съюзник на Русия на Балканите.\"Заедно със Сърбия и с целите Балкани, ние искаме да направим стъпки за разрешаване на всички проблеми\", коментира Ердоган пред журналисти в Белград, изтъквайки, че Анкара планирала да построи път между Сърбия и Босна.Ердоган и неговият сръбски колега Александър Вучич подписаха политическа декларация за създаването на орган за сътрудничество, който да заседава ежегодно и да координира съвместни проекти.Ердоган изразил увереност, че Русия няма да се противопостави на турския план за прехвърляне на природен газ от газопровода \"Турски поток\" за Сърбия.\"Ние не искаме никакво разделение на Балканите или че някой може да вижда тези страни като негова сфера на влияние. Ние се противопоставяме на всички, които искат това\", коментирал турският държавен глава пред бизнес форум.Посещението и благодарностите, отправени от Ердоган към Вучич за подкрепата му по време на неуспешния опит за преврат срещу него през 2016 г., няма да останат незабелязани в Европейския съюз, където някои дипломати са обезпокоени от задълбочаването на авторитаризма сред някои балкански лидери при липсата на осезаем напредък за присъединяване към ЕС.Сърбия трябва да балансира амбицията си да се присъедини към ЕС с афинитета на много сърби към братска православна Русия. Тя също така много силно се нуждае от инвестиции, за да развие икономиката, която все още е в преход и се възстановява от разпада на Югославия.", "date": "2017.10.10", "title": "Ердоган обеща газ, инвестиции и подкрепа за Сърбия"}
{"url": "https://news.bg/int-politics/ispanskoto-pravitelstvo-otkazva-pregovori-za-krizata-v-kataluniya.html", "text": "Испанското правителство отрече възможността за преговори с каталунския сепаратистки лидер Карлес Пучдемон, съобщава \"Франс прес\", минути преди шефът на регионалното правителство да се обърне към местния парламент за първи път след референдума за независимост, провел се на 1 октомври.По-рано речта на Пучдемон беше отложена с един час заради усилия за преговори в последния момент.Испанските медии обаче твърдят, че заседанието на парламента се е забавило заради радикалната партия за независимост, която не била удовлетворена от пасажи, вписани в декларацията на Пучдемон, която се очаква да прочете пред парламента.Междувременно \"Гардиън\" съобщи, че контактите между каталунското правителство и представители на Европейския съюз продължават.\"Председателят Пучдемон поиска отлагане предвид контактите за международно посредничество\", посочи говорителят на каталунското правителство.", "date": "2017.10.10", "title": "Испанското правителство отказва преговори за кризата в Каталуния"}
{"url": "https://news.bg/int-politics/es-nyamal-pravni-sposobi-da-blokira-severen-potok-2.html", "text": "Европейският съюз не разполага с юридически възможности за спиране или блокиране на проекта \"Северен поток-2\". Това обяви еврокомисарят по конкуренцията Маргрете Вестагер на пресконференция във Вилнюс.\"Както заяви председателят на Европейската комисия Жан-Клод Юнкер, \"Северен поток-2\" не е проект от европейски интерес. Ние признаваме, че не разполагаме с юридически възможности да блокираме проекта, но ние имаме правни основания да гарантираме, че \"Северен поток\" не попада в правен вакуум\", отбеляза Вестагер.По думите ѝ, ако нещо се случи, \"би било добре да има споразумение за това какво да правим с инфраструктурата\".По-рано президентът на Литва Далия Грибаускайте по време на среща с Вестагер заяви, че \"Северен поток-2\" противоречи на целите на Европейския съюз в областта на енергетиката и увеличава зависимостта на Европа от руския газ.", "date": "2017.10.10", "title": "ЕС нямал правни способи да блокира \"Северен поток-2\""}
{"url": "https://news.bg/euronews/balgariya-priema-grupata-za-parlamentaren-kontrol-na-evropol-prez-2018-g.html", "text": "Заседанието на Съвместната група за парламентарен контрол на Европол през 2018 година ще се проведе в България. Заседанието ще бъде на 18 и 19 март.Това заяви в Брюксел зам.-председателят на ГЕРБ и председател на Комисията по вътрешна сигурност и обществен ред в Народното събрание Цветан Цветанов, който участва в учредителната среща на групата за парламентарен контрол на Европол.Заради разногласия обаче на срещата не се приеха процедурните правила за работата на групата. Предложените процедури бяха отхвърлени от германската делегация. Следва приемането на процедурните правила да стане в България през месец март 2018 година. \"Работата в София ще бъде много натоварена\", обяви Цветанов, след като стана ясно, че българското председателство ще трябва да работи за сближаването на понякога твърде различни позиции.В Брюксел Цветанов подчерта и значението на националните парламенти за контрола на качеството на информацията, която националните служби подават към Европол. По думите му работата на Европол е функция от работата на националните служби и заради това е важно националните парламенти да имат много важна роля в осъществяването на контрола върху работата, ефективността и качеството на националните правоохранителни служби.\"Националните парламенти имат ангажимент да осъществят контрол какъв е информационният поток, който службите изпращат на Европол. Държавите-членки трябва да имаме ангажимент да захраним Европол с необходимата информация\", подчерта още Цветанов о допълни, че следва да се обърне специално внимание на Западните Балкани и значението им за превенцията на радикализацията и предотвратяване на терористични действия на т.нар. \"чуждестранни бойци\".", "date": "2017.10.10", "title": "България приема групата за парламентарен контрол на Европол през 2018 г."}
{"url": "https://news.bg/int-politics/madrid-predupredi-lidera-na-kataluniya-da-ne-varshi-nishto-neobratimo.html", "text": "Испанското правителство предупреди лидера на Каталуния Карлес Пучдемон \"да не върши нищо необратимо\" преди очаквана негова реч в Барселона по-късно днес пред местния парламент, в която сепаратисткият лидер може да обяви независимост от Испания, съобщава \"Франс прес\".\"Ние призоваваме Пучдемон да не върши нищо необратимо, да не върви по пътя, от който няма връщане назад и да не прави едностранна декларация за независимост, която би довела до незаконност\", подчерта говорителят на испанското правителство Иниго Мендес де Виго.На 1 октомври в Каталуния се проведе референдум за независимост, който беше обявен за противоконституционен от Конституционния съд на Испания. От гласувалите малко над 40 процента от имащите право на глас в автономната испанска област, над 90 на сто се обявиха за независимост от Испания. Междувременно полицията блокира обществения достъп до парк в Барселона, където се намира парламентът на Каталуния. Според полицията целта била да се предотврати всякаква ситуация, която би оказала натиск върху работата на парламента.", "date": "2017.10.10", "title": "Мадрид предупреди лидера на Каталуния \"да не върши нищо необратимо\""}
{"url": "https://news.bg/world/turskite-vlasti-boykotirat-amerikanskiya-poslanik-obyavi-erdogan-v-belgrad.html", "text": "Президентът Реджеп Ердоган обяви, че турските официални лица ще бойкотират срещите с американския посланик в Турция Джон Бас, съобщава АФП.По време на официална визита в Сърбия Ердоган подчерта, че тази мярка е отговор на решението на американския посланик в Анкара да се прекратят всички визови услуги в дипломатическите мисии в Турция.На пресконференция в сръбската столица с колегата си Александър Вучич турският лидер заяви още, цитиран от Ройтерс и \"Дейли сабах\", че САЩ трябва да уволнят Бас, ако той самостоятелно е взел решението за спирането на визовите услуги, допълвайки, че повече не го разглежда като представител на американското правителство.Турският държавен глава обвини САЩ за възникналия спор и попита как \"агенти\" са успели да влязат в американското консулство в Истанбул, имайки предвид задържани служители, които са обвинени в шпионаж.\"\", поясни Ердоган.По думите му турските власти няма да приемат Бас.\"\", продължи Ердоган тирадата по адрес на САЩ.Според него, ако турски дипломат вземе подобно решение в САЩ, Анкара незабавно ще го отзове.Президентът намира за странно решението на САЩ временно да спрат визите без обсъждания с турския външен министър.", "date": "2017.10.10", "title": "Турските власти бойкотират американския посланик, обяви Ердоган в Белград"}
{"url": "https://news.bg/entertainment/rozovite-flamingi-vse-poveche-haresvat-balgariya.html", "text": "Еколози забелязаха рекорден за България брой розови фламинги в Източните Родопи.В началото на седмицата на брега на язовир Студен кладенец в Източните Родопи еколози преброиха общо 53 от екзотичните птици - 14 възрастни и 39 малки.По принцип розовото фламинго не се среща често в България - екзотичните птици не са редовни посетители на природата ни и обикновено се забелязват само отделни индивиди. Най-близките места, където редовно се среща този топлолюбив и екзотичен вид са в Гърция - езерото Керкини и Порто Лагос.В последните години обаче птиците все по-често се наблюдават у нас. През миналата зима 13 фламинги са били забелязани около Атанасовското езеро, област Бургас, а в началото на 2017 година в Източните Родопи са били забелязани други 9 птици.Дългокраката птица обитава основно солени езера, но се среща и в други типове водоеми. Фламингото се храни с ларви на насекоми, планктон и малки ракообразни.Цветът на фламингото може да варира от светло розово до пурпурно. Розовият цвят на перата се засилва в зависимост от храната, която използва фламингото. Ако тя е богата на червеното солнично раче, то тогава розовият цвят на фламингите е по-силен и контрастен.Мнозинството от пернатите гости са млади птици и са все още сиви на цвят за разлика от по-възрастните и впечатляващи с цвета си представители на вида.", "date": "2017.10.10", "title": "Розовите фламинги все повече харесват България"}
{"url": "https://news.bg/economics/porachka-za-49-hil-lv-blokira-investitsii-za-230-mln-lv-kray-sofiya.html", "text": "\"Национална компания индустриални зони\" ЕАД съобщава, че жалба срещу обществена поръчка за 49 хил. лв. бави реализирането на 7 инвестиционни проекта на обща стойност над 230 млн. лв. в Икономическа зона Божурище, край София.Предмет на поръчката е проектиране на уличната техническа инфраструктура на териториите от Фаза 2 на икономическата зона край София, като прогнозната й стойност е 96 000 лв. След обявяването на търга оферти са подадени от 8 фирми и съгласно посочения критерий за оценка \"най-ниска цена\" Национална компания Индустриални зони /НКИЗ/ избира изпълнител при ценово предложение от 49 хил. лв.Следват жалби от класираните на второ и трето място в Комисия за защита на конкуренцията, като решението на КЗК е изцяло в полза на НКИЗ - становището е, че компанията е спазила процедурата и съвсем правилно е избрала изпълнителя. Сега фирмите, неспечелили поръчката, обжалват решението пред Върховния административен съд (ВАС).На този етап това забавя проектирането на част от пътната инфраструктура на зоната с над 4 месеца. Очаква се определяне на дата за заседанието на ВАС, което на практика може да е в средата на 2018 г.Обжалването на поръчката за тази част от уличната мрежа на Икономическа зона-Божурище, и забавянето на делото във ВАС ще засегне работата по 7 договорени от НКИЗ инвестиционни проекта на обща стойност над 234 млн. лева, съобщи изпълнителният директор на НКИЗ Антоанета Барес.Инвеститорите, чиито терени граничат с тази част от инфраструктура в зоната, са чуждестранни и български, като някои са в напреднала фаза на изграждане на обектите си. Без необходимата инфраструктура не могат да ги въведат в експлоатация и да започнат да работят. \"Има \"професионални\" жалбоподатели, които атакуват решения по обществени поръчки с повод и без повод. Публична тайна е, че тези жалби често са свързани с междуфирмен рекет. Жалбоподателите злоупотребяват с ниските такси на ВАС, които не са пряко обвързани с материалния интерес, и атакуват решения по обществени поръчки често без реални аргументи.Съдебните такси са ниски и водят до масово обжалване на обществени поръчки, независимо дали има сериозни основания. Например за поръчки до 1 000 000 лева таксата, дължима към ВАС, е 425 лв. В резултат и на това съдиите от ВАС са претрупани с работа и делата се бавят по половин година и повече. Това буквално връзва ръцете на държавните компании и институции\", коментира изпълнителният директор на НКИЗ.Същевременно интересът от страна на чуждите инвеститори расте. Положителното е, че и български предприятия се разрастват и инвестират в собствени терени и сгради, където да позиционират производствата си за постоянно.От НКИЗ призовават за национален подход в решаването на проблема с масовите обжалвания и забавянето на съдебните решения по тях.", "date": "2017.10.10", "title": "Поръчка за 49 хил. лв. блокира инвестиции за 230 млн. лв. край София"}
{"url": "https://news.bg/regions/keremida-padna-varhu-glavata-na-mazh-v-shumen.html", "text": "Керемида се стовари върху главата на 24-годишен мъж в Шумен. Той не е пострадал сериозно, но обмисля да заведе иск срещу собствениците на сградата, от чиито покрив в центъра на Шумен се откъсна керемида, съобщи БНТ.Владимир Йорданов вървял преди обяд по тесния тротоар на улица \"Стефан Караджа\", когато се чул необичаен шум.\"Чух някакъв шум от разместване на керемиди. Погледнах нагоре, тя беше вече на един метър от мен. Сложих си ръцете. Нямаше какво да направя, тя ме удари и затова ми е тази раничка отстрани.Наблизо имало възрастна жена, която му се притекла на помощ. След това му извикала такси, за да отиде до болницата. Пострадалият мислел, че на покрива има майстори. Погледнах просто да ги видя, да не са изтървали те нещо.Младият мъж обмисля съдебен иск срещу собствениците на сградата. Мотивът му е, че не е нормално хората да вървят по улиците и да се чувстват застрашени. Сградата, от която падна керемидата, беше ремонтирана преди няколко години.", "date": "2017.10.10", "title": "Керемида падна върху главата на мъж в Шумен"}
{"url": "https://news.bg/world/moskva-razreshi-na-cnn-international-da-prodalzhi-da-izlachva-v-rusiya.html", "text": "Русия съобщи, че е оттеглила обвиненията си към CNN International за нарушения на руските медийни закони и американската телевизия може да продължи излъчванията си в държавата, информира Ройтерс.Началникът на регулатора Роскомнадзор Александър Жаров поясни, че казусът е разрешен, след като каналът се е съгласил да отстрани нарушенията.Но Жаров изтъкна, цитиран от Интерфакс, че регулаторът ще продължи да следи дали американската компания спазва руското законодателство.В края на миналия месец Жаров съобщи, че телевизията е получила административно предупреждение за нарушенията. Каналът трябвашe да отстрани нарушенията до 11 октомври.От CNN обявиха, че не планират да правят коментар по въпроса.Регулаторът обвини медията ден след атака на руското външно министерство, че Вашингтон оказва натиск върху руските медии RT и Sputnik.", "date": "2017.10.10", "title": "Москва разреши на CNN International да продължи да излъчва в Русия"}
{"url": "https://news.bg/int-politics/armiyata-na-iran-obeshta-da-prepodade-novi-urotsi-na-sasht.html", "text": "На фона на информациите, че САЩ планират да определят Революционната гвардия на Иран като терористична групировка, от въоръжените сили на Ислямската република изтъкнаха, че е време да преподадат на американците \"нови уроци\", съобщава иранската агенция ИСНА.Говорителят на иранските въоръжени сили Масуд Джазайери подчерта, че администрацията на САЩ \"разбира само от ругатни\", добавяйки, че те се нуждаели от \"шокове\", за да осъзнаят \"новото значение на властта в света\".Коментарите идват, след като говорителят на иранското правителство заяви, че \"призивите на САЩ за обозначаването на Революционната гвардия като \"терористична групировка\" ще означават, че самият Вашингтон подкрепя терористите.Шефът на Революционната гвардия Мохамед Али Джафари от своя страна също приравни американските сили с терористичната групировка ДАЕШ (\"Ислямска държава\").Говорителят на външното министерство на Иран също коментира евентуалния ход на Вашингтон, предупреждавайки, че реакцията на Техеран ще бъде \"твърда и съкрушителна\".Американският президент Доналд Тръмп се очаква да обяви Революционната гвардия за терористична групировка. Той също така се очаква да денонсира ядреното споразумение с Иран през следващата седмица. Тръмп се очаква да произнесе реч на 12 октомври, след като отваря вратата за промяна на споразумението като част от по-твърд подход към Иран.", "date": "2017.10.10", "title": "Армията на Иран обеща да преподаде \"нови уроци\" на САЩ"}
{"url": "https://news.bg/society/d-r-vasil-denchev-poluchi-golyamata-nagrada-dzhon-atanasov-za-2017-g.html", "text": "Президентът Румен Радев връчи голямата награда \"Джон Атанасов\" за постижения в областта на квантовата информатика. Голямото отличие на името на американския физик от български произход \"Джон Атанасов\" взе д-р Васил Денчев за постиженията му в областта на квантовата информатика.\"Вашият труд е от особена значимост за обществото. Професията, свързана с компютърните науки, е професия на бъдещето. Много професии ще изчезнат, но точно тази ще се развива с бързи темпове\". Това заяви президентът Румен Радев по време на връчването на наградите на млади български учени в областта на компютърните науки \"Джон Атанасов\".\"Всеки българин в тази област е ценен за България. Той е нашето бъдеще\", добави Радев. Президентът заяви, че днес тук са младите хора, извършили своя първи пробив в науката.В словото си Румен Радев отбеляза, че това е секторът с най-голяма добавена стойност и бележи най-много приходи. В него работят над 41 000 души, а 90% от тях са под 35-годишна възраст.За първи път от както се връчва отличието \"Джон Атанасов\" има участник с две награди, стана ясно по време на церемонията. \"Благодарение на Вас България заема челно място в класацията на отборите по информатика и информационни технологии. Вашата всеотдайна изследователска и приложна дейност в областта на компютърните науки формира пред света забележителния облик на младата българска IT генерация\". С тези думи държавният глава приветства лауреатите в конкурса Награда \"Джон Атанасов\" за 2017 гoдина.Носителят на голямата награда - д-р Васил Денчев, е доктор по компютърните науки и главен архитект на квантов софтуер в Google. Научните му интереси и професионален опит са предимно в сферата на квантовата информатика, която привлича неговия интерес по време на следването му. Първите му научни постижения включват успешно разработена система за контрол и стабилизация на оптически интерферометър, позволяваща сигурно разпространение на квантови криптографски тайни ключове, както и успешно разработена компютърна система за автоматична характеризация на източници и детектори на единични фотони.Носител на отличие Грамота \"Награда Джон Атанасов\" в категорията Награда \"Джон Атанасов\" е д-р Кристина Капанова - доктор по информатика и компютърни науки, асистент в Института по информационни и комуникационни технологии към БАН. Създаденият от д-р Капанова нов пост-обучителен процес е вдъхновен от квантовата физика и имитира квантовите ефекти като по този начин е в състояние да осигури подобряване на теглото на синаптичните връзки в изкуствената невронна мрежа. Тя е носител на редица признания, сред които стипендия на Световната Федерация на Учените от ЦЕРН през 2016 г., както и номинация за наградата на БАН за млад учен \"Марин Дринов\" 2017 г. от Научния съвет на ИИКТ.Д-р Станислав Харизанов е вторият носител на отличие Грамота \"Награда Джон Атанасов\" в категорията Награда \"Джон Атанасов\". Той е доктор по математика, главен асистент в Института по информационни и комуникационни технологии към БАН. Главната му цел е разработването на бързи и ефективни алгоритми за обезшумяване, възстановяване и сегментация на изображения с висока резолюция, а математическите модели са на базата на изпъкнала оптимизация с наложени допълнителни ограничения.Третият носител на президентското отличие в тази категория е Минко Гечев -магистър по информатика в специалност \"Софтуерни технологии\" на Софийския университет \"Св. Климент Охридски\". Той е единственият носител на две отличия от президентските награди \"Джон Атанасов\". Неговите авторски разработки, придобили най-голяма популярност у нас и в чужбина са създаденият от него Codelyzer - инструмент за статичен анализ и автоматична модификация на изходен код, използващ Angular платформата на Google за разработка на приложения, който има над 4 милиона сваляния за последните 6 месеца. Минко Гечев е основател и на SofiaJS - българската общност на JavaScript разработчици.На церемонията в Гербовата зала на Дондуков 2 президентът Радев връчи и грамотите \"Джон Атанасов - дебютен пробив в компютърните науки\" за ученици и студенти, постигнали през последната година високи резултати с авторските си проекти, както и грамотите \"Джон Атанасов - проект с висок обществен принос\", които отличават индивидуални и екипни проекти. По традиция държавният глава връчи и грамотите \"Джон Атанасов - ученици и техните преподаватели\".Носител на грамота на президента за проект с висок обществен принос е Минко Гечев - магистър по информатика в специалност \"Софтуерни технологии\" на Софийския университет \"Св. Климент Охридски\".Звездин Бесарабов получи грамота за дебютен пробив в компютърните науки. Държавният глава го отличи за неговите проекти - ArduWrite, Obitcoin и Blockchain Predictor. ArduWrite има за цел да пресъздаде уникалния ръкописен стил на всеки човек по възможно най-автентичен начин, като Звездин лично е изградил собствен хардуер, фърмуер и софтуер.Obitcoin е система за изграждане на дигитални кооперативи, работещи заедно по общи проекти, а Blockchain Predictor е инструмент, чиято цел е да предсказва курса на всяка криптовалута по нов метод, различаващ се от стандартните методи, които са базирани на обработването на данните за курса до даден момент.Носителите на поощрително отличие в категорията \"Джон Атанасов - дебютен пробив в компютърните науки\" са Василен Цветков от Варна и Иван Иванов от София. Техните авторски проекти в национални и международни научни конкурси и фестивали, са постигнали множество успехи. Особен принос има проектът на Василен Цветков насочен към контрол и управление на процеси в селското стопанство.За 2017г. носителите на грамоти \"Джон Атанасов - ученици и техните преподаватели\" са Енчо Мишинев и неговият преподавател Антон Шиков от Ямбол. През изминалата година те спечелиха челни места в повечето от най-трудните международни ученически олимпиади и състезания в направленията информатика.Президентът връчи грамоти в същата категория и на Антон Колов и неговият преподавател Красимир Кирилов от Монтана, които представят България в състезанията по информационни технологии.Припомняме, наградата \"Джон Атанасов\" на Президента на Република България се връчва от 2003 г. на изявени в световен мащаб български учени в областта на компютърните науки.Сред лауреатите на високото отличие са настоящи ръководители във водещи изследователски институти и световни компании, които развиват дейност в областта на компютърните науки, включително криптология, компютърна лингвистика, роботика, квантовата информатика.Джон Атанасов е създател на сметачна машина с отделна памет, по-късно призната за първия електронен, непрограмируем компютър с регенеративна памет, известен като компютър на Атанасов-Бери.", "date": "2017.10.10", "title": "Д-р Васил Денчев получи голямата награда \"Джон Атанасов\" за 2017 г."}
{"url": "https://news.bg/entertainment/mezhduzvezdni-voyni-viii-posledniyat-dzheday.html", "text": "Излезе официалният трейлър на осмата част от култовата поредицата Междузвездни войни - Последният джедай.Световната премиера на трейлъра се състоя по време на футболната срещата между отборите по американски футбол \"Чикаго беърс\" и \"Минесота вайкингс\".На стадиона излязоха имперски щурмовачи, които под съпровода на пиротехника представиха трейлъра на новата дългоочаквана серия от поредицата.Трейлърът вървеше на екраните на стадиона и предизвика истинска еуфория сред посетителите на футболната среща.Излизането на новата част от поредицата Междузвездни войни е едно от най-чаканите събития в света на киното през 2017 година. Премиерата на \"Последният джедай\" е на 15 декември.Официалният трейлър показва както стари, така и нови персонажи, които до сега не са виждани в поредицата.Само за часове трейлърът събра над 8 милиона гледания в YouTube.", "date": "2017.10.10", "title": "Междузвездни войни VIII: Последният джедай"}
{"url": "https://news.bg/world/antiglobalistkite-dvizheniya-zaplaha-za-svetovnata-ikonomika-predupredi-mvf.html", "text": "Засилването на антиглобалистките движения е една от основните заплахи за възстановяването на световната икономика, поставяйки продуктивността и жизнения стандарт под риск.Това се отбелязва в доклада на Международния валутен фонд (МВФ), в който организацията помести прогнозите си за световния ръст и икономиките на държавите, пише \"Дейли телеграф\".Последните прогнози за бъдещето състояние на икономиката се основават на \"\", които са основата на засилване на световната икономическа активност, се пояснява в доклада.Фондът прогнозира световния икономически ръст през 2017 г. да достигне 3,6 на сто (прогнозата от юли бе за 3,5 на сто) и 3,7% през 2018 г. (3,6% през юли). Прогнозата за икономическия ръст на развиващите се пазари също е много положителна, като очакванията са за 4,6% през 2017 г. и 4,9% през 2018 г., което в голяма степен се дължи на китайската икономика.През миналата седмица шефът на фонда Кристин Лагард, цитирана от \"Форекс\", съобщи, че прогнозите са да се повиши икономическата активност.От доклада става ясно, че икономиката на САЩ през тази година ще нарасне с 2,2 % (2,1% според предишната прогноза), а през 2018 г. с 2,3 на сто (2,1% предишната прогноза).Според МВФ Китай ще отчете 6,8% тази година (от предишна прогноза 6,7%) и 6,5 на сто през 2018 г. (от 6,4%).Еврозоната също се очаква да засили икономическия ръст - 2,1% (от 1,9%) през 2017 г. и 1,9% (1,7%) през 2018 г. Фондът прогнозира икономиката на Япония да нарасне с 1,5% през тази година (от 1,3 на сто), а през 2018 г. да нарасне едва с 0,7% (от 0,6%).САЩ и еврозоната най-много могат да пострадат от антиглобализационна заплаха.Надигащият се протекционизъм също може да засегне икономиката и продуктивността.Застаряващото население и слабата продуктивност се посочват като фактори, които могат да навредят на ръста в средносрочен план, като най-вече ще бъдат засегнати развитите икономики.", "date": "2017.10.10", "title": "Антиглобалистките движения  - заплаха за световната икономика, предупреди МВФ"}
{"url": "https://news.bg/crime/izbraha-desislava-popkoleva-za-vremenen-shef-na-sgs.html", "text": "Съдийската колегия на Висшия съдебен съвет с 10 гласа \"за\" и 3 гласа \"против\" определи Десислава Попколева за изпълняващ функциите на административен ръководител - председател на Софийския градски съд.Кандидатурата е предложена от Общото събрание на Софийския градски съд.Десислава Попколева има над 19 години юридически стаж като съдия. Била e изпълняващ длъжността \"заместник-административен ръководител\" на Софийския районен съд, а към момента е заместник-председател на Софийския градски съд. Общото събрание на СГС посочва, че управленският ѝ опит в най-натоварения съд в страната ще допринесе за запазване на добрата организация на работа там. Аргумент за това е също доверието на колегите ѝ, както и нейния професионализъм и високи морални качества.Решението е след продължило близо три часа \"лашкане\" на членовете на Съдийската колегия, между различни законови разпоредби и принципни решения по въпроса кой може да предлага изпълняващ функциите председател на съдСпорове се разразяват във връзка с предложението на шефа на ВКС Лозан Панов за временен началник на СГС да бъде определен Красимир Машев от Софийския апелативен съд. \"Лашкането\", по думите на Олга Керелска е след докладване на становище на Комисията за атестирането и конкурсите. Според него, тъй като в Закона за съдебната власт има празнота по въпроса, то комисията смята, че председателят на ВКС .Красимир Машев, поканен да бъде изслушан от колегията, категорично отказа да участва в тази процедура.\"Искам категорично да заявя, за да запазя авторитета си, че дадох съгласие на председателя на ВКС Лозан Панов, защото ме издигна за този отговорен и тежък пост. Никога не съм се самоизтъквал, не съм подавал заявление за и.ф. председател на най-тежкия и конфликтен съд в България. Тълкувам автентично своята воля - не желая да бъда председател, нито и.ф., нито постоянно. Когато дам съгласие, нося отговорност, когато се самопредлагам - правя волеизявление. Този съд се нуждае от спокойствие и от човещина. Отговорни за това сте вие. Помислете за това - първото ви генерално решение дава сигнал на системата\", коментира Машев.", "date": "2017.10.10", "title": "Избраха Десислава Попколева за временен шеф на СГС"}
{"url": "https://news.bg/int-politics/ungariya-iska-prerazglezhdane-na-sporazumenieto-za-asotsiirane-na-ukrayna-s-es.html", "text": "Унгария инициира преразглеждането на споразумението за асоцииране на Украйна с Европейски съюз заради новия закон за образованието, приет от властите в Киев. Това обяви външният министър на Унгария Петер Сиярто на среща с представители на унгарската диаспора в украинския град Ужгород, съобщават унгарски медии.Както отбелязал министърът, законът нарушава принципите на Споразумението за асоцииране между Украйна и ЕС, тъй като лишава националните малцинства от правото да учат на родния си език. Това ще доведе до влошаване на положението на унгарците и другите етнически малцинства, живеещи в Украйна, подчертал Сиярто.\"Неприемливо е, че край границите на ЕС в XXI век се закриват училища заради преподаване на национални езици\", добави унгарският първи дипломат, като изрази увереност, че единственият начин да се повлияе на ситуацията е да се засили международният натиск върху Киев.Сиярто припомнил, че Унгария винаги е подкрепяла Украйна по стратегически въпроси. Той изразил надежда, че Киев ще направи промени в закона за образованието.Законът за образованието значително намалява възможността за учене на езиците на националните малцинства в Украйна.Унгарските и румънските власти настояха, че законът нарушава правата на националните малцинства в Украйна. В Будапеща определиха действията на Киев като \"удар в гръб\" и обещаха да блокират възможността за присъединяване на Украйна към Европейския съюз.Споразумението за асоцииране и зона за свободна търговия между Украйна и Европейския съюз беше подписано през юни 2014 г. От 1 януари миналата година влязоха в сила почти всички разпоредби относно зоната за свободна търговия.От септември 2017 г. започнаха да действат разпоредбите, свързани със сътрудничеството в областта на отбраната, предотвратяването на конфликти, данъчното облагане, държавните финанси, борбата с тероризма, миграцията и граничния контрол.", "date": "2017.10.10", "title": "Унгария иска преразглеждане на споразумението за асоцииране на Украйна с ЕС"}
{"url": "https://news.bg/crime/ot-mon-sezirat-prokuraturata-i-komisiyata-za-zashtita-na-lichnite-danni.html", "text": "От Министерството на образованието и науката (МОН) ще сезират прокуратурата и Комисията за защита на личните данни заради предоставен линк за достъп до платформата \"Посещаемо и безопасно училище\". Това обяви на извънредна пресконференция зам.-министърът на образованието Деница Сачева.От думите й стана ясно, че системата функционира в изолирана от интернет среда. \"Пробив в системата не е имало\", заяви Сачева.По думите й човек, който е част от екипа от 11 632 души, които обхождат адресите на деца за връщането им в училище, който е подписал декларация за конфиденциалност, е предоставил своя линк с генериран формуляр на журналист. Във формуляра за обход се съдържат трите имена и адреса на детето, датата, часът, когато домът му е посетен от екипа. ЕГН-то е криптирано. Човекът, извършил това нарушение, е от София. Все още не е установено кой точно е той, допълни зам.-министърът.В мултидисциплинарните екипи, които обхождат районите за връщане на децата в училище, са включени служители на регионалния инспекторат по образование (РИО), учители, социални работници, представители на неправителствения сектор, както и служители от МВР.Сачева уточни, че през линка се стига до въпросния формуляр. Като грешка бе посочено, че с промяна на символ в линка ставали достъпни вече генерирани формуляри.От фирмата, която поддържа системата, увериха, че е извършен пълен преглед на политиките за сигурност. Красимир Стоянов - представител на фирмата, посочи, че системата е изолирана от интернет, че се работи с карти, които нямат достъп до интернет, нито интернет има достъп до тях.Линкът е изваден от системата и е свален през друг канал. Стоянов увери, че който и да е от членовете на екипа, няма достъп до цялата база данни в системата. Той е изпратен по електронната поща на въпросния служител и той по друг канал го е предоставил на трето лице. Установява се кой е извършил нарушението.Зам.-министър Сачева обясни, че данните на 1,2 млн. деца, които се визират в публикацията на известен с разследванията си сайт, са данни на ГРАО. Системата работи само с децата, отпаднали от училище - 206 хил. деца. Тя посочи, че към 10 октомври са направени 150 хил. обхода и са върнати в училище 12 146 деца. 82% от децата, които не са в нашите училища, са в чужбина.В публикацията на Биволь, предизвикала извънредната пресконференция, бе акцентирано, че личните данни на децата, включително адресите, възрастта, имената им, са били достъпни в интернет.", "date": "2017.10.10", "title": "От МОН сезират прокуратурата и Комисията за защита на личните данни"}
{"url": "https://news.bg/world/hamas-i-fatah-s-pregovori-za-obshto-pravitelstvo-v-gaza.html", "text": "Двете палестински организации \"Фатах\" и \"Хамас\" започнаха преговори при закрити врата в Кайро за прекратяване на десетилетната им вражда. Това съобщи делегат пред АФП.Разговорите идват след ключов пробив миналата седмица, когато палестинският премиер Рами Хамдала за първи път от 2015 г. посети управляваната от \"Хамас\" Ивицата Газа. Палестинското правителство официално пое контрола над Газа.Делегатът от \"Хамас\" поясни, че са започнали преговори между двете организации под посредничеството на Египет.Разговорите се провеждат в централата на египетското разузнаване. По време на тях се разглеждат документите, които ще позволят на обединено палестинско правителство да работи в Ивицата Газа, поясни делегатът.Азам ал Ахмад, който води делегацията на \"Фатах\", заяви по-рано пред агенцията, че основната точка на разговорите ще е \"овластяването на правителството в Газа\".Двете организации са разделени от 2007 г., което усложнява провеждането на мирни преговори с Израел.Многократни опити за помирение завършиха без конкретен резултат, но водената от Египет инициатива получи голям тласък през миналия месец, когато \"Хамас\" се съгласи да сдаде властта в Газа.", "date": "2017.10.10", "title": "„Хамас” и „Фатах” с преговори за общо правителство в Газа"}
{"url": "https://news.bg/int-politics/hakeri-na-severna-koreya-otkradnali-voenni-planove-na-sasht-i-yuzhna-koreya.html", "text": "Севернокорейски хакери може да са откраднали огромно количество класифицирани военни документи, включително и последният военновременен оперативен съвместен план на САЩ и Южна Корея. Това обяви депутат от управляваща партия в Южна Корея, цитиран от местната агенция \"Йонхап\".Представителят на Демократическата партия Рее Чой-хей уточнил, че 235 гигабайта военни документи са били хакнати от Интегрирания център за данни в отбраната, цитирайки информация от неназовани източници от военните среди.Съдържанието на около 80 процента от данните все още не е идентифицирано, като се добавя, че хакерската атака е била извършена през септември миналата година.Пхенян отрече да има пръст в кибератаките, критикувайки Сеул за \"измислянето\" на твърдения за онлайн атаки.", "date": "2017.10.10", "title": "Хакери на Северна Корея откраднали военни планове на САЩ и Южна Корея"}
{"url": "https://news.bg/society/lotariyata-s-kasovi-belezhki-na-nap-dava-50-000-lv.html", "text": " Стартира втората лотария на НАП с касови бележки. Очаква се до декември 2018 г бележките, участващи в лотарията да станат над 1 милиард. Това съобщи Росен Бъчваров - говорител на НАП.След първата лотария са отчетени 30 милиона лв пряк фискален ефект, вследствие на това, че много граждани са си поискали касови бележки.В лотарията участват само навършили 14 г., Създава се профил в сайта на НАП, като Бъчваров препоръча да не е въвеждат неверни данни. Касови бележки ще се регистрират и чрез колцентъра автоматично. Няма ограничение за участие по видове стоки.В лотарията участват и служебни бонове, като тези от големите ритейл компании.Новото във втората лотария е, че плащащите с банкови карти имат двоен шанс за печалба, защото при еднократна покупка се регистрират и двете бележки - касовата и от ПОС - терминала.Участват всички касови бележки издадени след януари 2017 г, като условието е да се запази касовата бележка.Голямата награда е 50 000 лв, но тя няма да бъде получена в брой, а по банков път, защото законът не го позволява. Ще се теглят месечни награди на стойност 2000 лв и всяка седмица предметни награди на стойност 1000 лв.Първата награда ще бъде изтеглена декември месец тази година, а голямата награда- декември 2018 гПотребителските профили на участници от първия сезон на Лотарията са вече активни и те могат да въвеждат бележки с вече създадените права за достъп. Всеки нов потребител е необходимо да създаде еднократно свой профил в сайта , като всеки участник може да въвежда касови бележки без ограничения.За да се регистрира касов бон, трябва да се попълнят три елемента - дата, час и стойност на покупката. Колкото повече фискални бонове в профила има всеки, толкова по-голям е шансът за награда.От НАП напомнят, че е важно хората да знаят, че трябва да пазят касовите си бележки до края на играта, защото ще получават наградите си срещу тях.В първото издание на Лотарията, което приключи в края на 2016 г. бяха регистрирани над 51 милиона касови бележки на стойност над 670 млн. лв., а големият победител, който получи лек автомобил беше Иванка Кавъркова от Панагюрище с касова бележка за 1,80 лв.", "date": "2017.10.10", "title": "Лотарията с касови бележки на НАП дава 50 000 лв"}
{"url": "https://news.bg/bulgaria/kolyo-bosiya-otstoyava-pravoto-si-da-myata-domati-po-ns-i-polititsi.html", "text": "Мятането на домати срещу политици и администратори не е административно нарушение, а е легитимен процес. Всеки българин, който желае да протестира, може да си вземе развалени домати, да се запише в общината и да мята меки предмети. Това заяви на пресконференция в БТА Николай Колев, известен с прозвището - Кольо Босия.Повод за неговото изявление е обвинението и множеството съдебни процедури, образувани след протестите му, наречени \"доматена революция\". Колев и още четирима бяха арестувани на 9 септември 2015 г., когато мятаха домати срещу северния вход на сградата на парламента. Тогава те протестираха срещу ситуацията в държавата.Според обвинителния акт Колев продължил с проявите си като политически протест и нееднократно се е налагала намеса на органите на МВР. Той е хвърлял домати по сградата и по влизащите в нея депутати, като с действията си предизвикал възмущение на гражданите. Глобен е 500 лева.В обвинението, повдигнато му след като е минал през арест, съден и съответно оправдан за предишно подобно действие. В обвинението дори е цитирана и присъда, която е паднала на следваща инстанция.Николай Колев - Босия, обеща: \"Ще заведа общо дело за системен и съзнателен тормоз върху личността ми и ще поискам 10 млн. лева. Действията против мен не бяха в личен план\".С действията на прокуратурата, полицията и общината се стига до парадокс, заяви той и цитира кариерното развитие на хората, които през 2015 г. са имали отношение към неговия арест.  - Столична дирекция на МВР - б.р.) стана главен секретар на МВР. Цецка Цачева (тогава председател на парламента - б.р.) сега е министър на правосъдието.Според нея аз съм си хулиган и трябва да лежа в затвора, каза Босия по адрес на Цачева и допълни, че главният прокурор Сотир Цацаров е непоклатим и тогава, и сега. Не живеем в правова държава, колкото и да повтарят разни политици и депутати. Това, че аз съм на свобода, е изключение, допълни Босия.Арестуваният с него Кирил Чуканов уточни, че мятането на меки предмети е форма на протест.На пресконференцията бе и адвокатът на Николай Колев - Диньо Бозаджиев. Той припомни, че половин година след протестите на Босия срещу корупцията в ИА \"Автомобилна администрация\" имаше арести в тази агенция. Протестът на Босия бе срещу продажба на шофьорски книжки, срещу манипулиране на изпити с цел предоставяне документи за правоуправление на лица, които не притежават тези умения.Държавата ограничава правата на гражданите и от друга страна ограничава възможността на гражданите да протестират по някакъв начин. Николай Ганчев (Кольо Босия) след като изчерпа всички възможности за протест, едва тогава пристъпи към тези протестни действия (мятане на домати по сградата на НС - б.р.), каза защитникът му.Заради протестите от Колев бяха образувани около 14 производства по Закона за МВР. Той бе арестуван за 24 часа. Бяха включени от септември 2015 г. когато към него се присъединиха и други граждани - Инспектората на Общинския съвет налагаше глоби, накрая и прокуратурата - масовия протест, обясни адвокатът му. Той припомни, че тогава бяха задържани Колев и четирима от протестиращите за оскверняване униформата на длъжностни лица - 1 или 2 домата са изцалапи униформата на полицаи, уточни адвокат Бозаджиев. \"За мен това производство граничеше с гротеска\", определи той производството и делото - \"за нещо, което показва, че това не е престъпление\".По думите му делото е два тома. Към 1000 страници са показанията на разпитани десетки лица, психологически експертизи. \"Ако бяха хвърлени толкова усилия за нещо смислено, най-малкото един министър можеше да бъде хвърлен в затвора. Органите могат и знаят как да работят - защо по другите дела се допускат елементарни професионални грешки\", запита адвокатът на Колев и допълни: \"Прокуратурата се оказа един орган, който слага последния заслон, който пречи на разследването\".Адвокатът поздрави всички съдии, постановили отмяна на незаконните задържания, които приели, че се касае за израз на гражданска позиция с допустими от закона средства.В потвърждение, че това е законен протест бяха и думите на другия арестуван с Кольо Босия - Кирил Чуканов. \"Бях заедно с него и още трима приятели подсъдими по това дело и вече оправдан мисля, че участвахме в напълно легитимен граждански протест. Ставаше дума за сериозен случай на безнаказана, нагла корупция в големи мащаби в , където имаше серия арести година след нашия протест на 09 септември 2015 г. Датата не беше случайна, защото генезисът на корупцията идва от непреодоляното наследство на престъпния режим. Възпроизведен престъпен модел - поведенчески и мисловен, каза Чуканов.Николай Колев Босия разказа, че когато дошли да го арестуват, им показал 3 съдебни решения, че протестът му е легитимен, но въпреки това е бил задържан. Има една ръка, която казва: \"няма да вземате предвид решенията на съда\", обясни Босия.Адвокат Бозаджиев коментира и че през последните 1-2 месеца са приети няколко акта, които ограничават и затварят възможността на българите за контрол. Той припомни, че промените в Закона за околната среда, (върху които бе наложено вето, а по-късно депутатите отхвърлиха президентското вето - б.р.) ограничават възможността да бъдат обжалвани оценките за ОВОС. Целта е чрез едноинстационно обжалване по-лесно да бъдат прокарани незаконосъобразните актове, смята адвокат Бозаджиев.\"След това бяха прокарани промените в Административно-процесуалния кодекс (АПК). Увеличение на таксите, касационно производство в закрити заседания - множество дребни промени, които ограничават възможността на гражданите\", обобщи и тези изменения юристът.Той припомни бързия избор на председател на  съд (ВАС) и новия Висш съдебен съвет (ВСС). Бозаджиев обясни, че избраният от квотата на парламента по , представляващ ВСС, е един от авторите на промените в АПК. Името му е известно с нарушаване случайния избор на делата за Пепи Еврото, допълни адвокатът.", "date": "2017.10.10", "title": "Кольо Босия отстоява правото си да мята домати по НС и политици"}
{"url": "https://news.bg/crime/izgorya-avtomobilat-na-advokat-zashtitaval-biznesa-na-semeystvo-banevi.html", "text": "Изгоря колата на адвокат Мирослав Стойков, който отстоява правата на семейство Баневи в спора за къмпинг \"Каваци\", съобщи Нова телевизия.Инцидентът е станал късно в понеделник вечерта в Бургас. Той представлява фирмите на Баневи в Бургаска област от дълги години. Стойков е юристът, който отстоява правата им в спора с Димитър Спасов-Каратиста за къмпинг \"Каваци\".От полицията уточняват, че се правят експертизи, които да установят причината за пожара и щетите.", "date": "2017.10.10", "title": "Изгоря автомобилът на адвокат, защитавал бизнеса на семейство Баневи"}
{"url": "https://news.bg/bulgaria/arestuvaha-18-godishen-za-zhestoko-ubiystvo-v-burgasko.html", "text": "Прокуратурата в Бургас задържа 18-годишен за убийство. Петър Л. е с мярка задържане до 72 часа.Петър е обвинен, че на 8 октомври в село Вресово, община Руен е убил 49-годишен мъж.На поляна в ромската махала на селото, която се намира близо до пътя за село Череша, Петър е удрял с дървен кол по главата по-възрастния мъж. Прокуратурата е обвинила 18-годишния младеж, че умишлено е умъртвил жертвата, а е извършил убийството с особена жестокост.Ако Петър бъде признат за виновен, законът предвижда наказание \"лишаване от свобода\" от 15 до 20 години, доживотен затвор или доживотен затвор без замяна.Предстои Окръжна прокуратура - Бургас да внесе в съда искане за определяне на постоянна мярка за неотклонение \"задържане под стража\" спрямо обвиняемия.", "date": "2017.10.10", "title": "Арестуваха 18-годишен за жестоко убийство в бургаско"}
{"url": "https://news.bg/world/tramp-napadna-demokratite-che-ne-gi-interesuvala-bezopasnostta-na-sasht.html", "text": "Президентът на САЩ Доналд Тръмп използва \"Туитър\", за да атакува демократите, че възпрепятстват новата му имиграционна политика.Той ги обвини, че са безразлични относно безопасността на американските граждани.\"\", оплака се той.Милиардерът също се оплака и от бездействието на Конгреса при опитите за приемане на здравната реформа., закани се той в социалната мрежа.", "date": "2017.10.10", "title": "Тръмп нападна демократите, че не ги интересувала безопасността на САЩ"}
{"url": "https://news.bg/int-politics/es-zasili-sanktsiite-si-sreshtu-severna-koreya.html", "text": "Европейският съвет допълнително засили санкциите си срещу Корейската народнодемократична република (КНДР) чрез транспониране на секторните санкции, наложени от Съвета за сигурност на ООН с резолюция 2375 на 11 септември в отговор на продължаващото разработване на ядрени оръжия и балистични ракети и крещящото незачитане на предишните резолюции на Съвета за сигурност на ООН.Санкциите, наложени от Съвета за сигурност включват забрана за продажбата на втечнен природен газ на КНДР, както и за вноса на текстилни изделия, произведени в страната. Новите мерки включват и ограничения върху продажбата на рафинирани петролни продукти и суров петрол на КНДР.Освен това страните членки на ЕС няма да предоставят нови разрешения на граждани на КНДР за влизане и работа на тяхната територия, тъй като са заподозрени, че генерират приходи, които се използват за подпомагане на нелегалните програми за разработване на ядрени оръжия и балистични ракети.Европейският съвет вече добави на 15 септември три юридически лица и едно физическо лице, подкрепящи незаконните програми, към списъците с лицата, които са обект на замразяване на активи и ограничения за пътуване. Общият брой на лицата, които са обект на ограничителни мерки срещу КНДР, е 63 души и 53 юридически лица, както са определени от ООН. В допълнение ЕС е наложил санкции срещу още 38 физически лица и 4 юридически лица.Както беше договорено от външните министри на страните членки на ЕС в Талин на 7 септември, Европейският съвет работи по възможни допълнителни санкции за допълване и засилване на санкциите на Съвета за сигурност на ООН.", "date": "2017.10.10", "title": "ЕС засили санкциите си срещу Северна Корея"}
{"url": "https://news.bg/politics/bsp-vizhda-shapka-pari-v-doklada-na-so-za-podobryavane-na-gradskata-sreda.html", "text": "Oбщинските съветници от групата на БСП Лява България в СОС смятат, че Столична община е платила една шапка пари, \"за да ни бъде разяснение нещо от сорта, че е по-добре да си здрав и богат, отколкото беден и болен\".\"Шапка пари, защото не е ясно колко е платила Столична община за доклада \"Публичните пространства и обществения живот\", изготвен от екипа на проф. Ян Геел. Не е правена обществена поръчка и не е гласуван от СОС\", В свое становище до медиите, БСП коментира, че \"основният проблем дори не е в това. Основният проблем е, че този доклад за пореден път е фокусиран върху изследването и развитието на централната градска част на София. Освен това - Столична община плаща за доклад, който съобщава очевидни за всеки софиянец констатации.\"\"Факти и тези, за които общинските съветници от групата на БСП Лява България говорим и отстояваме от години. Очевидно за управляващите в Столична община, когато фактите и тезите са заявени от скъпоплатен доказан чуждестранен експерт, те са доста по-ефективни и ефектни от думите на експертите от опозицията\", коментират общинарите от БСП.\"БСП не веднъж сме казвали, че големият проблем на нашия град е диспропорцията в развитието на центъра и крайните квартали. Оценката за състоянието и направените инвестиции в централната част е давана нееднократно. Но неведими са резултатите в развитието на големите жилищни комплески, в които живееят стотици хиляди софиянци. Видимо е, че там се правят дребни неща, на парче\", коментират в позицията си левицата.\"Нито един сериозен проблем на жилищните комплекси и крайградската зона не е решен цялостно и комплексно. И видимо, от Доклада на проф. Геел, не се планира в обозримо бъдеще да бъде решен. В най-големия жилищен комплекс в София - \"Люлин\" има една метростанция. За сравнение във втория по-големина - \"Младост\" има 5. Как точно управляващите Столична община планират да \"свалят\" от колите люлинци и да ги направят пешеходци или велосипедисти\", чудят се от БСП.БСП считат, че \"ако искаме София да стане \"град за хората\", то тогава столицата трябва да се развива хармонично и балансирано. Така, че всеки софиянец да се чувства уютно и комфортно в района, в който живее. Да има достъп до паркова и културна инфраструктура, без да му се налага да стиига в центъра на София.\"Завършват позоцията си с твърдението, че е нужна политическа воля и управленско мислене, каквито според тях липсват в \"столичния кмет и доминиращата в СОС партия ГЕРБ\".", "date": "2017.10.10", "title": "БСП вижда шапка пари в доклада на СО за подобряване на градската среда"}
{"url": "https://news.bg/world/es-prizova-za-dialog-za-prekratyavane-na-krizata-v-kataluniya.html", "text": "Европейската комисия отново повтори призива си за диалог в Испания за прекратяване на кризата в Каталуния, информира Ройтерс.Агенцията отбелязва, че позицията на Брюксел идва на фона на опасенията, че регионалните власти в Каталуния още днес могат да обявят независимост.Призоваваме всички замесени да прекратят тази конфронтация възможно най-скоро и да започнат диалог, каза говорител на ЕК, след като беше запитан как комисията може да отговори при евентуално обявяване на независимост.\"\", поясни говорителят.Той добави, че ЕК е уверена, че премиерът на Испания Мариано Рахой ще успее да направлява този деликатен процес в пълно съответствие с испанската конституция и основните права на гражданите.Междувременно говорителят на правителството на Каталуния съобщи, че напълно се доверяват на местната полиция и че каталунската икономика е много силна.", "date": "2017.10.10", "title": "ЕС призова за диалог за прекратяване на кризата в Каталуния"}
{"url": "https://news.bg/politics/patriotite-povikaha-albanskiya-poslanik-v-sofiya-zaradi-balgarskoto-maltsinstvo.html", "text": "Албанският посланик в София Н.Пр. Киряко Курета се ангажира да направи постъпки към властите в Тирана казусът със статута на българското малцинство там да бъде разрешен в полза на страната ни.Това стана ясно от съобщение от ПГ \"Обединени патриоти\", по чиято покана в сградата на Народното събрание - зала \"Димитър Пешев\" по-рано през деня се състоя среща с посланика на Република Албания у нас Н.Пр. Киряко Курета.Посланик Курета обърна внимание на факта, че всички български организации там са информирали властите за създалото се напрежение, както и за сериозния негативен отзвук, който законопроектът е предизвикал в България и другите страни от Общността.По повод възникналото напрежение около българското малцинство в Албания във връзка с подготвяния там закон за признаване на малцинствата дипломатът нееднократно подчерта, че Албания никога не е имала лошо отношение към българите там. Той ще бъде гарант за приемането на съответните законодателни промени в полза на българската общност.На разговорите присъстваха народните представители Юлиан Ангелов, Александър Сиди, Борис Вангелов, проф. Станислав Станилов и Петър Петров.Депутатите бяха категорични, че е недопустимо да не бъде признат статутът на българската общност там, предвид хилядолетните корени, които свързват българите с тези географски ширини.Депутатите разказаха за своите нееднократни срещи със сънародниците ни в Албания, както и за техните протести срещу случващото се спрямо тях. Патриотите подчертаха също, че в Доклада на ЕК не случайно е обърнато внимание на този въпрос като основен фактор за бъдещето на Албания в ЕС. Народните представители бяха категорични, че също така от признаването на българското малцинство ще зависят и добрите отношение между България и Албания занапред.Срещата протече спокойно и в приятелски тон, като на финала народните представители от ПГ на \"Обединени патриоти\" и Н.Пр посланик Курета се обединиха около това да бъде проведена още една среща след гласуването в албанския парламент, на която да се направят съответните анализи и изводи за бъдещите отношения между двете страни.", "date": "2017.10.10", "title": "Патриотите повикаха албанския посланик в София заради българското малцинство"}
{"url": "https://news.bg/politics/razzhalvat-stoichkov-kato-pocheten-konsul-v-ispaniya.html", "text": "Стартира процедурата по освобождаването на Христо Стоичков като почетен (нещатен) консул на Република България в Кралство Испания със седалище в Барселона и с консулски окръг, обхващащ територията на автономна област Каталуния и автономна област Арагон, съобщава МВнР.Предстои след вътрешна съгласувателна процедура решението да бъде разгледано от Министерския съвет.Христо Стоичков е назначен за почетен консул с решение на Министерския съвет № 585 от 29 юли 2011 г. През последните няколко години дейността му като почетен консул е затруднена поради обстоятелството, че той пребивава основно в САЩ.В допълнение следва да се има предвид, че в бъдеще ефективното изпълнение на функциите на почетен консул от страна на Стоичков ще бъде възпрепятствано поради усложняване на комуникацията му с официалните власти на Кралство Испания заради последните му публични изяви.Кралство Испания е стратегически партньор и приятел на България, поддържаме отлични двустранни отношения на всички равнища и интензивно сътрудничество във всички области от взаимен интерес, допълват от МВнР.Припомняме . Той обвини 46-годишната Сантамария, че дядо ѝ, баща ѝ и дори непълнолетния ѝ син били последователи на бившия испански диктатор Франсиско Франко.Извинението на Стоичков идва след като испански медии съобщиха, че вицепремиерът на Испания Сорая Саенс де Сантамария възнамерява да съди бившия футболист на \"Барселона\".", "date": "2017.10.10", "title": "Разжалват Стоичков като почетен консул в Испания"}
{"url": "https://news.bg/politics/borisov-i-tusk-obsadiha-sreshtata-na-varha-v-sofiya-prez-may-dogodina.html", "text": "Министър-председателят Бойко Борисов обсъди бъдещите процеси и реформи в ЕС с председателя на Европейския съвет Доналд Туск. Двамата са провели телефонен разговор в продължение на срещата на държавните и правителствени ръководители, която се проведе в Талин.Главната тема на разговора между двамата е бил дневният ред на срещата на лидерите 2017/2018. Туск е информирал Борисов за напредъка по изготвянето на дневния ред, по който той провежда консултации с европейските лидери.Двамата са обсъдили предстоящата среща на върха на тема \"Западни Балкани\" в София през май, в рамките на българското председателство на Съвета на ЕС догодина. Борисов и Туск също са координирали действията по организацията на срещата, както и процеса по съгласуване с останалите държави-членки на подходяща дата за насрочване на форума.Целта на срещите на Европейския съвет е да има повече ефективност и по-добра координация и комуникация между държавите членки по оформянето на европейските политики и задаването импулсите на процеса на европейска интеграция.", "date": "2017.10.10", "title": "Борисов и Туск обсъдиха срещата на върха в София през май догодина"}
{"url": "https://news.bg/world/v-holandiya-okonchatelno-sklyuchiha-sporazumenie-za-koalitsiya.html", "text": "Премиерът на Холандия Марк Рюте подпечата споразумение за формиране на правителство, с което се прекратяват няколкомесечни преговори между четири партии, съобщава Ройтерс.Коалиционните преговори в Холандия бяха най-дългите от Втората световна война, чупейки рекорда от 208 дни през 1977 г.Партиите преодоляха различията по редица въпроси. Те договориха въпросите за миграцията, данъците и дори евтаназията.\"\", каза Рюте пред журналисти след последната среща на преговарящите днес.Рюте, лидер на либералната партия VVD, ще ръководи трето поредно правителство от 2010 г.По-късно тази седмица той ще започне разпределението на министерските кресла, а до края на този месец се очаква да заработи и новото правителство.Макар че не влиза евроскептичната партия на Вилдерс, коалицията е значително по-дясна от последната на Рюте с левите. Намаляване на данъците и фокус върху националната идентичност се очаква да бъдат основни теми в дневния ред.", "date": "2017.10.10", "title": "В Холандия окончателно сключиха споразумение за коалиция"}
{"url": "https://news.bg/world/tramp-ako-tilarsan-me-e-narekal-debil-da-si-premerim-koefitsientite-na-inteligentnost.html", "text": "Президентът на САЩ Доналд Тръмп не вярва, че държавният секретар Рекс Тилърсън го е нарекъл \"дебил\", съобщава \"Политико\".В интервю за \"Форбс\" Тръмп предизвика Тилърсън да си премерят коефициентите на интелигентност.\"\", изтъкна той.Миналата седмица NBC съобщи, позовавайки се на източници, че Тилърсън е нарекъл Тръмп \"дебил\" след среща в Пентагона през лятото и че държавният секретар е бил близо до подаване на оставка. Но преди няколко дни Тилърсън отрече информацията, че ще се оттегля, но не отрече директно, че е нарекъл президента \"дебил\".", "date": "2017.10.10", "title": "Тръмп: Ако Тилърсън ме е нарекъл „дебил”, да си премерим коефициентите на интелигентност"}
{"url": "https://news.bg/world/nay-golyamata-britanska-orazheyna-kompaniya-sakrashtava-2-hil-rabotni-mesta.html", "text": "Най-голямата британска оръжейна компания BAE Systems ще съкрати около 2000 работни места през следващите 3 години, съобщава Money.bg.Компанията, която е един от производителите на популярните изтребители Eurofighter Typhoon и британските ядрени подводници, предприема радикалната мярка именно заради липса на достатъчно поръчки за военните самолети.1400 от съкратените ще са във въздушния и информационен бизнес на компанията. 750 от тях ще бъдат в заводите в Ланкашър, където се произвеждат части за бойните самолети. 340 души в Портсмут и Саутхамптън, заети с морския бизнес на компанията, също ще останат без работа.Компанията има повече от 83 000 служители по света, 34 600 от които във Великобритания.Оръжейната компания предприема реорганизацията, за да \"\".Промените \"з\", каза изпълнителният директор Чарлс Уудбърн.\"\", заяви Уудбърн.През миналия месец Катар изпрати писмо с намерение да закупи 24 \"тайфуна\" и 6 тренировъчни самолета Hawk. Компанията преговаря и със Саудитска Арабия за друга по-голяма поръчка.Британският Eurofighter Typhoon обаче е обект на по-слаб интерес от конкурентния Rafale, произвеждан от френската компания Dassault Aviation, която е сключила сделки с Египет и Катар.Причина за съкращенията са и намалените от британското правителство разходи за отбрана.", "date": "2017.10.10", "title": "Най-голямата британска оръжейна компания съкращава 2 хил. работни места"}
{"url": "https://news.bg/bulgaria/valeri-simeonov-kato-natsionalen-problem-opredeliha-ot-bsp.html", "text": "БСП с изненада за медиите - без схеми и диаграми за роднинските назначения. Така започна пресконференцията на столетницата.Кирил Добрев обобщи,че партията разполага с десетки сигнали, но все още дава ултиматум на ГЕРБ. Тази седмица е седмица за размисъл, подчерта той. Социалистът е недоволен, че партията му е критикувана, че води компроматна война срещу властта. Защо като е компроматна война, валят оставки, недоумява Добрев.Защо си тръгна депутатът Живко Мартинов, а Делян Добрев остава, притеснен е той. Явно за ГЕРБ имало депутати, които са по-скъпи. Иначе социалистът е категоричен, че има по-голям проблем от Антон Тодоров, а именно вицепремиерът Валери Симеонов.Валери Симеонов е мина за европредседателството ни, категоричен е Кирил Добрев. Той не е проблем на премиера, той е национален проблем, смята той.Социалистът все пак намекна за поредната политико-роднинска връзка - този път във Велинград. Остави обаче коментарът на Цветан Цветанов, който бил много добре запознат, защото често ходел в града на СПА.А на въпроси за поредните вътрешно партийни атаки, Добрев отговори с думите: \"БСП не е за продан и не се продава.\"Припомняме, вицепремиерът Валери Симеонов влезе в открита война с журналисти миналата седмица, когато постави  да му се извинят за нападките. Изявлението си Симеонов направи от името на пресцентъра на Министерски съвет и то беше публикувано на официалния сайт на правителството.", "date": "2017.10.10", "title": "Валери Симеонов като национален проблем определиха от БСП"}
{"url": "https://news.bg/tourism/angelkova-otchita-50-poveche-kitayski-turisti-u-nas.html", "text": "50% повече туристи от Китай са посетили България за периода януари- август тази година спрямо същия период на 2016 година.Общият брой на китайските туристи през тази година бил около 19 хиляди, като само за месец август у нас е имало около 2 200 гости от азиатската страна. Това отчете министъра на туризма Николина Ангелкова по време на форума \"България и Шанси, Китай - два свята по Пътя на коприната\".Ангелкова отбеляза още, че между двете страни традиционно се наблюдават добри туристически отношения и имало тенденция за ръст при броя на туристите. Тя припомни, че през месец септември в мегаполиса Шанхай беше открит туристически информационен център на страната ни, които промотира възможностите и предимствата на българския туризъм и представя страната ни като дестинация за четири сезона.На форума министърът на туризма обясни и защо България е и изключително добро място за инвестиции - страната ни е с най-нисък корпоративен данък в ЕС, а увеличението на БВП за последните 5 години изпреварвал средния темп в ЕС.", "date": "2017.10.10", "title": "Ангелкова отчита 50% повече китайски туристи у нас"}
{"url": "https://news.bg/int-politics/iran-obvini-sasht-v-pomosht-na-terorizma-obyavyavayki-revolyutsionnata-gvardiya-v-terorizam.html", "text": "Иран счита, че Съединените щати \"ще се присъединят към терористичния лагер\", ако избере да определи иранската елитна Революционна гвардия (IRGC) за терористична организация, съобщава \"Ройтерс\".Президентът на САЩ Доналд Тръмп се очаква да обяви тази седмица своето окончателно решение за това, как иска да сдържа регионалното влияние на Иран. \"Светът трябва да бъде благодарен на революционните гвардейци за борбата им срещу терористите, особено срещу ДАЕШ (Ислямска държава)\", заявява говорителят на иранското правителство Мохамед Бахер Нобахт на пресконференция, излъчена на живо по държавната телевизия.\"Така че, като взимат позиция срещу Революционните гвардейци и ги определят за терористична група, американците ще се присъединят към лагера на терористите\", добавя той.Американски санкции срещу IRGC биха могли да засегнат конфликтите в Ирак и Сирия, където Техеран и Вашингтон подкрепят противопоставящите се на ИДИЛ.Командващият на гвардията Мохамед Али Джафари заяви в неделя, че ако Вашингтон определи гвардейците за терористична организация, те \"ще считат, че американската армия е наравно с Ислямска държава по целия свят\".Говорителят на иранското външно министерство Бахрам Касеми заяви, че Техеран ще даде \"твърд, решителен и смазващ\" отговор, ако САЩ продължат с този план. ", "date": "2017.10.10", "title": "Иран обвини САЩ в помощ на тероризма, обявявайки Революционната гвардия в тероризъм"}
{"url": "https://news.bg/bulgaria/iliyana-jotova-mitologema-e-obrechenostta-na-kohezionnata-politika.html", "text": "Митологема е, че кохезионната политика е обречена. Как ще се развива Европа зависи от това как ще бъде сложена кохезионната политика в новата финансова рамка. Това каза по време на конференция: \"Бъдещето на Европа и българската перспектива\" вицепрезидентът Илияна Йотова. В уводните си думи вицепрезидентът открои като ключов момент подписването на Римската декларация по повод 60-годишнината от създаването на ЕС през 2017 г. Тя определи като парадокс едновременните демонстрации, провели се в редица европейски столици в подкрепа на ЕС, както и недоволство от начина, по който ще се развива Европа.\"Почти няма дискусия - какви проекти, какви варианти се дават за развитието на Европа\", коментира Йотова. Вицепрезидентът посочи като знакови две изказвания за развитието на ЕС - това на френския президент Еманюел Макрон в Сорбоната и това председателя на ЕК Юнкер за състоянието на ЕС.Йотова отчете, че страната ни се е присъединила към ЕС и точно година след това е последвала финансовата криза от 2008 г. През 2015 г. пък визира последвалата криза с миграцията. \"Европейските институции се отдръпнаха от темата за социалните права на граждани. Европа се раздели вместо работещи решения започнаха да се издигат стени и популистки лозунги\", констатира Йотова.Тя бе категорична, че само преди 10 години е било немислимо това някоя от страните членки да поставя под въпрос темата за солидарността в ЕС. Йотова цитира данни, според които 80% от европейските граждани очакват Европа да направи повече в борбата с тероризма, но същият процент са и очакванията, свързани с проблемите на безработица, данъчните измами, образованието. \"Ако тази пропаст не я запълним навреме - гласовете на евроскептиците ще стават още по-силни\" - предупреди Йотова.Тя определи дискусията за многогодишната финансова рамка като много закъсняла. \"За съжаление тази дискусия в Европа все още не е почнала\", посочи Йотова и изтъкна, че \"Брекзит\" не е сериозен аргумент в тази посока. По думите й формирането на социалния стълб е също тема, която не е придобила достатъчна гражданственост. По думите й остават нерешените проблеми, свързани с убежищата. Вицепрезидентът не скри, че харесва идеите на Макрон, че не може убежищата да са грижа само на външните граници на Европа. Сред темите, които следва да бъдат поставени на дневен ред са тези, свързани с Европейското ФБР, създаването на европейски главен прокурор в борбата с тероризма.Относно последното нещо в сферата на сигурността и отбраната и създаденият нов фонд, който да финансира иновациите, вицепрезидентът Йотова призова в сферата на отбраната да не правим втори Шенген в Европа, при който едни държави да се ползват от фонда и да развиват своята отбрана, докато други да остават в периферията.Тя определи като едно от най-прозорливите решения залагането на Западните Балкани като приоритет на нашето председателство. По думите й за съжаление за Западните Балкани повече се говори като за икономически и транспортен проект отколкото за кандидат членове. Според нея, освен Западните Балкани - не трябва да забравя и темата за Източното партньорство.", "date": "2017.10.10", "title": "Илияна Йотова: митологема е обречеността на кохезионната политика "}
{"url": "https://news.bg/society/balgarchetata-zatlastyavat-seriozno.html", "text": "Страната ни е на пета позиция в Европа по затлъстяване на децата. Това показват данни на Световната здравна организация (СЗО) относно храненето, физическата активност и затлъстяването сред децата.Доц. Светослав Ханджиев от Българското сдружение за проучване на затлъстяването заяви пред БНР, че националното проучване за храненето индикира значително нарастване на затлъстяването при децата до 5-годишна възраст.Проучването на СЗО обхваща негативните тенденции при навиците на хранене при децата у нас, както и физическата им активност. Според данните от анализа при децата у нас се наблюдава увеличена консумация на захарни изделия и напитки, както и висока консумация на мазнини и готварска сол. Между негативните тенденции попадат и ранната употреба на алкохол, ниската консумация на полезни храни като кисело мляко, риба, както и плодове и зеленчуци.Статистиката показва още, че страната ни е на последно място в ЕС по консумация на прясно мляко. Българите също така приемали два пъти и половина повече готварска сол от здравословните количества.Относно физическата активност на децата стана ясно, че българчетата прекарват до два пъти повече време пред телевизора и компютъра от връстниците си от Холандия и Белгия.", "date": "2017.10.10", "title": "Българчетата затлъстяват сериозно"}
{"url": "https://news.bg/world/10-mln-avstraliytsi-glasuvali-v-prouchvane-za-uzakonyavane-na-ednopolovite-brakove.html", "text": "До момента десет милиона австралийци, 62,5% от имащите право на вот, пуснаха гласа си по пощата дали еднополовите бракове трябва да бъдат узаконени, обяви Бюрото по статистика на Австралия, цитирано от Ройтерс.Преди седмица беше съобщено, че около 9,2 милиона са пуснали гласа си.През миналия месец гражданите на Австралия започнаха да гласуват на незадължително допитване за информиране на правителството дали страната да се превърне в 25-та държава в света, която позволява еднополовите бракове.Резултатите ще бъдат обявени на 15 ноември.", "date": "2017.10.10", "title": "10 млн. австралийци гласували в проучване за узаконяване на еднополовите бракове"}
{"url": "https://news.bg/crime/80-ot-zakonite-se-promenyat-do-godina-sled-obnarodvaneto-im.html", "text": "По-ниска законодателна активност на парламента отчита Юридически барометър. От януари до юни са обнародвани 20 закона, от които 17 са за изменение и допълнение (ЗИД) и три ратификации.Според изследователите от инициативата по-малкият брой приети закони може да се дължи на предсрочното прекратяване на мандата на 43-то Народно събрание. Броят обаче е по-малък и в сравнение с други периоди, когато е функционирало служебно правителство: юни 2013 - 36 обнародвани закона, юли-декември 2014 - 41 обнародвани закона.Проблемите според Юридически барометър са, че почти всеки закон се изменя и допълва повече от веднъж годишно. Над 80% от законите се променят още през първата година след обнародването им. Други закони пък престояват рекордно дълго време в законодателния орган като например Закона за акциза и данъчните складове, който залежава в НС 411 дни.Даниел Вълчев обясни, че средно един закон престоява с НС над 180 дни. Прави впечатление, че важни закони не се внасят от МС, а от народни представители. Според Вълчев в законодателните дебати се отклонява вниманието от важни проблеми.Сред постоянно променящите се закони, по думите му, е Законът за движение на пътищата. Работата на парче не е добра работа, отчете Вълчев.Закон за регионалното развитие пък получава \"награда\" Златен пирон на Юридически барометър за недомислие. Административнопроцесуалният кодекс е с променени 158 параграфа.Според Юридически барометър създаването на европейска прокуратура е важна стъпка в развитието на наказателното право на ЕС. Въпреки това експертите се притесняват, че структурата и организацията й могат да я направят тромава и бавна при вземането на решения.Иванка Которова, прокурор от ВКП, сподели, че европейската прокуратура се създава трудно. Той е орган без аналог. Седалището на Европейската прокуратура ще е в Люксембург. Помощ на Европейската прокуратура ще оказват Евроджъст и ОЛАФ.", "date": "2017.10.10", "title": "80% от законите се променят до година след обнародването им"}
{"url": "https://news.bg/bulgaria/riskat-ot-dezintegratsiya-v-es-namalyava.html", "text": "ЕС има нужда от приоритет като Западните Балкани. Това убеждение изказа сенатор Марио Монти, който бе ключов лектор по време на конференция: \"Бъдещето на Европа и българската перспектива\".Сенатор Монти пристигна след среща с премиера Бойко Борисов и сподели, че се чувства окуражен след срещата с него.Сенатор Монти сподели, че години наред за него е бил ключов въпросът с дезинтеграцията на ЕС. Именно тя е обект на много негови статии и лекции. \"Бях убеден, че сме изправени пред риск от дезинтеграция\", посочи сенатор Монти.Според него не без значение е фактът, че политиците в Европейския парламент, обикновено считат, че реалната политика е в столиците на държавите, от които идват, а не на европейско ниво. Монти сподели, че никога не е страдал от подобен комплекс за малоценност.По думите му истинският проблем с интеграцията в Европа и по света е, че разбирането на националните политици и лидери, че има връзка между изграждането на общия европейски дом и националните им интереси.\"Интеграцията е в същината на ЕС. Затова проблемът с дезинтеграцията ме притесняваше\", посочи Монти. \"Те участваха във вземането на решения в ЕС, но фокусът им бе какво ще се случи в собствената им страна\", коментира Монти дейността на всички политици, участвали във вземането на общи решения в ЕС.Според него сега рискът от дезинтеграция е започнал да намалява. Като причина за това той визира опитът на Великобритания и на неговия колега Дейвид Камерън, който с решението за референдум е преследвал личната си цел за по-голям контрол върху Консервативната партия.\"Личната му цел не беше постигната, но имаше ефект на доминото в цяла Великобритания\", констатира Монти. Според него може да се каже, че референдумаът във Великобритания няма заразен ефект. \"Даже напротив има ефект на антителата. Защо да вземем за пример общественото мнение след всички проучвания настроенията в подкрепа на ЕС се повишиха, а не спаднаха. Да вземем за пример това, че все повече хора гласуват на избори\", посочи още Монти.Според него да си играеш с политиките на ЕС за местни и национални цели не винаги води до успех. Сега сенатор Монти очаква, навлизането ни в положителна фаза такъв момент са и председателствата, които имат две положителни страни. От една страна с председателството се дава възможност за определен период от време в определена държава членка да се прави по-голям фокус върху ЕС и същевременно се дава шанс като председател държавата да предостави определени приоритети, които не са били на масата преди това.Такъв е българският приоритет с фокус върху разширяването на Западните Балкани.\"Нещо, което със сигурност ще залегне в приоритетите на българското председателство, защото има нужда от такъв приоритет. Този нов подход- реалистично уверен е именно подходът, от който имаме нужда сега. Той идва точно на време на фона на скучна ситуация, в която трябва да се вземе важно решение - да започнем да мислим в европейски граници\", посочи Монти.", "date": "2017.10.10", "title": "Рискът от дезинтеграция в ЕС намалява"}
{"url": "https://news.bg/world/v-yaponiya-zapochna-12-dnevnata-predizborna-kampaniya.html", "text": "Стотици кандидати излязоха на улицата след официалното започване на 12-дневната предизборна кампания в Япония преди изборите за парламент на 22 октомври, съобщава АП.Японците ще гласуват за долна камара - 465 места. Управляващата партия на премиера Шиндзо Абе е изправена пред сериозни предизвикателства, тъй като опозиционните сили се прегрупират, отбелязва медията.Абе обеща партията му да донесе стабилност в страната, по-твърд отговор срещу Северна Корея, а също така реформа в социалното осигуряване, за да се облекчи тежестта върху по-младите поколения в бързо застаряващото японско общество.\"\", каза Абе.Абе управлява страната от 2012 г.Според експерти премиерът ще се опита да затвърди управлението си със свикването на предсрочни избори на фона на неподготвената опозиция.Либералнодемократическата партия на Абе и коалиционните им партньори Комейто се очаква да спечелят мнозинство, докато новата консервативна група, Партия на надеждата, водена от губернатора на Токио Юрико Койке и Конституционна демократическа партия на Япония, се очаква да отнеме някой глас в повече. Двете нови групи са създадени при разцепването на Демократическата партия.Лидерът на опозиционната партия Конституционна демократическа партия на Япония Юйкио Едано предупреди, че близо 5-годишната пробизнес политика на премиера Абе е довела до социално разделение на Япония.", "date": "2017.10.10", "title": "В Япония започна 12-дневната предизборна кампания"}
{"url": "https://news.bg/disasters/osadiha-pravitelstvoto-i-darzhavnata-kompaniya-tepko-za-katastrofata-vav-fukushima.html", "text": "Окръжен съд в японската префектура Фукушима постанови, че електроенергийната държавна компания ТЕПКО и японското правителството са отговорни за щети, възлизащи на около 500 млн. йени (4,44 млн. долара) в най-големия съдебен иск заради ядрената катастрофа през 2011 г., съобщава агенция \"Киодо\".Група от около 3 800 души, повечето в префектура Фукушима, заведоха съдебното дело, бележейки най-големия брой ищци от около 30 подобни дела, заведени в цялата страна.Това е второто съдебно решение, което определя отговорността на правителството след решение на съд в Маебаши през март.Всички три съдебни решения досега постановиха ТЕПКО да изплати обезщетения. Само решението на съда в Чиба през миналия месец не намери отговорност на правителството да изплати обезщетения.Жалбоподателите във връзка с бедствието във Фукушима призоваха обвиняемите да възстановят нивата на радиация в техните домове преди катастрофата, но съдът е отхвърлил искането.ТЕПКО отдавна са критикувани за пренебрегването на заплахата от природни бедствия в АЕЦ \"Фукушима\", а компанията и правителството бяха остро разкритикувани за справянето им с кризата.", "date": "2017.10.10", "title": "Осъдиха правителството и държавната компания ТЕПКО за катастрофата във Фукушима"}
{"url": "https://news.bg/society/zhiteli-na-varshets-izlizat-na-protest-zaradi-shokova-tsena-na-vodata.html", "text": "Жители на Вършец излизат на протест заради шокова цена на водата. Събират се пред общината, защото не искат да плащат 2,70 лева за кубик вода, съобщава НоваТВ.Вършец, Чипровци и Георги Дамяново не са съгласни с повишаването на цената на водата. \"При тази нова цена на водата, няма да мога да я плащам. Ще трябва да живея в икономии, да правя икономии на вода за сметка на хигиената, на чистотата, дори на здравето\", възмущава се жител на Вършец.Жители са обединили усилията си в 3-месечна акция, наречена \"Няма да платим!\"Ако за 90 дни няма решение на проблема, те смятат да затворят международния път Е-79, като обещават да стигнат и до София.\"Всички останахме неприятно изненадани с тази нова висока цена и затова се налага сега да правим стачки, митинги, подписки, протести и се чудим как да решим проблема, след като вече има решение на КЕВР\", коментира общински съветник от Върщец.", "date": "2017.10.10", "title": "Жители на Вършец излизат на протест заради шокова цена на водата"}
{"url": "https://news.bg/world/kndr-se-stremi-kam-balistichni-raketi-s-obseg-9-000-km-za-da-udari-sasht.html", "text": "Лидерството на Северна Корея е съобщило пред руски депутати, че притежава балистична ракета с обсег на действие 3000 километра, която може да достигне до американската територия след модернизация.Това съобщава руската информационна агенция Интерфакс, цитирана от Ройтерс.Агенцията цитира думите на Антон Морозов, депутат и член на Комисията за външни отношения към долната камара, който посети Пхенян от 2 до 6 октомври.Северна Корея се опитва да увеличи обсега на действие на балистичните си ракети до 9 000 километра, разкри Морозов.\"Те не говорят за крайни срокове (за разрешаване на тази задача)\", поясни той.Пхенян може да проведе ракетно или ядрено изпитание през следващите дни, докато се подготвя да отбележи две важни събития - основаването на Корейската работническа партия и началото на XIX партиен конгрес в Китай.", "date": "2017.10.10", "title": "КНДР се стреми към балистични ракети с обсег 9 000 км, за да удари САЩ"}
{"url": "https://news.bg/crime/dogovor-s-gazprom-kato-dokazatelstvo-za-tsenata-na-gaza-predstavi-kevr-v-sada.html", "text": "Административният съд в София разгледа при закрити врати  срещу решението на КЕВР за увеличение цената на природния газ с 29,6%.От страна на ВАП са представени доводи по делото. Направен е анализ на доказателствата, представени от страните.Доказателствата в подкрепа на решението си КЕВР са представили още на предните заседания в преписка, а днес е добавен договорът между \"Булгаргаз\" и \"Газпром\", данните, от който представляват търговска тайна.По думите на прокурора, КЕВР се е запознала със заявлението на \"Булгаргаз\" за цената на газа и го е приела. Единствената корекцията, която е направила е намаление на цената с 1 стотинка на един от компонентите на цената.ВАП твърди, че при вземането на решението КВЕР не е спазила процедурата, не е спазила и нормите по същество, не е спазила и целите по закона, т.е. примирила се е с това да наруши закона, за да удовлетвори искането на Булгаргаз за увеличаване на цените.Очаква се решение по делото. ", "date": "2017.10.10", "title": "Договор с \"Газпром\" като доказателство за цената на газа представи КЕВР в съда"}
{"url": "https://news.bg/education/mon-uveryava-che-nyama-probiv-v-sigurnostta-na-sistemata-im.html", "text": "Министерството на образованието и науката уверява, че в системата за обхват на деца в образователната система не е имало пробив. В системата нямало и свободен достъп до въвежданата специфична информация за децата.Министерството посочва и че системата \"Посещаемо и безопасно училище\" никога не е разполагала с данните на 1.2 милиона деца. В системата съществувала функционалност, която позволява на над  да получават и изпращат линкове единствено към бланка-образец за формуляр, съдържаща име и адрес на детето. Тази организация била създадена, за може екипите да видят адреса на децата и да ги посетят в най-кратки срокове.Министерството уверява още, че до ЕГН-тата и другите защитени данни на децата няма външен достъп. Такава информация никога не била отваряна - тя била подадена в МОН от Главна дирекция \"Гражданска регистрация и административно обслужване\" (ГРАО) и се използвала само за сравнение на наличните масиви на записани деца. По този начин министерството установило разлика от 206 378 деца и ученици.До момента екипи на МОН са обходили над 150 000 адреса. За всяко едно посещение е била върната обратна връзка, която попадала в засекретена част на системата, която била физически изолирана от интернет. Всички членове на екипите имали достъп само до единична информация за конкретния случай, по който работи. Членовете подписвали и декларация за конфиденциалност. Членовете на екипите, които са представители на държавните институции, са администратор на  на децата по смисъла на Закона за защита на личните данни.Всичката събрана информация от обходите на екипите на МОН се съхранявала на сървъри, които също били изолирани от интернет. Единственият външен сървър, който използвали екипите, не съдържал ЕГН-та и други лични данни. Сървърът бил защитен със сертификати за сигурност.Следва специалистите по сигурността да извършат проверка за възможността трети лица да видят информацията от единични формуляри.", "date": "2017.10.10", "title": "МОН уверява, че няма пробив в сигурността на системата им"}
{"url": "https://news.bg/crime/obvinyavat-trima-dushi-za-ubiystvoto-na-mlad-mazh-v-lukovit.html", "text": "Окръжна прокуратура - Ловеч привлече като обвиняеми трима мъже за убийството на свой съгражданин, извършено в петък Луковит. С постановление на наблюдаващ прокурор те са задържани за срок от 72 часа. Днес прокуратурата внесе в съда искане за вземане на мярка за неотклонение \"задържане под стража\" на тримата извършители.Окръжна прокуратура - Ловеч е привлякла за обвиняеми 35-годишния Красимир К., 22-годишния Самир Р. и 24-годишния Веселин К., всички от Луковит, затова че на 6 октомври, около 22 -22 и 30 часа, в Луковит, убили 29-годишния Калоян К.От проведените първоначални и неотложни следствени действия е установено,че вечерта на посочената дата лицата Красимир К., Самир Р. и Веселин К., се намирали в дома на единия от тях на гости и се черпели. В посочения час край жилището преминал лек автомобил, в който се возел пострадалия и спрял недалеч от жилището, в което били тримата.Последните отишли при пострадалият и започнали да му нанасял побой. Вследствие на побоя Калоян К. получил тежка черепно-мозъчна травма, вследствие на която по пътя за болницата починал. Според предварителни данни черепно-мозъчна травма е причинена от удар с твърд предмет. Причина за инцидента са стари дразги между пострадалия с единия от обвиняемите.Под ръководството на Окръжна прокуратура - Ловеч действията по разследването продължават. Предстои съдът да се произнесе по искането на прокуратура за вземане на постоянна мярка за неотклонение \"задържане под стража\".", "date": "2017.10.10", "title": "Обвиняват трима души за убийството на млад мъж в Луковит"}
{"url": "https://news.bg/world/poveche-ot-1000-uliki-i-vse-oshte-neizvestni-motivi-zad-napadenieto-v-las-vegas.html", "text": "Повече от седмица след най-смъртоносната стрелба в модерната история на САЩ разследващите все още не са отговорили на основния въпрос: , съобщава АП.Според агенцията има голяма вероятност властите да не намерят отговор на този въпрос.ФБР и полицията на Лас Вегас са открили повече от 1000 улики. Те също така са проверили възгледите, финансите и социалното поведение на Стивън Падок, както и дали е поддържал някакви връзки с терористични организации. Многократно са претърсени домовете му, а също така са разпитани брат му, приятелката му и други.Но типичните методи за разследване, които са помогнали за установяването на мотивите зад други масови убийства сега водят до много малко улики по случая с Падок.Шериф Джо Ломбардо изрази разочарованието си от това, че все още не могат да установят мотива за извършеното от Падок престъпление.Този човек целенасочено е прикривал действия си и е трудно за нас да открием отговори на тези действия, поясни той.ФБР продължава да разпитва Мерилу Данли, приятелката на стрелеца, относно закупените оръжия и дали нещо подозрително е забелязала в поведението му, добави Ломбардо.Според експерти изключително необичайно е повече от седмица след стрелбата да има толкова малко улики. При предишни масови атаки и терористични атаки извършителите са оставяли бележки, съобщения в социалните мрежи и информация в компютри или телефони.При този случай няма нито бележка, нито послание, нито доказателства Падок да е бил мотивиран от някаква идеология, а също така и няма негово ясно присъствие в социалните мрежи, според полицията.ФБР постоянно работи за установяване психическия профил на заподозряния. На този етап не са открили някакво конкретно събитие в живота на Падок, което да е довело до организирането на нападението, каза шерифът.До момента е ясно, че Падок много внимателно е планирал стрелбата.", "date": "2017.10.10", "title": "Повече от 1000 улики и все още неизвестни мотиви зад нападението в Лас Вегас"}
{"url": "https://news.bg/bulgaria/sds-kani-na-razgovori-dsb.html", "text": "Безпрецедентен провал е оценката на СДС за провелото се вчера заседание на Консултативния съвет за национална сигурност (КСНС) по темата антикорупция. Това каза след заседание на Националния изпълнителен съвет на партията председателят й Божидар Лукарски.Лидерът на СДС заяви, че скандалите на местно ниво или така наречените гейтове явно са се пренесли и на ниво КСНС и ниво президентска институция.По думите му това показва, че има системен проблем в държавата. Лукарски припомни, че антикорупционната тема бе зададена много отдавна и визира опитът на Реформаторския блок да прокара въпросното законодателство още в предходния парламент.Според него това показва, че антикорупционния закон и антикорупционното законодателство е по-скоро медийна тема, отколкото реален приоритет на властта. По думите му сме свидетели на продължаване на тактиката с \"тупкането на топката\" и виждаме същото несериозно отношение по отношение на антикорупционния закон.Лукарски изтъкна, че и двата законопроекта на тема антикорупция са еднакво близо и еднакво отдалечени от предложения в предходния парламент текст на Реформаторския блок. Той не скри разочарованието си от протичащия дебат в момента, който остава на ниво кой ще оглави антикорупционния орган.СДС са на мнение, че традиционните десни сили трябва да започнат разговор за общи действия и обединение на програмна основна. \"Подаваме ръка на партиите от консервативно-патриотичния спектър\", заяви Лукарски. Стана ясно, че първите, към които от СДС протягат ръка за разговори, са колегите им от Демократи за силна България.СДС не са загърбили колегите си от РБ и са в контакт с колегите си от ДБГ.Лукарски изрази принципната си позиция, че разделението в дясно, е оставило 300 хиляди българи без представителство в парламента. Относно законодателната дейност на сегашното Народно събрание, Лукарски бе категоричен, че то произвежда скандали, а не води интензивна законодателна дейност. \"Сега има предимно гейтове\", посочи Лукарски. Затова СДС са опозиция както на ГЕРБ, така и на Обединените патриоти, към които също имало доста критики.Попитан за казуса Емко, Лукарски бе лаконичен, като уточни, че всички участници в заседанията на Междуведомствения съвет са с достъп до строго сектретно. Той отчете, че за оръжейния бизнес изключително важно е да има спокойствие. По думите му всякакви скандали там, както и прокарвани тези, че ще има национализация противоречи на общите принципи на дясната политика за свободен пазар и свободна търговия.", "date": "2017.10.10", "title": "СДС кани на разговори ДСБ"}
{"url": "https://news.bg/economics/120-inspektsii-priklyuchiha-v-poslednite-3-mesetsa-ot-adfi.html", "text": "120 финансови инспекции приключиха проверяващите в третото тримесечие на годината (юли - септември) 2017 г. от Агенцията за държавна финансова инспекция (АДФИ).Проверени са 401 обществени поръчки на обща стойност 191 501 571 лева. При инспекциите са констатирани 61 случая на непроведени или неоснователно проведени обществени поръчки за 25 569 094 лева. Съставените през тримесечието актове за установяване на административно нарушение са 204, а актовете за начет - 5, отчитат от АДФИ.Финансовите инспектори идентифицираха 17 \"индикатора за измама\" според Допълнителните разпоредби на Закона за държавна финансова инспекция.Повече информация за резултатите от финансовите инспекции можете да бъде открита на http://www.adfi.minfin.bg/bg/18.", "date": "2017.10.10", "title": "120 инспекции приключиха в последните 3 месеца от АДФИ"}
{"url": "https://news.bg/politics/tomislav-donchev-nyamal-obshto-s-pozitsiyata-na-brat-si-v-obshtina-gabrovo.html", "text": "Вицепремиерът Томислав Дончев сравни политическата обстановка в България като \"политическа баталия\".Пред Нова телевизия Дончев посочи, че е имало толкова много престрелки и остри реплики, че вече не помни кой е започнал пръв. \"Не ми се иска да е започнал някой от нас. Но си мисля, че политиката трябва да е нещо друго\", обясни той и допълни, че словесните престрелки трябва да спрат, защото по време на политическия конфликт не било взето нито едно добро решение.По думите на Дончев  няма да свърши с неговата оставка. Ситуацията сигнализирала за кризата и събралото се напрежение между политиката и медиите у нас. Вицепремиерът призна, че думите на Тодоров могат да бъдат тълкувани по различни начини.Дончев коментира и това, че брат му Момчил Дончев заема висока позиция в община Габрово. Според вицепремиера брат му не е назначен от него, нито зависел от бюджетни средства, отпускани от него. \"Единственият начин темата с брат ми да не предизвиква вълнение е той да постъпи в манастир\", допълни той.Според заместник министър-председателя  на тема национална сигурност, който беше провален вчера при президента Румен Радев. По думите му самата невъзможност на всички лидери да се съберат на една маса била обезпокоителна.", "date": "2017.10.10", "title": "Томислав Дончев нямал общо с позицията на брат си в община Габрово"}
{"url": "https://news.bg/regions/signal-za-bomba-zatvarya-varnenskata-sadebna-palata.html", "text": "Сигнал за взривно устройство в Апелативен съд - Варна е подаден на тел.112тази сутрин. Временно ще бъде затворена Съдебната палат, която се намира на площад \"Независимост\" в морския град.Органите на реда предприемат извеждането на служителите, на съдиите и на гражданите от съдебната сграда.Предстои обстойна проверка на сградата. След приключването на проверката - работата на институциите, които работят в Съдебната палата - Окръжен съд - Варна, Апелативен съд - Варна, Окръжна прокуратура - Варна и Апелативна прокуратура ще бъде възстановена.", "date": "2017.10.10", "title": "Сигнал за бомба затваря варненската съдебна палата"}
{"url": "https://news.bg/health/nad-polovin-miliard-leva-dalzhat-bolnitsite.html", "text": "Общият дълг на болниците у нас възлиза на над половин милиард лева. Освен болниците във и Ловеч, с големи задължения са още здравните заведения във Видин, Бургас и Стара Загора, съобщи БНТ.Към момента Министерството на здравеопазването търси варианти да кредитира болниците, които са потънали в задължения.Продължават и опитите за укрепването на най-големите болници длъжници - Общинският съвет в Ловеч обсъжда на извънредно заседание възможностите за отсрочка на такса битови отпадъци и данък сгради на болницата.Болницата е в критично финансово състояние. Заплатите на служителите на здравното заведение се бавели с месеци. В болницата тече и проверка на прокуратурата.Припомняме, вчера здравният министър Николай Петров обясни, че министерството се опитва да промени модела на управление, за да може да икономисва средства и да предотвратява дългове и лихви. Той коментира още, че е обсъждал с премиера Борисов възможността за създаване на фонд за целеви субсидии - място, от което болниците да теглят безлихвени кредити или такива с минимална лихва, за да разплащат натрупаните задължения и да предоговорят неизгодните договори.", "date": "2017.10.10", "title": "Над половин милиард лева дължат болниците"}
{"url": "https://news.bg/world/zemetresenie-6-3-po-rihter-razlyulya-severno-chili.html", "text": "Земетресение с магнитуд 6,3 по Рихтер разлюля Северно Чили, съобщи Геофизичният институт на САЩ.Епицентърът е на около 36 километра югозападно от Путре, провинция Паринакота. Земетресението е на дълбочина 82,4 километра.Европейският средиземноморски сеизмологичен център също съобщава за 6,3 по Рихтер в района на Тарапака. Природното бедствие e на 80 километра дълбочина, на 281 километра югозападно от Лас Пас, Боливия и на 77 километра източно от Арика.На този етап няма информация за разрушения и пострадали хора. ", "date": "2017.10.10", "title": "Земетресение 6,3 по Рихтер разлюля Северно Чили"}
{"url": "https://news.bg/world/tramp-poseshtava-demilitariziranata-zona-mezhdu-kndr-i-yuzhna-koreya.html", "text": "Президентът на САЩ Доналд Тръмп може да посети демилитаризираната зона, която разделя КНДР и Южна Корея, съобщава южнокорейската медия \"Йонхап\", цитирана от \"Блумбърг\".Това ще е част от първата визита на Тръмп в Южна Корея през ноември.Очаква се американският лидер да изпрати \"важно послание\" на КНДР вербално или \"кинетично\" по време на посещението, отбелязва медията, която се позовава на източници, но не обяснява какво има предвид.Тръмп ще продължи традицията американски президенти да посещават може би най-строго охраняваната зона в света. Но посещението в селцето Панмунджом и на наблюдателен пост в зоната ще стане на фона на растящото напрежение на Корейския полуостров.В края на септември Белият дом съобщи, че Тръмп ще пътува до Япония, Южна Корея, Китай, Виетнам, Филипините и Хавайските острови от 3 до 14 ноември.", "date": "2017.10.10", "title": "Тръмп посещава демилитаризираната зона между КНДР и Южна Корея"}
{"url": "https://news.bg/bulgaria/mz-izprashta-subsidiya-na-bolnitsata-vav-vratsa.html", "text": "Здравно министерство е изплатило субсидията за спешност на . Това увери министърът на здравеопазването проф. Николай Петров, който участва в откриването на форум \"Иновации и добри практики в здравния сектор\".Министър Петров коментира, че субсидията за спешност не е била голяма - около 50 - 100 хиляди лева. \"Ръководството на министерството взехме решение и ще им отпуснем още 300 хиляди лева. Днес заместник-министър Нейчева ще се срещне с екипа на болницата, за да им обясни каква е ситуацията\", посочи още той.Министър Петров бе категоричен, че има и други болници, които са застрашени да изпаднат в подобна ситуация. \"Те са групирани в няколко групи. Такива, които са директно заплашени, които са вече в кризисна ситуация, такива които се очаква да влязат в такава\", коментира министър Петров.Той бе категоричен, че за всяка от тях е предвиден индивидуален подход, който предвижда екип от финансисти и юристи да ги поемат на ръчно управление.Относно евентуална смяна на ръководства на болници, министър Петров коментира, че такъв процес и в момента върви.\"Там, където се намерят нарушения, обективни причини - там ще бъдат предприети мерки. Ето например управителят на болницата в Ловеч е сменен. Една от причините беше, че колегите не бяха получавали заплати от февруари месец, а се оказа, че март или април директорът на болницата увеличава заплатите и то чувствително. Той няма пари за настоящи заплати, а вдига заплатите с 40-50%\", посочи здравният министър.На въпрос дали има напрежение в \"Пирогов\" заради раздута администрация, министър Петров посочи, че ако има такова нещо контролните органи ще го установят. В момента нямам информация за напрежение в \"Пирогов\". Относно преговорите за бюджета в готвената бюджетна процедура, министър Петров увери, че имат разчети, които ще бъдат обсъдени с финансовия министър Владислав Горанов, но все пак трябва да се вместят в рамките на бюджета.", "date": "2017.10.10", "title": "МЗ изпраща субсидия на болницата във Враца"}
{"url": "https://news.bg/society/nov-reglament-zashtitava-lichnite-danni.html", "text": "Над 2 милиарда евро пести бизнесът с новия регламент за защита на личните данни. Това стана ясно по време на конференция, организирана от Американската търговска камара в България на тема \"Общият регламент за защита на личните данни в ЕС: Изисквания и предизвикателства за бизнеса\".Очаква се  да повиши стандартите за защита на личните данни. Тя определя правилата по отношение на защитата на физическите лица във връзка с обработването на лични данни, както и правилата по отношение на свободното движение на лични данни.За нас личните данни се превърнаха в бизнес, коментира председателят на Комисията за защита на личните данни (КЗЛД) Венцислав Караджов. По думите му регламентът създава реална възможност за промяна. Създадена е и възможност за уеднаквяване на правните режими.Караджов обаче обясни, че страна ни няма финансови възможности да отговори на новите изисквания на правната рамка.С новия регламент физическите лица ще имат повече права за поносимост на техните данни. Надгражда се и т.нар. право \"да бъдеш забравен\". Повишават се още изискванията за прозрачност и се запазва отчетността, разясни шефът на КЗЛД и допълни, че сегашният режим е бил много лек за администраторите на личните данни, но новите изисквания щели да бъдат предизвикателство.\"Промяната е съществена. В същото време няма достатъчно подготвени кадри, които да отговорят на новите изисквания. Нужни са поне 100 000 кадри\", заяви Караджов. Затова той предлага да се създаде национален обучителен център. Идеята се приемала добре от държавните органи, но пари нямало.Няма как да се случат големи реформи без средства, притеснен е шефът на КЗЛД. Иначе санкциите за бизнеса били колосални - достигат до 20 милиона евро, което, по мнението му, би фалирало дори и голяма международна компания.", "date": "2017.10.10", "title": "Нов регламент защитава личните данни"}
{"url": "https://news.bg/world/rusiya-obvini-sasht-v-prestruvane-che-se-boryat-s-idil-v-siriya-i-irak.html", "text": "Русия обвини Съединените щати, че се преструват в борбата си с ИДИЛ и съзнателно са намалили въздушните си удари в Ирак, за да позволят на бойните групировки да нахлуят в Сирия, за да забавят подкрепяната от Русия сирийска армия, съобщава \"Ройтерс\".Руското министерство на отбраната заяви, че коалицията, ръководена от САЩ, е намалила рязко въздушните си удари в Ирак през септември, когато сирийските сили, подкрепени от руските ВВС, напредвали в провинция Деир Ал-зор.\"Всеки вижда, че водената от САЩ коалиция се преструва, че се бори с \"Ислямска държава\", преди всичко в Ирак, но продължава да твърди, че по някаква причина активно се бие срещу тях в Сирия\", коментира генерал-майор Игор Конашенков, говорител на руското министерство на отбраната.Резултатът е, че голям брой бойци се придвижвали от иракските гранични райони до Деир ал-зор.\"Действията на Пентагона и коалицията изискват обяснение. Дали тяхната промяна в тактиките е желание да усложнят колкото се може повече операциите на сирийската армия, подкрепена от руските военновъздушни сили да върнат сирийската територия на изток от Евфрат\", пита Конашенков.\"Или да не е някакъв ход за изтласкване на ислямските терористи от Ирак, като ги принуди да навлязат в Сирия точно на позициите руските бомбардировачи\", допълва той.Той допълва, че сирийските войски са се опитали да изтласкат ИДИЛ от Ал Майадин, на югоизток от Деил ал-зор, но редиците на ислямистите жедневно се укрепвали от \"чуждестранни наемници\", които идват от Ирак.", "date": "2017.10.10", "title": "Русия обвини САЩ в преструване, че се борят с ИДИЛ в Сирия и Ирак"}
{"url": "https://news.bg/world/hilyadi-pochetoha-pametta-na-ernesto-che-gevara-v-boliviya.html", "text": "Хиляди почетоха паметта на Ернесто Че Гевара в латиноамериканската държава Боливия, съобщава АФП.Президентът на страната Ево Моралес води събитията, свързани с 50 г. от убийството на революционния лидер от обучени от ЦРУ войници на Боливия.\n\"\", каза социалистическият лидер пред присъстващи в планинския град Валегранде в централна Боливия, сред които братята на Че Гевара и четирите му деца.В продължение на пет дни граждани на Боливия си спомниха за родения в Аржентина революционер, който беше екзекутиран по заповед на правителството на Боливия на 9 октомври 1967 г. - ден след раняването и залавянето му при престрелка със специално обучено от ЦРУ звено към боливийската армия.\"\", изтъкна Моралес, използвайки социалистическия термин за Латинска Америка.Президентът на Боливия се защити срещу критиките, че почита Че за сметка на боливийската армия, която се бори срещу Че Гевара и бунтовниците му, докато се той опитваше да вкара страната в революция.Сред гостите на събитията бяха и двама оцелели членове от групата на Че Гевара - Хари Тамайо и Леонардо Нунес.\"\", каза Тамайо.На събитията присъстваха около 2000 души, което е далеч по-малко от очакваните 35 000.В неделя в Куба около 70 000 се стекоха по улиците, за да присъстват на церемония пред мавзолея на Че Гевара.Куба, Никарагуа и Венецуела изпратиха официална делегация на церемонията в Боливия.", "date": "2017.10.10", "title": "Хиляди почетоха паметта на Ернесто Че Гевара в Боливия"}
{"url": "https://news.bg/bulgaria/nikolay-petrov-meditsite-sa-geroi-v-mirno-vreme.html", "text": "\"Хората имат нужда от доброто, разберете - лошото убива\". С този апел се обърна министърът на здравеопазването към журналистите да отразяват добрите практики и бързата намеса на спешния екип.Вчера при спешен случай, развил се пред Министерство на здравеопазването, министър Петров се е намесил като реанимирал спешния пациент, за да може екипът да стигне до ВМА. \"Аз съм убеден, че всички медици биха действали и действат по този начин. Медиците за мен са едни герои в мирно време\", обясни министър Петров. Здравният министър разказа как вчера в 16.00 часа е имал среща с човек, пуснал жалба. Заедно с г-жа Иванова, шефът на пресцентъра го слушахме повече от час.\"В 17.00 часа понеже тези срещи ние ги записваме на диктофона му свърши записа. В 17.00 часа аз помолих да ме свържат с проф. Петрова шефът на медицински одит - да направя проверка. Той се жалва от минала проверка. Ще направим втора проверка. Човекът е развълнуван, мразещ медицинските екипи и това нещо аз го слушам, а това и натоварва. Един час да слушаш такива неща не е много приятно занимание. Когато в 17.00 часа излязох при секретарката да й кажа да ме свърже с проф. Петрова, погледнах и видях, че има линейка на входа на здравното министерство\", разказа проф. Петров.Когато слязъл да види случая установява, че целият екип е зает, защото пациентът е бил в много тежко състояние. \"Ето един екип, който трябва да бъде похвален. На петата минута след обаждането линейката е била там. Пишете за такива случаи\", апелира министър Петров.Той разказа още, че тъй като целият екип е бил ангажиран - един обдишва, друг прави сърдечен масаж, трети оправя системите се е намесил и поел масажа, за да можем да тръгнем към лечебно заведение. \"Пациентът бе в крайно тежко състояние без сърдечна дейност. Стигнахме в шокова зала\", разказа проф. Петров. \"След това се прибрах по чехли и риза във ВМА. Свърших си работата, както вие си вършите работата\", разказа още той.", "date": "2017.10.10", "title": "Николай Петров: Медиците са герои в мирно време"}
{"url": "https://news.bg/world/detsa-oblecheni-kato-klouni-terorizirat-ulitsite-na-izrael.html", "text": "Деца, облечени като клоуни, тероризират улиците на Израел, съобщи полицията, цитирана от местни медии.Властите са задържали десетки от тях през последните седмици.\"Кампанията\" на клоуните съвпада с въртящата се по кината нова екранизация на \"То\" по Стивън Кинг. Младежите се крият на обществени места и плашат местните хора.При инцидентите като цяло няма пострадали хора, но израелските власти предупредиха злосторниците, че могат да бъдат погрешно възприемани като заплаха.Полицията заплаши \"незаконните\" клоуни със стриктни и безкомпромисни действия и призова родителите да не позволяват на децата си да участват в подобни неща.Сред задържаните през миналата седмица са две момчета на 14 и 16 г., които са плашили хора в обществен парк. В една от чантите на младежите е открит и чук.Други две момчета на 14 години също са задържани.", "date": "2017.10.10", "title": "Деца, облечени като клоуни, тероризират улиците на Израел"}
{"url": "https://news.bg/world/ruski-su-24-se-e-razbil-pri-izlitane-na-pista-v-siriya.html", "text": "Екипажът на руския Су-24 е загинал при аварията на писта в Сирия, съобщава ТАСС.Причината може да е \"техническа неизправност на машината\", коментира руското министерството на отбраната.Руският бомбардировач е катастрофирал и излязъл от пистата при излитане.\"На 10 октомври, при извършване на ускорение за излитане от летище Хмеймим в Сирия за изпълнение на бойна мисия, машина Су-24 е излязла от пределите на пистата и е катастрофирал. Екипажът не е имали време да катапултира и е загинал\", съобщава министерството.\"Според доклада от мястото на катастрофата, причина за аварията може да бъде техническа неизправност на машината\", добавя министерството на отбраната. Няма други разрушения на мястото на инцидента.", "date": "2017.10.10", "title": "Руски Су-24 се е разбил при излитане на писта в Сирия"}
{"url": "https://news.bg/world/kraynodesnite-v-avstriya-iskat-stranata-da-se-prisaedini-kam-vishegradskata-grupa.html", "text": "Крайнодясната австрийска Партия на свободата иска страната да се присъедини към Вишеградската група, в която участват държави от Централна Европа, които са против приемането на бежанци, информира Ройтерс.Евроскептичните лидери на Полша, Унгария, Чехия и Словакия отказват да изпълнят мигрантските квоти, одобрени от доминирания от западни държави Европейски съюз. Те също отхвърлят предложение за реформиране на ЕС, което би прехвърлило повече власт от националните правителства на институциите в Брюксел.Партията на свободата, която има вероятност да бъде част от следващата управляваща коалиция на Австрия, също иска по-децентрализиран ЕС.\"\", каза лидерът на партията Хайнц-Кристиан Щрахе на предизборен дебат с канцлера Кристиан Керн.Според социологическите проучвания Партията на свободата и социалдемократите ще се борят за втората позиция на изборите в неделя, събирайки около 25 на сто.Партията на свободата има шанс да участва в следващото правителство, тъй като консервативната Народна партия на Австрия се очаква да събере около 33%, което вероятно няма да е достатъчно за мнозинство. Освен това двете центристки партии имат сериозни разногласия.Консервативният лидер Себастиан Курц, като Щрахе, хвали премиера на Унгария Виктор Орбан за изграждането на ограда по границата с цел спиране на мигрантите.", "date": "2017.10.10", "title": "Крайнодесните в Австрия искат страната да се присъедини към Вишеградската група"}
{"url": "https://news.bg/crime/lozan-panov-protiv-novi-antikoruptsionni-strukturi.html", "text": "Създаването на екзотични структури за борба с корупцията, не може да замести недостатъците в работата на традиционните структури. Това заяви председателят на Върховния касационен съд /ВКС/ Лозан Панов пред БНР. Като традиционни структури за борба с корупцията той визира прокуратурата и разследващите органи.Изказването му е ден след проваленото заседание на Консултативния съвет за национална сигурност в понеделник, където трябваше да се обсъди борбата с корупцията. Тогава липсата на кворум отложи .Дебатът за структурата на съдебната власт и мястото на прокуратурата също е на дневен ред, смята председателят на ВКС.Според него е необходимо първо да се даде отговор защо традиционните институции не работят. Без да дадем отговор на това колко ще струва на самото общество създаването на такива структури, трудно мога да приема, че трябва да се разроят нови институции в страната, смята Панов. Не може да има истинска борба с корупцията, без силна опозиция, независима съдебна система и независима журналистика.Панов каза това преди заседанието на Съдийската колегия на Висшия съдебен съвет (ВСС). На заседанието се чуха първите критични гласове към работата на Съвета.Припомняме, новият състав на ВСС започна работа от 3 октомври.Доскоршният председател на Окръжния съд в Бургас Боряна Димитрова призова новия съдебен кадрови орган да изчисти визията си за развитие, за да не влезе в пътя на стария ВСС (който стана известен с множество скандали - б.р.).", "date": "2017.10.10", "title": "Лозан Панов против нови антикорупционни структури"}
{"url": "https://news.bg/world/erdogan-e-v-sarbiya-i-e-pridruzhavan-ot-blizo-200-biznesmeni.html", "text": "Турският президент Реджеп Тайип Ердоган пристигна в Сърбия в понеделник за двудневно държавно посещение, което официално започва днес, съобщава Танюг.Ердоган ще бъде приет от сръбския си колега Александър Вучич и ще говори с президента на Народното събрание Мая Гойкович, а по-късно ще присъства на бизнес форум с Вучич.В сряда турският лидер ще посети град Нови Пазар в Югозападна Сърбия.В статия, написана за белградския ежедневник \"Политика\" преди визитата, Ердоган казва, че Турция и Сърбия са \"две ключови страни на Балканите\" и че тяхното сътрудничество е от ключово значение за поддържането на стабилност, мир и просперитет в региона , и в цяла Европа.\"Бета\" съобщава, че посещението на Ердоган, който е пристигнал с делегация от 185 бизнесмени, ще се фокусира върху икономическото сътрудничество, като Сърбия \"се интересува от привличането на повече турски инвеститори\".Ще бъде обсъден и газопроводът \"Турски поток\", като двете страни трябва да подпишат ново споразумение за свободна търговия и няколко други инвестиционни споразумения.В доклада се отбелязва, че двустранната търговия достига 900 млн. долара през 2016 г. и се очаква да надхвърли един милиард тази година. От януари до август тази година Сърбия продава стоки на Турция на стойност 442 млн. евро, а вносът е бил 284 млн. долара.Белградският всекидневник \"Блиц\" съобщава, че посещението ще премине под безпрецедентни мерки за сигурност, които ще \"засрамят\" мерките, които са предприети за посещенията на висши руски и американски представители.Около 3 000 полицаи ще бъдат разположени по улиците на Белград, а маршрутът на Ердоган по време на престоя му в столицата не е обявен. Остава неизвестно, кои улици ще бъдат затворени частично или напълно.", "date": "2017.10.10", "title": "Ердоган е в Сърбия и е придружаван от близо 200 бизнесмени"}
{"url": "https://news.bg/bulgaria/ninova-nadahva-sotsialisti-da-se-gotvyat-za-mestnite-izbori.html", "text": "\"Отсега започваме подготовка за местни избори 2019г. Няма да чакаме последния момент\", заяви лидерът на левицата Корнелия Нинова по време на среща на ръководството на столичните социалисти, състояла се вчера.Нинова добави още, че очаква от градската организация да изготви силна програма за София с предложения за решения на наболелите за столичани въпроси с транспорта, Топлофикация, концесията на водата, презастрояването и зелена София.\"Нека тази програма да бъде конкретна и ясна. Направихме две национални срещи с нашите кметове и общински председатели. До местните избори трябва с тяхна помощ да изготвим изцяло нов закон за местното самоуправление и местната администрация\", категоричен е лидерът на БСП.\"Отсега мислете за кандидат за кмет на София. Моделът кум гейт в общините трябва да бъде разбит. Това не е битов въпрос, а проблем на държавността\", отсече Нинова.По думите на лидера на червените резултатът от изборите във Вълчи дол и Трън е следствие и от този модел. Според нея изборът не е в следствие свободния глас на хората. Младите хора във Вълчи дол споделили на Нинова, че кандидатстват за работа в местните администрации заедно с молбите си им давали декларации, че стават членове на ГЕРБ, иначе няма да ги допуснат.\"Възрастни ми се оплакаха, че щом гласуват за нас, ще им спрат топлия обяд от социалната кухня. Победите, с които се кичат, са резултат от натиск, страх и купен вот. Имаме голяма задача-да освободим народа си от това бреме и да му осигурим спокоен и свободен вот и да избират по вътрешно убеждение, а не под заплаха\", категорична е социалистката.", "date": "2017.10.10", "title": "Нинова надъхва социалисти да се готвят за местните избори"}
{"url": "https://news.bg/press/emko-protestirat-dokato-ne-si-poluchat-i-dogovorite-lipsa-na-kvorum-provali-ksns.html", "text": "Оставка. \"Сега\":Депутатът от ГЕРБ Антон Тодоров най-после подаде оставка Три дни след избухването на скандала с арогантното и заплашително поведение спрямо журналиста от Нова тв Виктор Николаев депутатът Антон Тодоров подаде оставка като народен представител. Той вече се извини на Николаев. Сега в писмо до ГЕРБ Тодоров обяви, че няма да позволи да бъде превърнат в \"нарицателно за цензура и заплахи\". \"Въпреки убеждението ми, че съм разбран напълно превратно и думите ми бяха изтълкувани напълно погрешно, въпреки поднесените от мен публично извинения атаката не само не спира, но и повлича след себе си авторитета на ГЕРБ, на нашия лидер и цялото ръководство.  КСНС. \"Монитор\":Липса на кворум провали КСНС  Заседанието на КСНС при президента днес се провали заради липса на кворум. Необичайната ситуация се разигра, когато представители на висшето ръководство на държавата трябваше да се съберат при държавния глава, за да обсъдят законодателните промени за противодействие на корупцията.По закон КСНС се състои от председателя на парламента, премиера, министрите на отбраната, вътрешните работи, външните работи и финансите, председателите на ДАНС и ДАР, началникът на отбраната, секретарят на Съвета по сигурността и по един представител от всяка парламентарна група. Кворум има при присъствието на поне две трети от членовете, а решенията се вземат с три четвърти от гласовете на присъстващите. В случая КСНС се състои от 15 души, а на заседанието днес в даден момент в президентството бяха едва 9 от членовете.В самото начало стана ясно ,че вицепремиерите Екатерина Захариева и Красимир Каракачанов са в чужбина, а премиерът Бойко Борисов закъсня с повече от час, заради среща с протестиращите служители на \"ЕМКО\". \"Емко\".\"Дума\":\"Емко\" протестират, докато не си получат и договорите Протестът на работещите в \"Емко\" приключи със закана за нов протест вчера, ако не бъдат възстановени договорите за износ на продукция, които бяха прекратени след отнемането на лиценза на фирмата и бяха превъзложени на държавните ВМЗ-Сопот. Представители на Инициативния комитет, заедно със собственика на предприятието Емилиян Гебрев, се срещнаха с премиера Бойко Борисов и с икономическия министър Емил Караниколов. След срещата стана ясно, че премиерът е разпоредил днес да се организира работна среща в държавната \"Кинтекс\", чийто принципал е министърът, да се изяснят всички казуси и да му се докладва.Ако няма резултат от срещата обаче, от \"Емко\" обещаха в сряда да се съберат на нов протест под прозорците на Министерския съвет, където се очаква да се съберат и журналисти на протест срещу заплахите на политици.След като в края на юли бе прекратен лицензът на \"Емко\" и връщането му бе протакано до 6 октомври, \"Кинтекс\" прекрати три договора с частната фирма за производство на два вида боеприпаси за Индия.  Увеличение.\"24 Часа\":10-те процента върху заплатите няма да са за всички Има основание за 10% ръст на заплатите на държавните служители, но това не означава, че всички ще получат толкова.Това уточни шефката на бюджетната комисия на парламента Менда Стоянова по повод анонсираното от финансовия министър Владислав Горанов увеличение. Първо ще се вдигнат заплатите на учителите, полицията и военните, а постепенно и на останалите служители в администрацията, посочи Стоянова пред пред Нова тв. ", "date": "2017.10.10", "title": "\"Емко\" протестират, докато не си получат и договорите; Липса на кворум провали КСНС "}
{"url": "https://news.bg/bulgaria/severozapadna-balgariya-s-nay-mnogo-neucheshti-i-neraboteshti-mladi-hora-v-es.html", "text": "Най-много млади хора, които нито учат, нито работят. По този показател Северозападна България оглави негативна класация на Евростат.Тя обхваща хората между 18 и 24 години във всички райони на Европейския съюз. Така се оказва, че в Северозапада съответните младежи са 46,5%, при среден показател за ЕС - 15 процента. Изпреварваме Френска Гвиана, Сицилия, Пелопонес и Централна Гърция. Данните са за миналата година. Класацията е изготвена във връзка с Европейската седмица на районите. Включва и други класации, сред които петте района с най-много висшисти на възраст 30-34, най-много самонаети между 20 и 64 години и интернет потребители. ", "date": "2017.10.10", "title": "Северозападна България - с най-много неучещи и неработещи млади хора в ЕС"}
{"url": "https://news.bg/world/venetsuela-zapochva-nov-krag-pregovori-s-opozitsiyata.html", "text": "Нов кръг преговори между венецуелските власти и опозиция вероятно ще се проведе следващата седмица в Доминиканската република. Това е заявил венецуелският посланик, цитиран от РИА \"Новости\".Предишният трябваше да се проведе в края на септември, но опозицията го бойкотира. Президентът Николас Мадуро винаги твърди, че е за диалог. Посредници в преговорите са Доминиканската република и бившият испански премиер Хосе Луис Сапатеро.Венецуела е изправена пред влошаваща се икономическа криза, която предизвика недостиг на храна и лекарства. Протестите на опозицията доведоха до 125 жертви между април и юли.През юли бяха проведени избори за учредително събрние, с цел промяна на конституцията. Опозицията не ги призна. ", "date": "2017.10.10", "title": "Венецуела започва нов кръг преговори с опозицията "}
{"url": "https://news.bg/world/sasht-ne-izklyuchvat-voenna-operatsiya-sreshtu-severna-koreya.html", "text": "САЩ не изключват военна операция срещу Северна Корея. Това обяви военният министър Джеймс Матис, предаде THE WALL STREET JOURNAL.Той предупреди, че трябва да има готовност и за такъв изход от кризата, ако дипломацията не помогне. Министърът направи изявлението на годишна конференция на военните. Все пак, шефът на Пентагона се надява това да е просто крайна мярка и санкциите да свършат работа. Северна Корея обяви вчера, че санкциите и натискът върху Пхенян да се откаже от ядрената си програма са \"военни действия\".Вчера американският президент Доналд Тръмп написа в профила си в \"Туитър\", че решението на кризата около Северна Корея не може да бъде постигнато чрез диалог и заплаши, че \"само едно нещо ще подейства\", вероятно намеквайки за военно решение.", "date": "2017.10.10", "title": "САЩ не изключват военна операция срещу Северна Корея"}
{"url": "https://news.bg/world/makron-planira-poseshtenie-v-rusiya-prez-2018-godina.html", "text": "Френският пезидент Еманюел Макрон ще посети Русия през следващата година. Това са потвърдили от Елисейския дворец, цитирани от ТАСС. От пресцентъра са заявили, че посещение ще има в отговор на въпроса дали държавният глава ще вземе участие в икономическия форум в Санкт Петербург, който трябва да се проведе през май. Визитата му е планирана за първата половина на 2018 година. За момента точна дата не е обявена. Покана към Макрон отправи руският му колега Владимир Путин по време на срещата им във Франция по-рано. ", "date": "2017.10.10", "title": "Макрон планира посещение в Русия през 2018 година"}
{"url": "https://news.bg/world/erdogan-kritikuva-reshenieto-na-sasht-za-vizite-za-turtsi.html", "text": "Турският президент Реджеп Ердоган критикува решението на САЩ да спре визовите услуги в Турция, предаде \"Синхуа\".По думите му, това решение е разочароващо. Той коментира спора по време на съвместната си пресконференция с украинския си президент Петро Порошенко, която дадоха двамата след срещата и в Киев. САЩ обявиха, че всички дипломатически мисии в Турция временно ще прекратят визовите услуги за \"оценка на ангажимента на Турция\" по охраната на американската мисия.Анкара предприе реципрочни действия.Вашингтон взе решението след задържането на американско дипломатическо лице от турските власти.", "date": "2017.10.10", "title": "Ердоган критикува решението на САЩ за визите за турци "}
{"url": "https://news.bg/world/za-eskalatsiya-na-konflikta-s-kndr-predupredi-lavrov.html", "text": "За ескалация на конфликта с КНДР предупреди САЩ руският външен министър Сергей Лавров.Той отправи предупреждението към американския си колега Рекс Тилърсън, предаде АФП. Двамата проведоха телефонен разговор, по време на който основно е била обсъждана кризата на Корейския полуостров. Лавров настоява за дипломатическо решаване на конфликта. Военният министър Джеймс Матис обаче не изключва и военна операция, а президентът Доналд Тръмп направо обяви, че \"само едно нещо ще подейства\", намеквайки точно за това. ", "date": "2017.10.10", "title": "За ескалация на конфликта с КНДР предупреди Лавров "}
{"url": "https://news.bg/weather/slanchevo-vreme-preobladava-nad-stranata.html", "text": "Над страната ще преобладава слънчево време, съобщава Националният институт по метеорология и хидрология. Сутринта на места в низините и котловините ще се образува мъгла или ниска слоеста облачност.Временни увеличения на облачността ще има в следобедните часове, главно над планините.Ще духа слаб до умерен вятър от северозапад. Максималните температури ще са между 16 и 21 градуса по Целзий, в София живакът ще достигне до 17 градуса. Атмосферното налягане е по-високо от средното за октомври", "date": "2017.10.10", "title": "Слънчево време преобладава над страната"}
{"url": "https://news.bg/politics/bsp-ima-nad-100-signala-za-kumgeyt.html", "text": "\"Имаме над 100 сигнала в централата на БСП за такива роднински назначения. Изчакваме да видим дали ГЕРБ ще свика Изпълнителна комисия и какви мерки ще вземе\". Това заяви Деница Златева - заместник-председател на БСП пред BTV.По думите ѝ това е модел, разпрострял се в цялата страна и вече има голяма непоносимост към него.Златева заяви, че и обикновени хора вече изпращат сигнали. БСП не търси евтини политически дивиденти, за това по време на избори не са изнесени сигналите, а сега.За  Златева беше категорична, че не може да издигаш като основен приоритет борбата с корупцията, а в един момент да напускаш удобно заседанието на КСНС. Според нея, когато Цветанов е напуснал КСНС заради ангажимент, е можело да бъде заместен от друг.\"За нас изглежда, че това е поредното действие за неглижиране на президента\", добави тя.Златева определи като елементарен начина, по който е бламирано заседанието на КСНС. \"За нас това е бойкот на заседанието на КСНС\", беше категорична тя.\"Антон Тодоров им е лицето на ГЕРБ за компромати. Интересно е кой ще бъде наследникът му\", коментира Деница Златева.", "date": "2017.10.10", "title": "БСП има над 100 сигнала за \"кумгейт\""}
{"url": "https://news.bg/politics/glavchev-iska-razsekretyavane-na-stenogramata-ot-ksns-ako-se-govori-za-boykot.html", "text": "\"Ако още един като , ще призова президента да разсекрети стенограмата или да се предава заседанието онлайн\". Това заяви Димитър Главчев - председателят на Народното събрание в ефира на bTV.Той поясни, че всички са се съгласили заседанието да продължи следващата седмица.Имало е нормален дебат, не е имало напрежение. Главчев призова някой от другите участници да каже дали е усетил елемент на бойкот.\"Предстои на бъде дискутирано дали ще се приеме оставката на Антон Тодоров. Не мога предварително да кажа какъв ще е резултатът\", обясни пред телевизията Димитър Главчев.По повод обвинението на БСП в двоен стандарт при гласуване на оставките на народните представители, Главчев заяви, че е нормално структурите да защитят Делян Добрев, защото е член на ГЕРБ, а Тодоров е от гражданската квота.\"Има елемент на заплаха, но тя идва от другаде, не от ГЕРБ. Нека всички да си направят извода\", заяви Главчев по повод участието на Антон Тодоров в сутрешния блок на Нова телевизия.За него подаването на оставката на Антон Тодоров като народен представител е аргументирано и влизането му в листите на ГЕРБ не е грешка.", "date": "2017.10.10", "title": "Главчев иска разсекретяване на стенограмата от КСНС, ако се говори за бойкот"}
{"url": "https://news.bg/crime/veganite-se-razgranichiha-ot-vandalshtinata-v-plovdiv.html", "text": "Българският вегански съюз се разграничи от случилото се в парк \"Лаута\", Пловдив. В декларация веганите категорично посочват, че не толерират подобни деяния.Припомняме, вчера стана ясно, че в нощта между 8 и 9 октомври неизвестни извършители са разрушили барбекюта за обществено ползване в най-големия парк в Пловдив \"Лаута\". На бетонната основа на барбекютата с червен спрей са били изписани надписи, които навеждат на мисълта, че вандалското деяние е било дело на хора, които не консумират месни продукти. На едното барбекю е изписано \"месото е страдание\", на второто - \"местото е жестокост\", а на третото - \"месото носи болка\".По думите на кмета на район \"Тракия\" в Пловдив Костадин Димитров в парка има общо 24 камери, които следят за спазването на обществения ред, както и общинска охрана. Пред bTV Димитров заяви, че точно камерата, която обхваща периметъра на изпотрошените съоръжения, е на ремонт. Според кмета на район \"Тракия\" деянието е дело на престъпници.Полицията вече разглежда записите от охранителните камери в парка. Предстои извършителите да бъдат установени от властите.Щетите от вандалското деяние възлизат на стойност няколко хиляди лева.", "date": "2017.10.10", "title": "Веганите се разграничиха от вандалщината в Пловдив"}
{"url": "https://news.bg/society/vrazhdebna-protestira-sreshtu-zamarsyavane.html", "text": "Жителите на столичния квартал \"Враждебна\" протестират заради замърсяване, причинено от нерегламентирано изхвърляне химикали на територията на депо за строителни материали.Според местните жители на квартал \"Враждебна\" езерото там се замърсява от химикали, които се изхвърлят незаконно в депото. Сметището замърсявало въздуха и водата на езерото, което било видимо.Протестиращите се оплакват, че отпадъците замърсяват околната среда и влияят и върху здравето им. \"Децата ни всеки ден се прибират с кашлица и алергии\", заяви пред Нова телевизия един от недоволните.Фирмата, която държи депото за отпадъци, отхвърли обвиненията. По думите на представители на фирмата депото било единственото лицензирано депо за изхвърляне на строителни отпадъци в София и там не се изхвърляли нито тежки метали, нито химикали.", "date": "2017.10.10", "title": "Враждебна протестира срещу замърсяване"}
{"url": "https://news.bg/crime/shefat-na-gdbop-se-pohvali-s-612-zadarzhani.html", "text": "По версията за отвличането на Адриан Златков заради неплатеното ДДС, се работи от самото начало, но се работи и по други линии. Това съобщи Ивайло Спиридонов - директор на ГДБОП в сутрешния блок на bTV.Той не пожела да коментира конкретни факти и дали това е нова група за отвличания или някоя от старите, важно било да се разкрие престъплението. В началото бащата на Адриан е съдействал на органите на МВР, но в последствие е тръгнал в друга посока, обясни Спиридонов.Относно проведените операции на ГДБОП , Спиридонов уточни, че са между 4 и 5 на седмица и случаят във Враца не е извънреден. Там е елиминирана група, която е тормозила целият район. Тя била свързана с изнудване, палежи, наркотици. Така известният като Кица е вече е ареста. Оперативната работа по неговата група е от 2015г. По време на тази работа не са установени държавни служители, които да ги подпомагат.В Северозапада имало групи като тази на , която е елиминирана.Антимафиотът уточни, че в момента има малки групи в областните градове и села, които са се профилирали в една или друга дейност. Те нямали обаче централизация на високо ниво.\"За заловените при операция на ГДБОП, известни като Турчина и Плякания, Спиридонов заяви, че са задържани доста пъти, но след това са пускани от правораздавателните органи. Ние установяваме такива лица, събираме доказателства и ги задържаме. Съдът преценява дали са събрани такива доказателства\", добави той.Досъдебните производства през 2017 г. са най-много за последните 10 г. Тази година има 612 лица с повдигнати обвинени. Най-много неутрализирани групи са свързани с наркопазара, става ясно още от думите на Спиридонов.Съставът на ГДБОП е намален с 30%.Спиридонов коментира и нашумял в последно време случай за измама в социалните мрежи от профил с име Александър Николов. От този профил са се предлагали евтини самолетни билети и са събирани лични данни, с които в последствие са източвани кредитни карти. Лицето е установено, събират се материали да се докладват на прокуратурата. Има измамени много хора, в това число и журналисти, купували билети през лицето.\"Все по-изобретателни стават групите, които разбиват банкомати. Това е един от способите за разбиването им, чрез взрив\", завърши той и уточни, че се наблюдават тези групи и начините им на действие.", "date": "2017.10.10", "title": "Шефът на ГДБОП се похвали с 612 задържани"}
{"url": "https://news.bg/bulgaria/udar-sreshtu-prestizha-na-institutsiite-e-provalat-na-ksns-kategorichna-jotova.html", "text": "Много лош сигнал, както към българските граждани така и към нашите европейски партньори. Така вицепрезидентът Илияна Йотова коментира вчерашния провал на заседанието на Консултативния съвет по национална сигурност.\"В навечерието на председателството, когато имаме толкова много проблеми за решаване, когато разговорите за българските приоритети още не е започнал и това го отчитат всички - опозиция и всички български институции да се прави такава груба демонстрация по толкова чувствителен за българското общество проблем, не е коректно от страна на Министерски съвет\", коментира Йотова.Тя бе категорична, че не може да оправдае отсъствието на водещи министри и изтъкна, че датата на заседанието на Консултативния съвет по национална сигурност е била известна назад във времето, за да бъдат съобразени графиците.\"Очевидно нежеланието да се съберат всички заедно по темата за борбата с корупцията е показателна за това кой иска да води истински борбата с корупцията в България. Искаме ли действително да имаме работещ закон и работещ орган. За съжаление това е един от проблемите, който е най-остро поставян от европейските институции от самото приемане на страната\", коментира още вицепрезидентът.Относно президентското вето - Йотова коментира, че има много сериозни аргументи. \"Това, което се случи вчера оронва престижа на българските институции. Това е удар срещу самочувствието на всички нас като българи\", коментира още Йотова.Относно продължаването на заседанието идния вторник и това да се поправят управляващите - Йотова отговори: \"Много се надявам\".", "date": "2017.10.10", "title": "Удар срещу престижа на институциите е провалът на КСНС, категорична Йотова"}
{"url": "https://news.bg/world/stachki-vav-frantsiya-i-belgiya.html", "text": "Стачки парализираха транспорта и други услуги във Франция и Белгия, съобщават медии.Почти 1/3 от полетите на големите летища във Франция са отменени заради еднодневна стачка, отбелязва ДПА.Националната гражданска авиация съобщи, че самолетните компании са били помолени да съкратят полетите си с 30% на летищата в Париж, Ница и Марсилия.От Air France обявиха, че ще изпълняват всички далечни полети от двете основни летища в Париж, но ще обслужват само около 75% от всички полети на късо и средно разстояние.От Easyjet също очакват отмяна или забавяне на редица полети.Синдикатът на учителите SNUIPP-FSU информира, че почти половината от преподавателите в основните училища ще стачкуват.Синдикатите не одобряват решението на правителството да накара служителите да плащат за първия ден от болничния, който се покриваше от работодателя, както и заради решение за намаляване на социалните придобивки. Те също така са притеснени от предизборното обещание на френския лидер Еманюел Макрон да се съкратят около 120 000 държавни служители.Стачката се подкрепя от всички основни профсъюзи. 9 синдиката, представляващи 5 милиона работници, призоваха за национална стачка.Болници и правителствени учреждения също се очаква да бъдат засегнати от стачката, която е четвърта от встъпването в длъжност на Макрон през май.В същото време белгийски медии информират, че общественият транспорт в Брюксел ще бъде сериозно засегнат от стачни действия, организирани от синдиката CGSP. Училищата, пощенски услуги и други сектори също излизат на стачка.Синдикатът протестира срещу редица политики на федералното правителство, които включват орязване на бюджета, намаляване на инвестициите и приватизация на държавни предприятия. Стачката съвпада със запланувана за днес реч на премиера Шарл Мишел.Транспортните услуги са засегнати за 24 часа от 22,00 часа вчера.Някои телевизии и радиопрограми като RTBF и VRT могат да спрат работа.", "date": "2017.10.10", "title": "Стачки във Франция и Белгия"}
{"url": "https://news.bg/politics/valeri-simeonov-puskal-dimna-zavesa-okolo-sebe-si.html", "text": "Бившият председател на Съвета за електронни медии доц. Георги Лозанов твърди, че Валери Симеонов няма да инициира законодателни промени за повече прозрачност около медийната собственост в България, както вицепремиерът съобщи вчера.Пред БНР медийният експерт заяви, че темата за концентрацията на медийна собственост у нас е коментирана много и прагове на концентрацията трябва да има, но това нямало да стане.По думите му трябва да се знае ясно кой е собственикът на определена медия, по какъв начин собственикът е придобил медията и доколко този човек може да бъде собственик в сферата на медиите. Това обаче не ставало \"тъкмо заради политическата класа, заради хора като Валери Симеонов, които никога не гласуват за това нещо\".Според Лозанов реакцията на вицепремиера Симеонов е защитна атака и начин той да се измъкне от ситуацията, в която е попаднал заедно с . Симеонов само пускал димки в обществото, за да може да излезе от нашумелия скандал.Бившият председател на СЕМ коментира и средствата от комуникационните стратегии на ЕС. Според него тези пари, които идват от държавата, \"засега приличат по-скоро като че ли държавата плаща на медиите, за да им осигурява комфорт\". Според Лозанов тези средства не трябва да се раздават от държавата или от министерството, а по друг начин, по който парите да достигат до медиите на база на техните проекти. След това трябвало да има и повече отчетност относно това как тези средства се реализират.", "date": "2017.10.10", "title": "Валери Симеонов пускал димна завеса около себе си"}
{"url": "https://news.bg/economics/iznosat-ni-za-treti-strani-skacha-s-16-8-ot-nachaloto-na-godinata.html", "text": "През периода януари - август 2017 г. износът на България за трети страни се увеличава с 16.8% в сравнение със съответния период на предходната година, показват данните на Националния статистически институт (НСИ).Износът е на стойност 11 693.7 млн. лева. Основни търговски партньори на България са Турция, Руската федерация, Китай, Сърбия, Бившата югославска република Македония и Египет. Те които формират 51.6% от износа за трети страни.През август 2017 г. износът на България за трети страни нараства с 3.3% спрямо същия месец на предходната година и е в размер на 1 389.2 млрд. лева.При износа на България за трети страни, разпределен според Стандартната външнотърговска класификация, през осемте месеца на 2017 г. в сравнение със същия период на 2016 г. най-голям ръст е отбелязан в секторите \"Артикули, класифицирани главно според вида на материала\" (50.7%) и \"Разнообразни готови продукти\" (34.7%). Спад се наблюдава в сектор \"Храни и живи животни\" (9.4%).Вносът на България от трети страни през периода януари - август 2017 г. се увеличава с 26.7% в сравнение със съответния период на предходната година и е на стойност 13 932.8 млн. лева (по цени CIF). Най-голям е стойностният обем на стоките, внесени от Руската федерация, Турция, Китай и Сърбия.През август 2017 г. вносът на България от трети страни нараства с 8.6% спрямо същия месец на предходната година и е в размер на 1 797.1 млрд. лeвa, показват данните на НСИ.При вноса от трети страни, разпределен според Стандартната външнотърговска класификация, през периода януари - август 2017 г. спрямо същия период на 2016 г. най-голямо процентно увеличение е отчетено в секторите \"Необработени (сурови) материали, негодни за консумация (изкл. горивата)\" - с 66.9% и \"Мазнини, масла и восъци от животински и растителен произход\" - 40.9%.Външнотърговското салдо (износ FOB - внос CIF) на България с трети страни през периода януари - август 2017 г. е отрицателно и е в размер на 2 239.1 млн. лева. По цени FOB/FOB (след елиминиране на разходите за транспорт и застраховки при внос на стоки) салдото също е отрицателно и е на стойност 1 557.9 млн. лева.През август 2017 г. външнотърговското салдо (износ FOB - внос CIF) с трети страни е отрицателно и е на стойност 407.9 млн. лева.За периода януари - август 2017 г. от България са изнесени стоки общо на стойност 34 093.2 млн. лева. В сравнение със съответния период на предходната година износът се увеличава с 12.9%.През август 2017 г. общият износ възлиза на 4 320.0 млрд. лв. и нараства със 7.3% спрямо същия месец на предходната година.През периода януари - август 2017 г. в страната са внесени стоки общо на стойност 38 122.3 млн. лв. (по цени CIF), или с 16.2% повече спрямо същия период на 2016 година.През август 2017 г. общият внос се увеличава с 10.8% спрямо същия месец на предходната година и възлиза на 4 922.5 млрд. лева.Общото външнотърговско салдо (износ FOB - внос CIF) е отрицателно през периода януари - август 2017 г. и е на стойност 4 029.1 млн. лева. По цени FOB/FOB (след елиминиране на разходите за транспорт и застраховки при внос на стоки) салдото през периода януари - август 2017 г. също е отрицателно и е в размер на 2 187.6 млн. лева.През август 2017 г. общото външнотърговско салдо (износ FOB - внос CIF) е отрицателно и е на стойност 602.5 млн. лева. По цени FOB/FOB салдото също е отрицателно и е в размер на 357.4 млн. лева.", "date": "2017.10.10", "title": "Износът ни за трети страни скача с 16.8% от началото на годината"}
{"url": "https://news.bg/world/ivana-tramp-se-sheguva-s-melaniya-che-e-parvata-dama.html", "text": "Първата дама на САЩ Мелания Тръмп обвини първата съпруга на президента Доналд Тръмп, че се опитва да привлече внимание и търси само собствения си интерес, информира АФП.Коментарът на Мелания е в отговор на шега на Иванка Тръмп, че е първата дама, докато се опитва да продаде мемоарите си.В интервю за ABC News, за да рекламира новата си книга \"Raising Trump\", 68-годишната Иванка направи малка закачка, когато описваше дългогодишната си връзка с 45-ия президент на САЩ.\"\", каза тя пред медията, усмихвайки се.Говорител на 47-годишната Мелания Тръмп заяви, че първата дама е направила Белия дом жилище за Барън и президента., поясни говорителят на Мелания.Иванка Тръмп е майка на трите най-големи деца на президента: Доналд-младши, Иванка и Ерик.Милиардерът има още две деца - Тифани от втората му съпруга Марла Мейпълс и 11-годишният Барън от Мелания.Ивана, бивш чешки модел, скиор и предприемач, се омъжва за Тръмп през 1979 г., а през 1992 г. се разделят със скандал.", "date": "2017.10.10", "title": "Ивана Тръмп се шегува с Мелания, че е първата дама"}
{"url": "https://news.bg/world/shveytsarskata-politsiya-arestuva-dvama-tuniziytsi-vav-vrazka-s-atentata-v-marsiliya.html", "text": "Швейцарските власти арестуваха двама заподозрени,, предаде АФП, цитирайки източници. Според доклад, двете лица са тунизийски граждани.Заподозрените са арестувани за възможни връзки с атентат по-рано този месец. Нападателят беше застрелян, след като намушка и уби две жени, викайки \"Аллаху Акбар\".Арестът е след поредица от атаки в Марсилия през изминалата година. Франция остава в извънредно положение след серия от терористични атаки през последните две години.", "date": "2017.10.10", "title": "Швейцарската полиция арестува двама тунизийци във връзка с атентата в Марсилия"}
{"url": "https://news.bg/int-politics/turtsiya-galchi-sasht-povedenieto-im-bilo-nepodhodyashto.html", "text": "САЩ наказаха еднакво турски и американски граждани, като преустановиха визовите услуги. Това изтъкна премиерът на Турция Бинали Йълдъръм, обвинявайки Вашингтон във взимането на емоционално и неподходящо решение срещу съюзник, съобщава \"Ройтерс\".Йълдъръм настоя, че спорът трябва да бъде разрешен възможно най-скоро, но защити ареста от страна на турските власти на служител от американското консулство в Истанбул през миналата седмица, който предизвика американския ход със спирането на визите, и реципрочното отменяне на визите от турските власти в рамките на часове след действията на САЩ.\"Турция не е племенна държава, ние ще отвърнем срещу онова, което беше сторено срещу нас\", подчерта Йълдъръм пред депутати от управляващата Партия на справедливостта и развитието.\"Призоваваме САЩ да бъдат по-разумни. Разбира се, проблемът трябва да бъде разрешен възможно най-скоро\", настоя той, определяйки поведението на САЩ като \"неподходящо\" за съюзник.\"Кого наказвате? Вие карате вашите и нашите граждани да плащат цената, това не е сериозно. Не можете да управлявате страна с емоционални решения\", допълни турският премиер.Арестът на служителя от американското консулство, обвинен в \"гюленизъм\", идва след месеци на напрежение, а Йълдъръм изрази ясно турските оплаквания, включително американската подкрепа за кюрдските бойци в Сирия, американския съдебен процес срещу висш турски банкер и бивш министър, както и искането на Анкара за екстрадирането на ислямския проповедник Фетхуллах Гюлен, който живее в изгнание в САЩ.", "date": "2017.10.10", "title": "Турция \"гълчи\" САЩ, поведението им било \"неподходящо\""}
{"url": "https://news.bg/politics/mario-monti-podkrepya-prioritetite-na-predsedatelstvoto-ni.html", "text": "Министър-председателят Бойко Борисов запозна бившия италиански премиер Марио Монти с приоритетите на . От своя страна италианецът, който има богат опит в европейската политика, изрази пълната си подкрепа за приоритетите на Българското председателство.Припомняме, приоритетите на страната ни при председателството на Съвета на ЕС са свързани със сигурността, на кохезията и увеличаване на конкурентоспособността. Между акцентите на председателството ни попада и темата за Западните Балкани.Монти е в България за участие в конференцията \"Бъдещето на Европа и българската перспектива\". По думите му България има възможността да отправи силно послание към Европа с организираната по време на нейното председателство Среща на върха за перспективата пред държавите от този регион.В хода на срещата Борисов коментира още, че страната ни залага на ясна и позитивна програма, ориентирана към бъдещето и към постигане на конкретни резултати. Премиерът обясни, че страната ни ще работи за по-голяма сигурност, повишаване на заетостта и силно присъствие на ЕС на международната сцена.", "date": "2017.10.10", "title": "Марио Монти подкрепя приоритетите на председателството ни"}
{"url": "https://news.bg/world/tselta-ni-e-da-napravim-yadrenite-orazhiya-nepriemlivi-obyaviha-nositelite-na-nobela-za-mir-za-2017-g.html", "text": "Председателят на антиядрената кампания, която спечели тазгодишната Нобелова награда за мир, обяви, че целта им е да направят ядрените оръжия недостъпни в умовете на хората във всяка държава, съобщава АП.Беатрис Фин, изпълнителен директор на Международната кампания за забрана на ядрените оръжия, известна като ICAN, поясни на пресконференция, че целта е също всички ядрени държави да се вслушат в гражданите си и да се откажат от ядрените оръжия.Според нея от дълго време ядрените оръжия се разглеждат като \"проблем от миналото\".Фин е убедена, че потенциална нова ядрена надпревара, модернизирането на ядрения арсенал и заплахите от президента на САЩ Доналд Тръмп и севернокорейския лидер Ким Чен-ун да използват ядрени оръжия отново спешно повдигат въпроса за оръжието за масово поразяване., поясни Фин.Международната кампания за забрана на ядрените оръжия е коалиция от 468 организации в 101 държави.Кампанията работи за приемането на първия Договор за забрана на ядрените оръжия от 122 държави в ООН през юли. До момента са се подписали 53 държави, а три са го ратифицирали.Според Фин амбициозната цел на организацията е 50 държави да ратифицират договора, за да влезе в сила до края на 2018 г.Всички ядрени държави, включително САЩ, бойкотираха преговорите и подписването на договора.По думите на Беатрис Фин реакцията на САЩ е очаквана.Тя обаче е наясно, че наградата на Нобеловия комитет няма да накара Тръмп да се откаже от ядрените оръжия.За Северна Корея, Фин каза, че няма да се разоръжи, докато се вярва, че ядрените оръжия са достъпни, легитимни и оправдани.", "date": "2017.10.10", "title": "Целта ни е да направим ядрените оръжия неприемливи, обявиха носителите на Нобела за мир за 2017 г. "}
{"url": "https://news.bg/euronews/90-ot-profesiite-do-2020-g-shte-se-nuzhdayat-ot-tsifrovi-umeniya.html", "text": "До 2020 година, 90% от всички работни места ще се нуждаят от цифрови умения. Това стана ясно по време на интерактивен семинар, целящ да покаже как кодирането влияе положително върху общностите. В него се включиха българският еврокомисар Мария Габриел и комисарят по образованието Тибор Наврачич, съобщиха от представителството на Еврокомисията в България.Европейската седмица на кодирането е едно от действията, които Комисията подкрепя, за да насърчи хората в придобиването на цифрови умения и така да увеличат максимално възможностите си в едно цифрово общество\", заяви комисарят Мария Габриел.\"Кодирането ни помага да разберем как е взаимосвързан нашият свят, как работят компютрите, алгоритмите и програмите, които все повече оформят и влияят върху нашето ежедневие. Ето защо е важно все повече хора да станат активни създатели, а не просто пасивни потребители на цифрово съдържание\", допълни тя.Европейската седмица на програмирането, подкрепяна от Европейската комисия като част от стратегията й за цифровия единен пазар, празнува петата си годишнина. През тези години, специализираната седмица се превърна в широкомащабна инициатива, провеждана в държавите-членки и извън ЕС, за насърчаване на млади и по-възрастни да открият кодирането и така да разширят своите умения в областта на цифровите технологии.Целта на интерактивния семинар е да покаже как кодирането влияе положително върху общностите. Представените проекти демонстрираха защо цифровите умения - основно кодиране и познаване на техниката - са важни за цялото общество. Така бе даден и официалният старт на новаторската седмица в Европейската комисия.Мария Габриел подчерта някои от действията на Европейската комисия за борба с разликата в цифровите умения. Сред тях ключово е Коалицията за цифрови умения и работни места, обединяваща училищата, университетите, общностите и индустрията.Освен това Комисията подкрепя модернизирането на образованието заедно с държавите-членки - изчислителното мислене (част от което е кодирането) е въведено в учебните програми в почти всички европейски страни, но учителите в Европа спешно се нуждаят от обучение и подкрепа за това как да преподават кодиране, както и по-широките понятия за компютърно мислене.\"Цифровата трансформация трябва да бъде от полза за всички в Европа. Нужно е да бъдат ангажирани слабо представените групи като жените и възрастните и им се даде шанс да се възползват от предимствата, които дават цифровите технологии. Европейската седмица на програмирането е още един повод да обединим усилията си и помогнем на всеки един европеец да кодира своя по-добър живот\", отправи призив еврокомисарят по цифровата икономика и общество Мария Габриел.", "date": "2017.10.10", "title": "90% от професиите до 2020 г. ще се нуждаят от цифрови умения"}
{"url": "https://news.bg/politics/provalat-na-ksns-e-i-zaradi-losha-organizatsiya-predpolaga-rumyana-kolarova.html", "text": "Провалът на Консултативния съвет по национална сигурност е свързан с лоша организация. Това заяви политологът Румяна Коларова, която бе секретар на президента (2012-2017) Росен Плевнелиев по връзки с гражданското общество пред БНР.Според нея може да има много симптоми. \"Първото, за което съм напълно убедена, е, че това говори за една слаба организация от страна на президентството - дотолкова, доколкото познавам начина, по който се организират консултативните съвети, призна Коларова. Най-важното нещо при една организация на Консултативен съвет, от техническа гледна точка, е да се уточни графикът на участниците и да се направи преценка колко от тях ще могат да дойдат, да се намери удобен ден, в който е гарантирано максимално присъствие\", каза Коларова.Тя изрази учудване, че е възможно да липсва съгласуваност. Според нея, не е трябвало да се свиква сега заседание на КСНС.Наивно е да се мисли, че резултатът от Консултативния съвет, особено когато е декларация, се изготвя там. Предварително се подготвя текст, който се съгласува, по който се сондират мнения. Това не е говорилня и когато държавният глава решава да свика Консултативния съвет, той трябва да е наясно какъв резултат иска да постигне, заяви бившият президентски съветник.Коларова акцентира, че втори момент, на който й обърнали внимание нейни колеги конституционалисти. Не е естествено президентът да свиква КСНС тогава, когато законодателният процес е напреднал, но все още не е минал някакъв вид парламентарен дебат. Ако мен ме питате, обсъждането и намирането на компромис е проблем на Народното събрание, заяви тя.Според Коларова президентът е обявил много рано свикването на съвета. Аз не съм сигурна, че в края на август са били наясно с графиците си всичките тези министри, които отсъстват или други от членовете на КСНС по закон, просто защото невинаги това е ясно. Ние, когато сме консултирали датата, до две седмици преди това се уточнява, каза Румяна Коларова.", "date": "2017.10.10", "title": "Провалът на КСНС е и заради лоша организация, предполага Румяна Коларова"}
{"url": "https://news.bg/economics/ovtsevadstvoto-u-nas-i-v-es-e-v-risk-bez-subsidii-preduprezhdava-nekov.html", "text": "Без субсидии и гаранции овцевъдството и козевъдството в Европа и у нас са в риск. Това заяви Момчил Неков по време на обсъждане на предизвикателствата пред двата сектора в Европа провел се в Европейския парламент в Брюксел\"Колкото и да не звучи това привлекателно за Европейската комисия, секторите овцевъдство и козевъдство имат нужда от подкрепа и от гаранции\", заяви българският евродепутат Неков.\"Нелоялните търговски практики като например забавяне на плащанията и подбиване на цената задушават двата сектора. Без редовни и навременни плащания стопаните не могат да извършват необходимите последващи действия, с което пък реинвестирането в сектора се прекъсва. Оттам секторът става икономически рисков и непривлекателен у нас\", коментира още Неков.Проблемът с намирането на работна ръка в сектор овцевъдство и козевъдство е много остър и повсеместен в Европа. Средната възраст на хората в бранша е 60 години. Той е и под засилващ се натиск от внос от трети страни като Австралия и Нова Зеландия. Миналата седмица земеделската комисия на Европейския парламент прие текст, предложен от Момчил Неков, Еврокомисията да изключи чувствителните отрасли, каквито са овцевъдството и козевъдството, от преговорния пакет.Двете държави от Тихоокеанския регион са световни лидери в производството на овче мляко и месо. Опасенията на европейските производители произлизат от факта, че пред тях има по-високи стандарти за хуманно отношение и опазване на околната среда за разлика от фермерите в Австралия и Нова Зеландия. Поради тази причина секторът смята, че отварянето на Единния европейски пазар за безмитен внос ще бъде пагубно за и без това чувствителните отрасли.Момчил Неков обърна внимание на възможностите за даване на повече видимост на продуктите на двата сектора чрез европейските схеми за качество.\"Те и по-конкретно схемите за географските означения, дават възможност за защита на продукти като например месо от шуменската медночервена или западно-старопланинската породи овце или зеленото сирене от Черни Вит, което също се прави от мляко на местна порода. Европейското законодателство дава възможност за използване и на термин за качество \"планински продукт\". Чрез него мляко и месо от животни отглеждани в планинските региони могат да получат повече видимост\" коментира още българският евродепутат.Момчил Неков стартира експертна работна група \"планински продукт\" преди няколко седмици в София с цел разработване на предложение за въвеждане на термин за качество \"планински продукт\" в българското законодателство.", "date": "2017.10.10", "title": "Овцевъдството у нас и в ЕС е в риск без субсидии, предупреждава Неков"}
{"url": "https://news.bg/world/dalgi-opashki-i-visoki-ochakvaniya-na-istoricheskite-prezidentski-izbori-v-liberiya.html", "text": "На фона на дълги опашки започна историческо гласуване за президент на Либерия, съобщава ДПА.Според разпространяваната информация пред избирателните секции са се образували опашки близо 3 часа преди отварянето им в 8 часа сутринта.Изборите са първото мирно предаване на властта от 73 г.72-годишната Елен Джонсън Сърлиф, която получи Нобеловата награда за мир през 2011 г. и често е наричана Желязната лейди, се оттегля от президентския пост след два шестгодишни мандата. Тя е и първата жена президент на африканска държава.20 кандидати участват на изборите. Но само трима имат реален шанс да спечелят: вицепрезидентът Йосиф Боакай от управляващата Партия на единството, бившата международна футболна звезда Джордж Уеа, който води основната опозиционна партия Коалиция за демократична промяна и Чарлз Брумскине, председател на Партията на свободата.Последният мирен преход на властта между двама демократично избрани президенти бе през 1944 г., когато бившият президент Едуин Бъркли я предава на Уилям Тъбман.До момента няма информация за насилие на днешния вот.Близо 5 500 секции са отворени до 18,00 часа местно време. Около 2,2 милиона души имат право да гласуват също за 73 депутати в Камарата на представителите от 1 028 кандидати от 26 политически партии.", "date": "2017.10.10", "title": "Дълги опашки и високи очаквания на историческите президентски избори в Либерия"}
{"url": "https://news.bg/int-politics/evrodeputatite-slagat-kray-na-svetovnoto-gospodstvo-na-londonskoto-siti.html", "text": "Европейският парламент подкрепи с голямо мнозинство закон, който би могъл да сложи край на световното господство на Лондонското сити в клиринга на финансовите договори, сключени в евро след Брекзит, съобщава \"Ройтерс\".Планът предизвика гняв във Великобритания, където той заплашва да предизвика както загуба на работни места, така и на данъчни приходи.Проектозаконът на ЕС предлага, че чуждестранна клирингова къща, която стои между две страни на сделка, за да гарантира гладкото ѝ приключване, трябва да бъде подложена на по-сериозен надзор от страна на регулаторните органи на Общността, ако иска да обслужва клиенти на територията на ЕС.Ала ако една клирингова къща е системно важна за еврозоната, тогава бизнесът, работещ с евро с клиенти, базирани в ЕС, трябва да се премести на територията на Общността.Законопроектът е проклятие за Великобритания, която реши да излезе от ЕС на референдум през миналата година, отбелязва \"Ройтерс\".Лондонската фондова борса предупреди, че хиляди работни места могат да напуснат Обединеното кралство, ако евроклирингът бъде изтласкан от страната.В първото разискване на закона в Европейския парламент днес, евродепутатите от двете най-големи партии - дясноцентристката Европейска народна партия и лявоцентристката Прогресивен алианс на социалистите и демократите, дадоха голяма подкрепа за проектозакона, но призоваха за някои промени.\"Това е добро предложение от Европейската комисия\", изтъкна полската евродепутатка Данута Хюбнер пред икономическата комисия на Европейския парламент.\"По принцип подкрепям предложението, което смятам за необходимо\", добави Роберто Гуалтери, социалдемократ, който оглавява комисията.Европейският парламент и страните членки на ЕС имат последната дума по реформата, като се очакват промени в процеса на приемане на закона.", "date": "2017.10.10", "title": "Евродепутатите слагат край на световното господство на Лондонското сити"}
{"url": "https://news.bg/regions/gorski-predotvratiha-brakonierski-lov-v-sliven.html", "text": "Сливенските лесничеи са предотвратили бракониерски лов в землището на сeло Завой, община Тунджа, съобщиха от Държавнага агенция по горите.Горските инспектори извършвали рутинна проверка, когато забелязали микробус, от който със силен фар са осветявани земеделски площи. Проверяващите установяват, че лицето в автомобила е с гладкоцевно оръжие с патрон в цевта, за което не притежава документ.Оръжието, боеприпасите и прожекторът с акумулаторна батерия са иззети. Работата по случая продължава от органите на МВР.", "date": "2017.10.10", "title": "Горски предотвратиха бракониерски лов в Сливен"}
{"url": "https://news.bg/crime/politsiyata-v-plovdiv-razdava-10-hil-broshuri-sreshtu-telefonni-izmami.html", "text": "Комплекс от полицейски мерки са набелязани за предотвратяване, пресичане и разкриване на опитите за телефонни измами в Пловдив и населените места в областта.С цел разширяване обхвата на превантивната дейност срещу този вид престъпления, от Областната дирекция на МВР е организирана информационна кампания с подчертана насоченост към възрастните и самотноживеещи хора, като едни от най-честите потърпевши.Над 10 000 брошури с предупреждения и препоръки за действие в ситуация на телефонна измама ще бъдат оставени на местата, посещавани предимно от пенсионери в Пловдив и общинските центрове - пощенски клонове, лечебни заведения, социални служби.Едновременно с това е създадена организация, целяща повишаване на вниманието на банковите служители към случаи, при които възрастни хора искат да изтеглят инцидентно значителни суми от паричните си спестявания, както и от необходимостта своевременно да се уведомява най-близкото полицейско управление.Съдействие в разяснителната кампания за най-разпространените сценарии и механизми за извършване на телефонни измами е потърсено от представители на местната власт, службите на Регионалната дирекция \"Социално подпомагане\", общопрактикуващи лекари, управители на банкови и пощенски клонове.Апел за съдействие в информирането на широката общественост пловдивската полиция отправя и към регионалните и местни средства за масово осведомяване.", "date": "2017.10.10", "title": "Полицията в Пловдив раздава 10 хил. брошури срещу телефонни измами"}
{"url": "https://news.bg/world/erdogan-hvanat-da-dreme-po-vreme-na-preskonferentsiyata-s-poroshenko.html", "text": "Турският президент Реджеп Ердоган беше хванат да дреме по време на пресконференцията с украинския президент Петро Порошенко в Киев вчера, съобщава RT.Камери заснеха Ердоган да се прозява и да подремва, докато говореше държавният глава на Украйна.В понеделник Ердоган беше на еднодневна визита в Украйна. Срещата между двамата държавни глави продължи три часа вместо предварително обявените 45 минути.", "date": "2017.10.10", "title": "Ердоган хванат да дреме по време на пресконференцията с Порошенко"}
{"url": "https://news.bg/health/lekari-ot-burgas-razyasnyavat-1-donor-mozhe-da-spasi-8-choveshki-zhivota.html", "text": "Лекари от УМБАЛ Бургас в партньорство с Изпълнителната агенция по трансплантация отбелязва Европейската седмица на донорството с информационна кампания сред ученици.Лекари от Отделението по анестезиология и интензивно лечение (Реанимация) разговарят с близо 90 деца от 12-ти клас на гимназията \"Георги Стойков Раковски\", а учениците са впечатлени от факта, че 1 донор може да спаси 8 човешки живота.\"1101 души в България са в националния регистър на чакащи за органна трансплантация. Списъкът е дълъг и не всеки успява да дочака своя втори шанс. Всяка година 200 души губят битката с времето, а 200 други ги заместват в листата на чакащите. Затова темата за донорството е важна и трябва да се обсъжда в семейството\", коментира д-р Милена Минева.\"Важно е да се знае, че разликата между кома и мозъчна смърт е огромна. В света няма случай, при който пациент в мозъчна смърт да е възстановил съзнанието си. След като човек изпадне в това необратимо състояние, неговите органи продължават да функционират още известно време, а пред близките му има два пътя - да помогнат на други болни да живеят или да погребат близкия си, заедно с надеждата на още няколко семейства\", допълва д-р Даниела Люцканова.Тази година кампанията на Изпълнителната агенция по трансплантация е под мотото \"Частица от теб може да бъде за някого целият свят\". Нейната цел е да повиши осведомеността на хората за донорството.\"Приживе човек може да иска да е донор и да помогне на някого след като си отиде от този свят, но ако не говори за това с близките си, те няма как да знаят. Поради тази причина кампанията цели да предостави повече информация на хората и да им помогне да формират мнението си, когато заявяват, че са за или против донорството\", казва д-р Люцканова.В България няма регистър на съгласните да станат донори, а само на тези, които заявяват отказ. Прилага се системата на презюмирано съгласие - чрез съгласие роднините. Затова темата трябва да бъде обсъждана.", "date": "2017.10.10", "title": "Лекари от Бургас разясняват: 1 донор може да спаси 8 човешки живота"}
{"url": "https://news.bg/regions/speshno-izsichat-zasegnatite-ot-vrediteli-gorski-masivi.html", "text": "Спешно преглеждат и организират санитарна сеч в горите, където има засегната дървесина от съхнене, вредители и абиотични фактори. Това увери земеделският министър Румен Порожанов по време на третото заседание на Кризисния щаб за спешно решаване на проблема с увредената дървесина.Действаме по спешна инвентаризация, възлагане и усвояване на увредената от корояд дървесина, увери Порожанов.Той изиска от представителите на Южноцентрално предприятие (ЮЦДП) и Лесозащитна станция Пловдив да предоставят информация за съхнещите гори до Карлово в присъствието на поканения народен представител от района Веска Ненчева.Инж. Ботьо Арабаджиев, директор на Южноцентралното предприятие информира, че от направената инспекция на място е установено, че това са насаждения, които са засегнати от съхнене поради комплекс от фактори.Сред причините е промяна на климатичните условия, изчерпване на почвения запас и достигане на определена възраст за дървесния вид. Има наличие на добър подраст от широколистни видове и се разчита, че естественото възобновяване ще е до 85%.Успоредно с процеса на трансформация на поразените иглолистни насаждения с широколистни, ще има и регенерация на иглолистните насаждения. Според експертите, това ще е добро взаимодействие между двата вида, което ще запази досегашните противоерозионни и защитни функции на гората.Заместник-министър Атанас Добрев подчерта, че 6-те държавни горски предприятия продължават да работят усилено по усвояване на увредената дървесина по краткосрочния план за действие. Отново беше поставен въпросът за необходимостта от мобилизиране на повече специализирана техника, както и за необходимостта от привличане на повече работна ръка, тъй като наличните бригади към момента не са достатъчни.Директорите на предприятия информираха, че намаляват новите площи инвентаризирани короядни петна. Същевременно те посочиха, че на места продължава да се снижава цената на добитата увредена дървесина, както и да се предлага атрактивна цена за добива й, за да се повиши мотивацията на бизнеса. 40% от общо инвентаризираната увредена дървесина е добита.", "date": "2017.10.10", "title": "Спешно изсичат засегнатите от вредители горски масиви"}
{"url": "https://news.bg/politics/sotsialisti-prosledyavat-shurobadzhanashtinata-do-rakovodstvoto-na-ns.html", "text": "БСП е затрупана със сигнали за шуробаджанащина по места. Това стана ясно на редовната пресконференция на БСП днес в централата на партията. В началото Кирил Добрев напомни за тяхната кампания от лятото \"Не на страха\", когато депутат от ГЕРБ рекетира и притиска защитен свидетел на прокуратурата и когато са започнали \"безобидно с таблички\".Стотици обаче са сигналите, които са получени в централата на партията, по думите на Добрев. На този етап обаче не бяха разкрити конкретни връзки и имена.Добрев изрично заяви, че \"само споменава\" за връзка между общински съветник от ГЕРБ с общински фирми във Велинград, но: \"Ще оставя думата на г-н Цветанов. Той често ходи във Велинград - СПА, релакс. Може покрай тези неща да е наясно. Ако не знае, ще му опресня паметта след няколко дни.\"Според социалистите има примери за участие в бордове на роднини на депутати от парламентарна група. \"Проблемът е там, че всичко започва от ръководството на НС и свършва с редови депутати от ГЕРБ\", коментира Добрев.Кирил Добрев коментира и участията в медиите на народни представители от ГЕРБ, които представят аналогични схеми на тези на БСП. Скандална била тази в Каварна\"Най-голямата перверзия е Брегово. Фонд \"Работна заплата\" на общината е колкото месечния доход на семейство Ненкови. Да сравнявате шеф на борд, 28-годишен, с шофьор на катафалка, е меко казано перверзия\", каза още Кирил Добрев, без обаче да уточнява имена и връзки, запазвайки обещаната дума да изчакат едноседмичния ултиматум.На пресконференцията стана ясно, че от БСП отново ще внесат законопроекта за регламентация на управлението на държавни и общински предприятия с над 50 % държавно или общинско участие.", "date": "2017.10.10", "title": "Социалисти проследяват шуробаджанащината до ръководството на НС"}
{"url": "https://news.bg/world/puchdemon-kataluniya-shte-bade-nezavisima-no-shte-pregovarya.html", "text": "Каталунският лидер Карлес Пучдемон обяви независимост. Това обаче ще стане след преговори със столицата Мадрид. Това са двете тези от речта на Пучдемон пред местния парламент.Каталония ще бъде независима държава, обеща Пучдемон. Той припомни, че след референдума от 1 октомври, Каталония си спечелила правото да бъде независима държава, да бъде слушана и уважавана. Независимостта е придобита с абсолютно мнозинство, обяви Пучдемон.Каталонското правителство и аз предлагаме на парламента спиране на обявяването на независимостта, така че през следващите няколко седмици да започне диалог, поиска държавният глава. Според Пучдемон, този исторически момент изисква спиране на тази ескалацията на напрежението и търсене на мирен изход от кризата.Единственият знак от референдума е за \"да\" за независимостта и това е пътят, по който ще тръгна, каза Карлес Пучдемом. След 1 октомври Каталония ще бъде независима държава под формата на република, добави Пучдемон.Милиони каталунци вярват, че трябва да имат своя държава, обяви президентът.Каталуния си извоюва правото да бъде независима, обяви Пучдемон.Каталуния беше икономическият мотор на Испания след падането на режима на Франко. С течение на годините обаче бяхме подложени на унижение от правителството в Мадрид.Каталуния преживява изключителен и исторически момент. Това припомни президентът.Не планирам да отправям заплахи и обиди, а да разсея напрежението, заяви в ключовата си реч пред парламента лидерът на Каталуния.Той поясни, че ще говори за последиците от спорния референдум за независимост и осъди действията на испанските власти по осуетяването му на 1 октомври. Целта беше да се създаде паника и хората да си останат по домовете, но тя не беше постигната. Повече от 2 милиона души излязоха срещу страха, посочи Пучдемон.Сега той обяви, че иска да изпрати послание за диалог и иска по-добро разбирателство с останалата част от Испания. Не сме луди, не сме бунтовници, а нормални хора, които искат да гласуват, каза каталунският лидер.Каталуния си спечели правото да бъде независима държава, резултатите от референдума за самоопределение на 1 октомври са \"да\" за независимостта, подчерта Пучдемон. Той поиска мандат да обяви независима Каталуния. Според него конфликтът с Испания може да се реши чрез преговори и си струва да се потърси международно посредничество.В този исторически момент като лидер на Каталуния искам да последвам волята на народа за превръщането на Каталуния в независима държава, каза Пучдемон.", "date": "2017.10.10", "title": "Пучдемон: Каталуния ще бъде независима, но ще преговаря"}
{"url": "https://news.bg/world/iskat-udalzhavane-na-vlakovete-ot-bankya-pernik-i-dragoman-do-kazichene.html", "text": "Съпредседателите на Политическа група 5 в СОС Светослав Витков и инж. Симеон Славчев ще искат удължаване на мършрута на влакове до Казичене. Докладът минава на разглеждане през няколко от постоянните комисии на СОС, но след становището на комисията по транспорт и туризъм към СО ще стане ясно, дали докладът ще влезе в дневния ред на предстоящото заседание на СОС на 12 октомври.В момента влаковете по направленията Перник - София, Банкя - София (Централна жп гара), Драгоман - София и Своге/Лакатник/Мездра - София стигат до Централна гара. Граждани обаче са поискали маршрутът им да бъде дължен до жп гара Казичене, която също е територията на Столична община. Така пътуванията по изброените направления в рамките на града могат да се осъществяват по-бързо и с по-малко прекачвания, ако пълноценно бъде използван капацитетът на железопътния транспорт. Взимането на решението трябва да стане бързо, тъй като до 15 октомври трябва да се дадат на БДЖ за изготвянето на разписанията.На територията на общината е изградена добре развита електрифицирана железопътна мрежа, по която ежедневно се движат множество влакове към всички направления в страната. Използването на влаковете на територията на Столична община може съществено да намали времената за пътуване между отделните райони на града, както и да осигури добра връзка с близките населени места в региона, аргументират се общинските съветници. В същото време исканата променя ще бъде и ефективна мярка във връзка с \"Програма за управление на качеството на атмосферния въздух на Столична община за периода 2015-2020 година\", която бе приета от СОС през май. Анализите са категорични, че единият от двата основни замърсителя на атмосферния въздух е трафика.Реализацията на настоящото предложение би довело до ефективно и устойчиво подобряване на комплексната транспортна услуга, която се предлага на територията на Столична община; до увеличаване на привлекателността и удовлетвореността от използването й, пише в доклада.", "date": "2017.10.10", "title": "Искат удължаване на влаковете от Банкя, Перник и Драгоман до Казичене"}
{"url": "https://news.bg/world/irak-nyama-da-pregovaryame-s-kyurdistan-za-nezavisimost.html", "text": "Централната власт на Ирак няма да започне преговори с ръководството на кюрдската автономия преди отмяната на резултатите от референдума за независимост за областта.Това обяви премиерът Хайдар ал Абади.Диалогът с иракския Кюрдистан трябва да се основава на три постулата: единството на Ирак, уважението към конституцията и анулирането на резултатите от референдума, каза иракският премиер. В същото време Хайдар ал Абади подчерта, че не става въпрос за прекъсване на отношенията между Багдад и Ербил.Референдумът за независимостта на иракския Кюрдистан, срещу който иракското правителство категорично се ипротивопостави, се проведе на 25 септември. Кюрдската висша независима избирателна комисия пък обяви, че над 90% от избирателите са гласували в подкрепа на отцепването от Ирак.Кюрдите дори обявиха готовност за две години да замразят резултатите от плебисцита и да започнат диалог с Багдад, за да разрешат противоречията. Багдад обаче отказва да преговаря, докато резултатите от референдума не бъдат отменени.", "date": "2017.10.10", "title": "Ирак: Няма да преговаряме с Кюрдистан за независимост"}
{"url": "https://news.bg/world/v-germaniya-zadarzhaha-pedofil.html", "text": "В Германия задържаха опасен педофил. Това става възможно след разследване от полицията на \"тъмната част\" на интернет, съобщи Ройтерс.В. \"Билд\" пише, че заподозреният е идентифициран в понеделник вечерта, когато детето и майка му видяха снимките - публикувани онлайн и показани по телевизията - и отидоха в местната полицейска служба.Мъжът, идентифициран в медиите като 24-годишен приятел на жената, бе задържан няколко часа след началото на националното разследване, заяви прокурорът на Франкфурт Георг Унгефук.Във вторник съдия одобри заповед за арест и изпрати заподозрения на предварителното задържане, заяви говорител на прокуратурата.Смята се, че заподозреният е извършил сериозно сексуално малтретиране на детето девет пъти, освен това е правил филми с детето.Той е изправен пред евентуална присъда до 15 години лишаване от свобода.Властите бяха предупредени за случая от чуждестранни служители, които определиха Германия за вероятното място на престъплението, тъй като на фона на един от видеоклиповете можеше да се чуе немскоезична телевизионна програма.", "date": "2017.10.10", "title": "В Германия задържаха педофил"}
