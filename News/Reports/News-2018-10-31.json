{"url": "https://news.bg/world/oon-s-nov-spetsialen-pratenik-v-siriya.html", "text": "ООН ще изпрати нов специален пратеник в Сирия. Изборът на генералния секретар Антониу Гутериш за оста е норвежкият дипломат Геир Педерсен. Той трябва да замени подалия оставка Стафан де Мистура. Новината е била оповестена от АФП.Агенцията цитира писмо на Гутериш до Съвета за сигурност, в което той информира за решението си. Педерсен е ветеран в дипломацията, който през 90-те години е посредничил в преговорите между израелци и палестинци. Самият Гутериш подчертава ценния му опит и изразява увереност, че ще се справи също толкова добре и в Сирия. Гутериш също така благодари на Мистура за добрата работа като пратеник на ООН. ", "date": "2018.10.31", "title": "ООН с нов специален пратеник в Сирия "}
{"url": "https://news.bg/politics/simeonov-uveryava-ukrainskiya-poslanik-v-priyatelskite-zhelaniya-na-balgariya.html", "text": "България държи на приятелските контакти с Украйна и държавата ни ще изпълни поетите ангажименти във връзка с осигуряването на сграда за украински културен център в София.Това заяви вицепремиерът Валери Симеонов, който се срещна в Министерския съвет с извънредния и пълномощен посланик на Украйна у нас Виталий Москаленко.Симеонов увери посланика, че страната ни вече е започнала процеса по осигуряване на подходяща сграда за украински културен център в София.Припомняме, изграждането на украински културен център в България беше договорено в началото на настоящия месец октомври, в рамките на отбелязването на 160-та годишнина на гимназия \"Г.С. Раковски\" в Болград, на което присъства и вицепремиерът Симеонов.Тогава България и Украйна се споразумяха и за създаването на българско училище в Одеса.", "date": "2018.10.31", "title": "Симеонов уверява украинския посланик в приятелските желания на България"}
{"url": "https://news.bg/int-politics/putin-plashi-sas-seriozni-posledstviya-zaradi-avtokefaliyata-na-tsarkvata-na-ukrayna.html", "text": "Президентът на Русия Владимир Путин предупреди за \"най-сериозни последствия\" във връзка с разцепленията в православната църква, след като на Украйна ѝ беше гарантирано правото да създаде независима църква (автокефалия), вбесявайки Русия, съобщава \"Франс прес\".Путин коментира за първи път безпрецедентната религиозна вражда, в която Руската православна църква прекъсна отношенията си с Вселенската патриаршия в Истанбул.\"Искам да подчертая едно нещо: политизирането на такава чувствителна област винаги води най-сериозните последици, особено за онези, които го правят\", подчерта Путин по време на форум в Москва, събрал представители на руската диаспора.Путин, при управлението на който Руската православна църква увеличи авторитета си в Русия и който има близки отношения с руския патриарх Кирил, изтъкнал, че имало \"опити за прекъсване на връзките\" между руската църква и вярващите в чужбина.\"Нашият общ дълг, над всичко за хората, е да запазим духовното и историческо единство\", добавил той.Вселенската патриаршия в Истанбул по-рано този месец гарантира правото на автономия на Украинската православна църква, която повече от 300 години е под контрола на Москва.Патриарх Кирил отказа да признае решението, остро критикувайки Вселенската патриаршия като \"схизматична\" и обвинявайки я в \"нарушаване на всички правила\".Този ход вероятно ще ограничи руското влияние в Украйна, където Москва подкрепи сепаратистите в източната част на страната и анексира Крим през 2014 г.Повечето от православните енории в Украйна исторически са били под шапката на Московската патриаршия, като много от тях могат в крайна сметка да преминат към новата независима Украинска православна църква, въпреки предупрежденията на Москва.", "date": "2018.10.31", "title": "Путин плаши със сериозни последствия заради автокефалията на църквата на Украйна"}
{"url": "https://news.bg/world/transtihookeanskoto-partnyorstvo-vliza-v-sila-ot-30-dekemvri.html", "text": "Австралия съобщи, че е ратифицирала споразумението за Транстихоокеанското партньорство (ТPPA). Това означава, че многостранният договор влиза в сила в края на декември, информират световни агенции.Шест от 11-те страни са ратифицирали договора, който влиза в сила след 60 дни - на 30 декември.До момента е ратифициран от Япония, Канада, Нова Зеландия, Австралия, Мексико и Сингапур. Все още не са го направили Виетнам, Бруней, Чили, Малайзия и Перу.Сделката дава на компаниите от тези държави предимства при установяването на търговски отношения и при навлизане на нови пазари. Нова Зеландия ще се опита да увеличи износа на млечни продукти, докато участниците в договора ще се опитат да увеличат износа на телешко за Япония, тъй като митата ще бъдат намалени през следващите 15 г. Токио пък може да засили износа на авточасти.Още в началото на мандата си , въпреки че Вашингтон беше основен инициатор на такъв договор. ", "date": "2018.10.31", "title": "Транстихоокеанското партньорство влиза в сила от 30 декември"}
{"url": "https://news.bg/crime/moskov-otgovori-na-ninova-za-laeshtite-kucheta.html", "text": "Ако г-жа Нинова твърди, че някой ме бил хвърлил на кучетата, очевидно под кучета има предвид себе си, г-н Местан, г-н Карадайъ - това бяха хората които лаеха. Те създаваха в обществото страхове, непочиващи на обективни факти, което става ясно и от предмета на делото.Това каза бившият здравен министър Петър Москов преди заседанието на делото срещу него в Спецсъда. Освен Москов, подсъдими по това дело са и бившият зам.-министър Адам Персенски, както и Любомир Димитров, Росен Алексиев и Юлияна Ценкова.Москов заяви, че никога не е имало съмнение за вида, качеството и ефективността на внесените турски ваксини. Тук разговорът е - трябвало ли е Здравното министерство (МЗ) да вкара ДДС в държавния бюджет. За това тече обвинението и се надявам, че ще приключи скоро, обърна се към адвоката си Менко Менков бившият здравен министър.Относно изказването на лидера на БСП .\"Г-жа Нинова е опитен политик и би трябвало да го знае, ако не знае - да й кажа - когато човек влиза в едно управление, било като по-голяма или по-малка политическа сила, единственото, на което трябва да разчита от своите партньори, е спазване на споразумението за мандата, за който е сключено това споразумение. Нито съм очаквал, нито очаквам от ГЕРБ нещо различно\", заяви Москов.Той повтори, че не очаква нищо различно от спазване на политическо споразумение. Реформаторският блок и ГЕРБ не дължат нищо един на друг - нито подкрепа, нито каквото и да било друго. Единствено възможното между политически сили, явявали се с различна програма на изборите, е те да напишат съвместна програма за управление и да я изпълняват. Всичко останало е в сферата на момински желания.Адвокатът на Петър Москов - Менко Менков не очаква делото да приключи скоро. За да улесним съда, приехме да разпитаме в открито съдебно заседание по-малко от 1/3 от всички свидетели, разпитани от прокуратурата. Не знаем, защо е внесен обвинителен акт срещу него. Както той, така и аз не разбираме обвинението, заяви Менков.Адвокатът акцентира, че причина за делото бил внесен ДДС. Според него няма последици от ползване на тези ваксини. България е спечелила няколко милиона от тази размяна със взаимните насрещни дарения с Турция.Припомняме, на 12 март прокуратурата обвини бившия здравен министър Петър Москов, Адам Персенски и още трима души от \"Бул Био НЦЗПБ\" ЕООД.Първоначалното обвинение към , че е улеснил сключване на сделка с \"Бул Био НЦЗПБ\" ЕООД и че не е упражнил контрол. е подготвено двустранно споразумение между българското и турското Министерство на здравеопазването за размяна на ваксини.Той е изготвил и доклад пред министъра за организиране на приемане на дарението от Република Турция, включително издаване на разрешителни за ползване.На 19 юни бе .Точно половин година след това - на  срещу обвиняемите.На заседанието по делото от 4 октомври стана ясно, че .", "date": "2018.10.31", "title": "Москов отговори на Нинова за лаещите кучета"}
{"url": "https://news.bg/world/frantsiya-razsledva-sluchai-na-bebeta-rodeni-bez-kraynitsi.html", "text": "Френските власти разследват десетки случаи на бебета, родени без крайници, предаде \"Ройтерс\". Децата са от селски райони в страната. Това е съобщил здравният министър Анес Бузин.Случаите са от 2000 година насам и са от цялата страна. Съобщава се за деца, родени без ръце. Повечето от тях са родени между 2009 и 2014 година.Проверява се вероятността токсини в почвата, водата и храната да са причина за малформацията.Установена е появата в същите райони на добитък и птици също с малформации.Разследването ще бъде проведено съвместно от няколко агенции по здравеопазване и безопасност на храните. Очаква се те да публикуват два доклада, като първият се очаква в края на януари, а следващият - през юни. ", "date": "2018.10.31", "title": "Франция разследва случаи на бебета, родени без крайници "}
{"url": "https://news.bg/int-politics/pravozashtitnitsi-dokumentirat-atakite-na-rusiya-sreshtu-tsivilni-v-siriya.html", "text": "Сирийска правозащитна организация обяви, че е документирала повече от 1400 инцидента, при които руските сили безразборно са удряли цивилни и цивилна инфраструктура през трите години, откакто Москва се намеси в конфликта в Сирия, съобщава \"Асошиейтед прес\".Правозащитниците от организацията \"Сирийски архив\", чието седалище е в Берлин, са създали база данни с повече от 3000 проверени видеоклипа на инцидентите, станали между септември 2015 г., когато Русия започна въздушните си удари в подкрепа на силите на сирийския президент Башар Асад, и септември 2018 г.Членът на правозащитната организация Хади ал Хатиб заяви, че базата данни е първата визуална документация за предполагаеми руски въздушни удари срещу цивилни в Сирия и е от съществено значение за \"напредък в правосъдието\". Базата данни, която включва повече от 700 инцидента, при които е съобщено за цивилни жертви, както и че около 35 болници са били ударени, може да помогне на адвокати да заведат дела срещу извършители на насилие, посочи той.Базата данни включва видеоклипове от граждани, журналисти, хуманитарни организации и дори от руското военно министерство.Русия отрича да удря цивилни и често е заявявала, че въздушните удари целят да ударят \"терористична инфраструктура\". В неотдавнашен доклад за тригодишното си участие в Сирия, руските военни изброяват броя на въздушните удари и видовете използвани самолети и оръжия, но не казват нищо за жертвите.\"Сирийски архив\" изтъкнаха, че са документирали и удостоверили най-малко 704 инцидента, при които е имало цивилни жертви в резултат на предполагаеми руски нападения. Проверените видеоклипове показват, че най-малко 35 болници, 27 джамии, 23 училища и 27 пазара са били ударени при въздушни удари на Русия.При един от инцидентите, руското военно министерство е публикувало видео, идентифициращо цел като нефтена рафинерия, която при по-нататъшно разследване се оказала пречиствателна станция.Правозащитниците също така са идентифицирали 63 инцидента, при които са използвани касетъчни боеприпаси, и 39 инцидента, при които са използвани запалителни оръжия. Русия отрича да използва такива оръжия.", "date": "2018.10.31", "title": "Правозащитници документират атаките на Русия срещу цивилни в Сирия"}
{"url": "https://news.bg/world/potentsialen-naslednik-na-merkel-az-sam-ubeden-evropeets-i-poddrazhnik-na-tesni-kontakti-sas-sasht.html", "text": "Германският консерватор Фридрих Мерц, един от кандидатите за наследник на Ангела Меркел като лидер на Християндемократическия съюз (ХДС), заяви, че той е убеден европеец и поддръжник на по-тесни връзки със САЩ, информира \"Ройтерс\".Пред журналисти в Берлин Мерц заяви, че Християндемократическият съюз трябва да остане универсална партия в центъра на политическия спектър.\"\", каза той и добави, че партията трябва да прогресира и да има по-ясна идея за същността си.Междувременно здравният министър на Германия Йенс Шпан, който също се бори за лидерския пост в партията, се закани да затегне миграцията и да изкове отличителна дясна идентичност на ХДС.Шпан, разглеждан като най-десния от тримата кандидати за поста на Меркел, отхвърли водещата до разделение \"демагогия\" на крайнодесните сили и \"както изглежда модерният популизъм на Зелените\". Той подчерта, че ХДС губи от двете партии, защото е станала безформена.\"Ние губим от двете страни, защото нашите позиции не са ясни\", пише той в статия за вестник Frankfurter Allgemeine, призовавайки партията да бъде по-ясна в позицията си за миграцията.", "date": "2018.10.31", "title": "Потенциален наследник на Меркел: Аз съм убеден европеец и поддръжник на тесни контакти със САЩ"}
{"url": "https://news.bg/education/balgariya-da-podkrepi-zhenite-v-naukata-prizova-jotova.html", "text": "На официална церемония пред Аулата на Софийския университет \"Свети Климент Охридски\" вицепрезидентът Илияна Йотова раздаде награди по инициативата \"За жените в науката\" за 2018 г.Сред отличените жени стипендиантки в науката са Магдалена Баймакова, Мира Бивас и Мирослава Недялкова. Другите дами, които не бяха отличени с награди, получиха грамоти. През 1998 г. \"Лореал\" и ЮНЕСКО създават програма \"За жените в науката\" и в последните 20 години, те са ангажирани за каузата да увеличат броят на жените в науката.Кампанията се провежда за осма поредна година в България. Тя е единствената програма в света, създадена да подкрепя жените учени и целяща да помогне за повишаване на броя на жените, занимаващи се в сферата.Всяка година по програмата се награждават три българки в сферата на природните науки със стипендии от по 5 000 евро на всяка една. Стипендията цели учените да бъдат окуражени да вземат своите възможности в ръце и да реализират своите смели научни идеи и амбиции да променят света към по-добро.Според Йотова майката е тази, която възпитава децата си в любов към знанието и образованието и тя трябва да бъде образована и знаеща.\"Жената е тази, която дарява първа любовта към знанието. България като държава трябва да има готовността да подкрепя жените в науката и трябва да се направи всичко възможно да се помогне на всички млади и мотивирани момичета и жени\", призова вицепрезидентът.Йотова подчерта и че дамите са не само богатство за българската наука, но и за историята. \"Да разгадаваш тайната на природата и обществото, винаги е било призванието на знаещите и можещите\", отбеляза тя.Йотова пожела на всички българи да обичат, подкрепят и уважават онези, на които дължим знанието, образованието и просвещението.\"Да пребъде светът на знанието и просвещението\", каза в заключение Йотова.По данни на ЮНЕСКО едва 28% от изследователите са жени, а само 3% от научните нобелови награда са връчени на представителите от женския пол.Заместник-министърът на образованието Карина Ангелиева допълни, че приоритетите пред държавната политика трябва да бъде насочени към мерки в подкрепа на жените учени. Тя изрази възхищението си, че единственият индикатор в Европейския съюз, при който жените не изостават, е светът на науката.\"Трябва да се направи нещо по отношение на младите жени и на жените учени. Те имат нужда от подкрепа и стипендии\", подчерта Ангелиева и добави, че трябва да се подобрят условията за правене на наука в България. Тя призова ръководителите и научните организации да обмислят въвеждането и разпространението на кариерното развитие на младите жени в България.Заместник-министърът на културата Амелия Гешева заяви, че иска да има програма за жените в културата, а не само за жените в науката. Гешева изрази убеждение, че победителите в кампанията ще бъдат изключително успешни и мотивирани в проектите, които ще реализират тепърва. Тя пожела на отличените много вдъхновение, самочувствие и вяра.От своя страна заместник-министърът на външните работи и представител на ЮНЕСКО Юрий Щерк поздрави трите отличени стипендиантки и заяви, че един от водещите приоритети пред ЮНЕСКО е гарантиране на равнопоставеност между половете. Той пожела на наградите лично щастие и удовлетворение от работата както днес, така и за в бъдеще.", "date": "2018.10.31", "title": "България да подкрепи жените в науката, призова Йотова"}
{"url": "https://news.bg/world/egipet-domakinstva-voenni-ucheniya-koito-mogat-da-prerasnat-v-arabsko-nato.html", "text": "Въоръжените сили и наблюдатели от осем арабски държави се събират в Египет за военни учения, които започват в събота, обявиха египетските военни, цитирани от \"Ройтерс\".Според осведомителната агенция тази инициатива може да доведе до регионален военен пакт за сдържане влиянието на Иран.Администрацията на САЩ Доналд Тръмп тихо се опитва да съюзи държавите от Персийския залив с Египет и Йордания срещу шиитски Иран. Представители на Белия дом нарекоха това \"Арабско НАТО\" на сунитски мюсюлмани.Саудитска Арабия и Иран водят прокси война в Йемен, където водена от Рияд коалиция подкрепя международно признатото правителство, а Техеран поддържа бунтовниците хуси.В съобщение във \"Фейсбук\" говорител на египетските въоръжени сили заяви, че специални сили от ВВС, ВМФ и Сухопътната армия на Обединените арабски емирства, Саудитска Арабия, Кувейт, Бахрейн и Йордания започнаха да пристигат в Египет за ученията \"The Shield of the Arabs 1\", които ще се състоят от 3 до 16 ноември.Наблюдатели от Ливан и Мароко ще наблюдават маневрите, добави говорителят. Според представителя на египетската армия ученията са част от усилията на Кайро да укрепи военното сътрудничество с други арабски държави, но отказа да спекулира дали може да се развие до военен съюз.Катар, която е в конфликт със Саудитска Арабия, ОАЕ, Бахрейн и Египет, и Оман не участват в игрите.През юли Белият дом потвърди, че от няколко месеца работи върху концепцията за сформиране на съюз с регионални партньори.Американски източник заяви, че саудитски представители са повдигнали идеята за военен съюз преди Доналд Тръмп да посети кралството през миналата година, когато обяви, че САЩ и Саудитска Арабия сключват голям оръжеен договор, но предложението за алианс остана на заден план.", "date": "2018.10.31", "title": "Египет домакинства военни учения, които могат да прераснат в „Арабско НАТО”"}
{"url": "https://news.bg/politics/radev-vizhda-osnova-za-silno-satrudnichestvo-v-energetikata-s-azerbaydzhan.html", "text": "Стратегическото партньорство между България и Азербайджан е основа за много по-активно сътрудничество в икономиката и енергетиката. Това мнение изрази държавният глава Румен Радев на среща на \"Дондуков\" 2 с министъра на външните работи на Република Азербайджан Елмар Мамадяров.Двамата обсъдиха задълбочаването на двустранното сътрудничество между двете страни и подчертаха, че стратегическото партньорство между държавите може да бъде основа за много по-активно взаимодействие в сфери от взаимен интерес - като енергетиката.Като продължение на договореностите от , държавният глава обсъди с първия дипломат на Баку перспективите за доставки на природен газ за България.Румен Радев посочи, че за България Азербайджан е важен фактор за успешното изпълнение на Южния газов коридор, който ще допринесе за диверсификацията на доставките на енергийни ресурси не само за България, но и за целия регион. На срещата беше обсъдена и възможността азерски компании да участват в газификация на домакинства у нас.Интересът на местния бизнес в тази насока беше заявен и по време на официалното посещение на Румен Радев в Баку. Елмар Мамадяров увери, че Азербайджан има готовност на експертно ниво да участва в газификацията на домакинствата у нас.България и Азербайджан споделят стратегическо партньорство и приятелство и трябва да се възползват от геополитическото си разположение, като участват активно в реализацията на мащабните инфраструктурни проекти между Европа и Азия, заяви президентът Румен Радев.Двамата бяха единодушни, че е необходимо двете държави да пренесат активния политически диалог на полето на икономиката.Държавният глава също така открои положителния резултат от откриването на директната самолетна линия София - Баку, която беше договорена по време на официалното посещение на българския държавен глава в Азербайджан през октомври миналата година. Благодарение на пряката линия през първите 7 месеца на 2018 г. туристическите посещения от Азербайджан са се увеличили с близо 65 процента спрямо същия период на 2017 г.", "date": "2018.10.31", "title": "Радев вижда основа за силно сътрудничество в енергетиката с Азербайджан"}
{"url": "https://news.bg/world/tramp-se-obyavi-sreshtu-pravoto-na-amerikansko-grazhdanstvo-po-rozhdenie.html", "text": "Срещу правото на американско гражданство по рождение се обяви американският президент Доналд Тръмп. Това написа той в профила си в \"Туитър\".Според него, въпросът трябва да бъде отнесен до Върховния съд.Държавният глава не счита, че това право трябва да остане в сила, както е било досега и от него да се възползват и нелегалните мигранти, срещу които от самото начало на управлението си той наложи серия от мерки.Тръмп обяви за нечестно правото на всяко дете, родено на американска територия, да получава автоматично американско гражданство, както е в момента.Това ощетява както американците, така и бюджета с милиарди долари всяка година, убеден е той. закани се Тръмп.Гражданството обаче е гарантирано от 14-та поправка на Конституцията, така че указ на президента за отмяната му ще бъде блокиран от съда, коментират световните информационни агенции.", "date": "2018.10.31", "title": "Тръмп се обяви срещу правото на американско гражданство по рождение "}
{"url": "https://news.bg/health/ananiev-poiska-ot-patriarh-neofit-da-podkrepi-donorstvoto.html", "text": "Здравният министър Кирил Ананиев е отправил молба Българската православна църква да насърчи и подкрепи донорството на органи при настъпила мозъчна смърт, за да могат хората, които чакат за трансплантация, да получат шанс да живеят.Това е станало по време на среща между министъра на здравеопазването Кирил Ананиев и Негово Светейшество Българският патриарх Неофит в сградата на Софийска св. митрополия, съобщиха от МЗ. Кирил Ананиев ще отправи молбата си и в писмен вид, за да бъде обсъдена тя по време на зимната сесия на Светия синод.Страната ни в момента изпитва остър недостиг на донори. В листата на чакащите за трансплантация български граждани са 1137 души, като най-голям е броят на чакащите за трансплантация на бъбрек - 1024 души.Трябва да се работи за преодоляване на предубежденията и преосмисляне на донорството като начин да се помогне на ближния. Затова Министерството на здравеопазването търси подкрепата и на Българската православна църква, която да призове миряните да бъдат съпричастни с чакащите за трансплантация и техните семейства.Патриарх Неофит е запознал министъра с позицията на Св. Синод на БПЦ-БП по отношение на трансплантацията на органи и донорството.На срещата присъстваха също така Техни Преосвещенства Мелнишки епископ Герасим, главен секретар на Св. Синод и Белоградчишки епископ Поликарп, викарий на софийския митрополит, ик. Николай Георгиев, началник на Отдел \"Връзки с обществеността\" при Св. Синод, водещи специалисти в областта на трансплантологията - проф. Никола Владов, проф. Любомир Спасов и проф. Генчо Начев, както и членове на политическия екип на Министерството на здравеопазването. ", "date": "2018.10.31", "title": "Ананиев поиска от патриарх Неофит да подкрепи донорството "}
{"url": "https://news.bg/bulgaria/kazanlak-zashtiti-bitite-politsai-v-maglizh.html", "text": "Жители на Казанлък и региона се събраха днес пред полицейското управление в града, за да изразят мълчалива подкрепа към полицаите, които бяха нападнати и бити по време на изпълнение на техните задължения, предаде БГНЕС.Подкрепа изразиха над 150 души, които се организираха чрез социалните мрежи.Двама от задържаните нападатели на полицаи остават в ареста.Същевременно се очаква залавянето на други собственици или управлявали двуколка за нелегални надбягвания по главния път Казанлък-Стара Загора, която бе причината за тежка катастрофа, при която загинаха двама младежи от града на розите.В края на миналата седмица пострадаха общо шестима полицаи, които се опитаха да спрат провеждането и задържат организатори на нелегална гонка с каруци.Те бяха нападнати край село Черганово и в квартал в Мъглиж, където бяха замеряни с камъни. ", "date": "2018.10.31", "title": "Казанлък защити битите полицаи в Мъглиж "}
{"url": "https://news.bg/regions/sinya-i-zelena-zona-v-sofiya-se-razshiryavat-ot-utre.html", "text": "От утре влиза в сила разширената зелена зона в София.  - \"Лозенец\", \"Оборище\", \"Възраждане\" и \"Красно село\".Във връзка с това от Центъра за градска мобилност (ЦГМ) уведомяват гражданите, че през предстоящите два дни - 1 и 2 ноември, в новите присъединени части на \"зелена зона\" в посочените квартали няма да се извършва контрол на паркирането.ЦГМ подчертава - няма да се извършва контрол на паркирането само в гореспоменатите нови присъединени зони, а не във всички зони в столицата.Отлагането на контрола с няколко дни се налага заради многобройните онлайн заявления за стикери, получени в ЦГМ. До пълното им обработване таксуване и санкции няма да се прилагат.Граници на \"синя \" и \"зелена\" зона на паркиране от 1 ноември:\"СИНЯ ЗОНА\" - оградена от булевардите - \"Христо Ботев\", бул. \"Тодор Александров\", бул. \"Княз Ал. Дондуков\", бул. \"Васил Левски\", бул. \"Ген. М. Д. Скобелев\". По граничните булеварди посочващи обхвата на зоната, действа режим на почасово платено паркиране \"Синя зона\".\"ЗЕЛЕНА ЗОНА\" - зоната извън описаните граници на \"СИНЯ ЗОНА\", оградена от булевардите и улиците - бул. \"Княгиня Мария Луиза\", ул. \"Белоградчик\", ул. \"Веслец\", ул. \"Клокотница\", ул. \"Будапеща\", ул. \"Козлодуй\", ул. \"Константин Стоилов\", бул. \"Ген. Данаил Николаев\", бул. \"Ситняково\", бул. \"Михай Еминеску\", бул. \"Цариградско шосе\", бул. \"Евлоги и Христо Георгиеви\", бул. \"Драган Цанков\"', ул. \"Митрополит Кирил Видински\", ул. \"Йосиф Петров\", пл. \"Велчова завера\", ул. \"Стоян Михайловски\", бул. \"Пейо Яворов\", бул. \"Никола Й. Вапцаров\", ул. \"Атанас Луков\", ул. \"Люба Величкова\", ул. \"Сребърна\", ул. \"Хенрих Ибсен\", ул. \"Козяк'', ул. \"Св. Осий Кордобски\", ул. \"Св. Атанасий Велики\", ул. \"Козяк\", ул. \"Света Троица\", ул. \"Никола Образописов\", ул. \"Епископ Протоген\", граница на \"Южен Парк\", бул. \"Арсеналски\", бул. \"Черни връх\", бул. \"България\", бул. \"Пенчо Славейков\", бул. \"Витоша\"/ до ул. \"Бяла черква\" и обратно до бул. \"България\"/, бул. \"България\", бул. \"Академик Иван Е. Гешов\", ул. \"Хан Пресиян\", ул. \"Здраве\", бул. \"Пенчо Славейков\", ул. \"Св. Георги Софийски\", бул. \"Академик Иван Е. Гешов\", бул. \"Ген. Едуард И. Тотлебен\", ул. \"Йоаким Кърчовски\", ул. \"Камен Андреев\", ул. \"Охридско езеро\", ул. \"Гюешево\", бул. \"Инж. Иван Иванов\", бул. \"Ал. Стамболийски\", ул. Димитър Петков\" /до ул. \"Д-р Калинков\" и обратно/, бул. \"Ал. Стамболийски\", бул. \"Константин Величков\", бул. \"Сливница\", ул. \"Опълченска\". По граничните булеварди посочващи обхвата на зоната, действа режим на почасово платено паркиране \"Зелена зона\".", "date": "2018.10.31", "title": "Синя и зелена зона в София се разширяват от утре"}
{"url": "https://news.bg/bulgaria/deseti-protest-nastoya-za-ostavkata-na-valeri-simeonov.html", "text": "Десети пореден протест с искане за оставката на вицепремиера Валери Симеонов се проведе пред Министерски съвет, предаде bTV. Демонстрациите продължават въпреки извинението му.Както всяка протестна вечер, движението в района за кратко беше спряно. Шествието стигна до централата на Национален фронт за спасение на България, на който Симеонов е председател. Протестиращи се бяха \"маскирали\" като самия Симеонов, носеха познатите плакати с лозунги \"Позор\" и други.Днес те се питаха и \"Къде е Валери Симеонов?\" , като въпросът бе породен от това, че напоследък вицепремиерът няма публични изяви.По-рано в социалната комисия в парламента беше представен и третият важен законопроект за хората с увреждания.", "date": "2018.10.31", "title": "Десети протест настоя за оставката на Валери Симеонов "}
{"url": "https://news.bg/health/babh-izdiri-muhlyasaliya-kashkaval-v-uchilishtata-v-sliven.html", "text": "Областната дирекция по безопасност на храните в Сливен извърши проверки във връзка със сигналите за доставка на кашкавал с плесен в училища по схемата \"Училищно мляко\" на територията на Сливен.От БАБХ-Сливен съобщават, че такива продукти са открити. Въпросните продукти били с нарушени опаковки. Те са поставени под забрана от инспекторите и са насочени за унищожаване.Първият сигнал в агенцията по храните в Сливен е постъпил на 25 октомври 2018 г. Според сигнала е доставен кашкавал с плесен за учениците в Начално училище \"Васил Левски\" в града.Веднага е извършена проверка в училището. Инспекторите установяват, че за периода 22-26 октомври 2018 г. са направени две доставки на български кашкавал от краве мляко по БДС 14:2010 от склад в Сливен, собственост на фирма със седалище Ямбол.При проверката в учебното заведение са намерени бройки кашкавал в срок на годност от същата партида, цитирана в сигнала, произведени от фирма за млечни продукти в Хасково.Кашкавалът е бил с видими петна от плесен.Взетите проби за анализ са изследвани в лаборатория към ОДБХ-Сливен. Според протокола от лабораторния анализ опаковката на кашкавала не е била плътно прилепнала и страничните повърхности са покрити с плесен.От склада в Сливен на 22 и 24 октомври 2018 са реализирани доставки за детски градини и учебни заведения на територията на града. В склада не са установени налични количества, тъй като остатъкът от тях е върнат в склад на фирмата в Ямбол.Заради това инспекторите от Сливен уведомили колегите си в Ямбол, че на територия на областта се намира склада на фирмата дистрибутор. Уведомен е и директорът на ОДБХ - Хасково, на чиято територия е предприятието производител на кашкавала.Последвала проверка в склада на фирмата дистрибутор в Ямбол. Установено е, че количеството кашкавал от Сливен и наличното количество в склада в Ямбол са върнати на предприятието производител в Хасково.От своя страна ОДБХ - Хасково извършва проверка в предприятието производител, при която не са открити налични количества от кашкавал от същата партида. За тази партида са представени лабораторни анализи от изпитване, при които не са установени несъответствия. Вследствие на проверката е връчено предписание.Във БАБХ е постъпил и втори сигнал за кашкавал с плесен - на 29 октомври такъв кашкавал бил доставен в училище \"Св. св. Кирил и Методий\" в Сливен.При проверката в училището е установено, че кашкавалът е от същата партида - доставен е в училището на 23 октомври 2018 г. от дистрибутора в Ямбол.При проверката млечните продукти с нарушени опаковки са поставени под забрана от инспекторите и са насочени за унищожаване.Директорът на ОДБХ - Сливен с официално писмо уведомява директорите на ОДБХ - Хасково и Ямбол за предприемане на последващи действия.Действията на БАБХ във връзка с качеството на млечни продукти по подадените сигнали продължават, уверяват от агенцията.", "date": "2018.10.31", "title": "БАБХ издири мухлясалия кашкавал в училищата в Сливен"}
{"url": "https://news.bg/politics/vav-vatreshna-komisiya-retsitirat-stih-za-byudzheta-na-mvr.html", "text": "Милиард и половина лева е бюджетът на МВР за 2019 година. 200 милиона лева повече отиват за полицейски заплати. Това стана ясно по време на заседание на парламентарната вътрешна комисия.От синдиката на администрацията в МВР подкрепиха бюджета на силовото ведомство със стих. Цветан Цветанов препоръча на министъра да издаде стихосбирка на талантливите служители. С това бюджетът на МВР за 2019 г. мина на първо четене в комисия.Нови 200 автомобили ще получат полицаите. Освен тях други 300 полицейски автомобила ще получат патрулите от Охранителна полиция.В момента в министерството има обявена обществена поръчка и за доставката на 300 електрошокови пистолета. С такива оръжия е оборудвана полицията в Ню Йорк. Те са на въоръжение у нас от 2004 г., но не всички полицаи разполагат с такива.В столичното звено за борба с безредиците няма защитно облекло за всички. Там са заети 90 души, които разполагат с 18-19 комплекта оборудване за масови безредици. Оборудването включва защитна жилетка и каска. Всичко това тежи над 20 кг и полицаите понякога изкарват така с часове. Отскоро имат спрей от лют червен пипер и електрическите пистолети.Опозицията е против макрорамката за следващата година за силовото ведомство. Не оставали средства за основни ремонти на полицейските управления. Иван Иванов от БСП призна, че всеки сектор иска повече средства и на пръв поглед в бюджета на МВР има увеличение на средствата.Не виждаме никакво предложение за реформа в този бюджет, смята социалистът. Не виждаме крачка напред в дигитализацията на МВР, притеснен е Иванов.Трябва да се съобразяваме с възможностите на държавата, каза председателят на вътрешната комисия Цветан Цветанов.Вътрешният министър Младен Маринов призна, че материално-техническата база в МВР не е добра. Имало обаче интерес за работа във ведомството. Ставаме по-привлекателни за работа, доволен е той.\"Гарантирате ли по-високо качество на услугата сигурност\", попита Красимир Янков. В отговор Маринов заяви, че това е задача на ведомството. Според министъра, има и спад на престъпността.", "date": "2018.10.31", "title": "Във вътрешна комисия рецитират стих за бюджета на МВР"}
{"url": "https://news.bg/world/kandidatat-na-netanyahu-izgubi-bitkata-za-jerusalim.html", "text": "Избраният от премиера на Израел Бенямин Нетаняху кандидат за кмет на Йерусалим призна поражението си след вчерашния местен вот. Битката ще продължи на втори тур между светски кандидат и политически активист, който се е съюзил с ултраортодоксални евреи, съобщават световни агенции.Изнесените днес резултати показват, че активистът Моше Лион и светският кандидат Офер Беркович ще участват на балотаж на 13 ноември, след като никой не успя да събере 40% подкрепа.47-годишният Лион, бюрократ, който е подкрепян от двама ключови членове на кабинета на Нетаняху, ще се изправи срещу Беркович, 35-годишният заместник-кмет, след като бяха подкрепени съответно от 33% и 28%.Кандидат на Нетаняху, Зеев Елкин, министър по йерусалимските дела, изгуби изборите, след като завърши трети с 19%.Победителят ще наследи дългогодишния кмет Нир Баркат, който напуска поста, за да влезе в парламента от партия \"Ликуд\" на Нетаняху.Йерусалим е изключително разнороден град, тъй като еврейското население е разделено между светски жители, умерени ортодоксални евреи и ултраортодоксални евреи. В допълнение около 40% от населението е от палестинци, включително мюсюлмани и християни.Едва 32% от жителите са гласували на вота.Повечето палестинци бойкотираха изборите.", "date": "2018.10.31", "title": "Кандидатът на Нетаняху изгуби битката за Йерусалим"}
{"url": "https://news.bg/politics/valchev-ban-tarsi-konfrontatsiya-s-darzhavata.html", "text": "БАН има синдром да се държи като частна организация. Ако целта на БАН е да превърне НИМХ в един кух и нефункционален институт, то тази цел може да се постигне, ако не се предлагат каквито и да било законови разпоредби.Това обяви просветният министър Красимир Вълчев на пресконференция, на която присъства и бившия шеф на НИМХ проф. Христомир Брънзов. Брифингът бе посветен на оттеглянето на Българската академия на науките (БАН) от споразумението си с Националния институт по метеорология и хидрология (НИМХ), обявено вчера.Нито една община не може да реши дали да закрие всички училища, а от БАН са решили, че могат да закрият една такава институция като НИМХ, ядоса се Вълчев.Образователният министър е изненадан от реакцията на БАН, тъй като на Общото събрание на БАН бе постигнато принципно съгласие за извеждане на НИМХ от структурата му. В МОН имали отговорността, че НИМХ трябва да продължи да изпълнява безпроблемно дейността си след 1 януари.Вълчев изрази съмнения, че действията на БАН до известна степен са политически мотивирани.\"Има синдром БАН да се държи като частна организация. Стигна до там да се изнудва обществото по отношение на изключителна държавна функция\", посочи образователният министър и добави, че за пореден път от БАН са разтълкували грешно думите на премиера Бойко Борисов.При него никога не е ставало въпрос за формата на акта, с който НИМХ да се извежда от БАН. Не е вярно, че БАН не знаят каква сума е извадена от бюджета им за НИМХ, посочи министърът.Вълчев увери, че всички учени, които имат желания да останат в БАН, могат да го направят. Той добави, че проектите, които вървят с тези хора също ще останат в БАН.\"Нито за момент не сме нарушавали никакви договорености, БАН целенасочено търси конфронтация с държавата\", каза още образователният министър.Логично ли е БАН да отказва прехвърляне на публична собственост, използвана за публични цели. БАН отказва да прехвърли метеорологични станции. За какво са му на БАН, запита реторично Вълчев.Той увери, че по никакъв начин не се ощетява БАН и тя няма да бъде ощетена с нито един човек.Относно , Вълчев припомни, че за миналата година Академията е имала субсидия от 78 милиона лева. През настоящата година са били предоставени 6 милиона изначално с бюджета, плюс още 15 милиона лева.Експертите от НИМХ от своя страна изразиха притеснение от оттеглянето на БАН от споразумението, както и от решението за спешно и срочно закриване на НИМХ.\"Едно такова закриване противоречи на това, което беше договорено по време на споразумението между двете институции. Преждевременното закриване по правилата на БАН означава, че или трябва да има правоприемник, или трябва да бъдат прехвърлени хората към някой друг институт. Всичко това води до политическото ликвидиране на НИМХ\", посочих от метеорологичния институт.Представителите на НИМХ искат ясен и конкретен отговор от БАН какво възнамеряват да правят занапред.Във връзка с изказването на просветния министър, че БАН има синдром да се държи като частна организация, news.bg припомня, че преди 9 години финансовият министър в първото правителство на Бойко Борисов Симеон . Това той направи по повод спор отново за бюджета на институцията.По отношение на  Татяна Калканова, Вълчев отбеляза, че на нейно място е назначена временно изпълняващ длъжността директор - Димка Михайлова.В Центъра за развитие на човешките ресурси в последните месеци са получени два сигнала. Първият сигнал беше за класиран проект на професионална гимназия, който обаче не получил финансиране. Другият сигнал - за конфликт на интереси при оценители, обясни Вълчев.Министърът поясни, че все още чака окончателния доклад на инспектората, след което ще се вземе решение дали да се уведомят други органи.", "date": "2018.10.31", "title": "Вълчев: БАН търси конфронтация с държавата"}
{"url": "https://news.bg/crime/prokuraturata-iska-postoyanen-arest-za-predsedatelya-i-glavniya-sekretar-na-dabch.html", "text": "Прокуратурата поиска постоянен арест за председателя на Агенцията за българите в чужбина Петър Харалампиев и за главния секретар Красимир Томов, съобщи БНТ.От пресслубната на прокуратурата информираха малко по-късно, че спецпрокуратурата е поискала постоянното задържане на трима от обвинените по случая с ДАБЧ.Според държавното обвинение престъпната схема за подкупите започнала да действа още от юли миналата година, когато Харалампиев е оглавил агенцията.Сумите, които са искани от кандидатите за гражданство, били между 5000 и 8000 евро.По-малката сума била за тези, които имат български произход и документите им трябва да се придвижат по-бързо, а по-голямата - за тези, които нямат български произход, но трябва да докажат такъв.Парите се събирали от посредници, които ги предавали директно на Харалампиев или Томов.По думите на наблюдаващия прокурор Ангел Кънчев Харалампиев има обвинение за получен подкуп в размер на 5000 евро на конкретна дата, както има отделно пет вторични обвинения за търговия с влияние за получени суми по 350 евро на човек за по-дребна услуга.Има и доказателства,че подкупите и нерегламентирано даваните парични суми са давани директно в служебните кабинети - вътре в Държавната агенция.Припомняме, че по-рано днес зам.-главният прокурор Иван Гешев заяви, че Държавната агенция за българите в чужбина В Кюстендил са открити \"цели бидони с документи\", като са претърсени над 50 адреса в цялата страна. Открити са множество доказателства, преписки и удостоверения.Президентът Румен Радев обяви, че са  и те са били предадени в прокуратурата. Той отказа да коментира какви са били те с аргумент, че тече следствие.В понеделник рано сутрин  по разследване на схеми за продажба на българско гражданство. Първоначално бяха арестувани над 20 служители на агенцията, обвинения , включително и на председателя на , който е от .", "date": "2018.10.31", "title": "Прокуратурата иска постоянен арест за председателя и главния секретар на ДАБЧ"}
{"url": "https://news.bg/int-politics/rusiya-obvini-nad-120-izbiti-tsivilni-za-mesets-v-siriya-ot-koalitsiyata-na-sasht.html", "text": "Повече от 120 цивилни са били избити през последния месец в резултат на безразборни въздушни удари на ръководената от САЩ коалиция в населени места в Източна Сирия. Това твърдят от руското военно министерство, цитирани от руските медии.Руските военни добавиха, че кюрдски бойци понякога попадат под огъня на коалицията, оглавявана от САЩ. Според руснаците \"ниската ефективност\" и \"неселективният характер\" на коалиционните удари са виновни за толкова големия брой жертви.Това, което е още по-тревожно за руските военни, е, че бомбардировките са били извършвани с използването на \"боеприпас, забранен от международните конвенции\".Освен цивилните жертви, \"лошата\" стратегия на Вашингтон, както и тази на техните съюзници, само и единствено са позволили на теростичната групировка ДАЕШ (\"Ислямска държава\") да възвърне някои от изгубените по-рано територии, подчертаха руските военни. Сред тези територии са Хаджин, Ас Суса, Ас Сафана и Ал Марашда.Междувременно терористите все още биват снабдявани с модерни оръжия, твърдят още от руското военно министерство, без да хвърлят вината директно върху оглавяваната от САЩ коалиция. Маршрутите за такива доставки се проследявали и разследвали.Говорителят на руското военно министерство ген.-майор Игор Конашенков обясни, че животът в контролираните от САЩ райони бил пълна бъркотия, а ситуацията в района на Ракка била красноречив пример за това. Градът беше \"заличен\" от въздушните удари и хиляди тела все още се намират под развилините на разрушените сгради, добави той.", "date": "2018.10.31", "title": "Русия обвини: Над 120 избити цивилни за месец в Сирия от коалицията на САЩ "}
{"url": "https://news.bg/crime/podpiynal-shofyor-na-uchilishten-avtobus-ostana-bez-knizhka.html", "text": "Отнеха книжката на шофьор на училищен автобус заради употреба на алкохол.Тази сутрин пътната полиция в Пловдив извършила проверка на техническото състояние на три автобуса за превоз на ученици от ОУ \"Душо Хаджидеков\". Водачите на превозните средства били тествани с дрегер за алкохол.При единия от шофьорите - мъж на 58 години, апаратът отчел наличие на 0,56 промила.Свидетелството за правоуправление на нетрезвения водач е отнето и му е издаден акт за нарушение.Автобусът е спрян от движение.", "date": "2018.10.31", "title": "Подпийнал шофьор на училищен автобус остана без книжка"}
{"url": "https://news.bg/crime/mitnichari-hvanaha-pratka-sas-skimirashti-ustroystva-za-bankovi-karti.html", "text": "Митничари задържаха пакет със скимиращи устройства за банкови карти, съобщиха от пресслужбите на Агенция \"Митници\" и МВР.устройства били транспортирани с лек автомобил за страна от Западна Европа. Автомобилът бил с българска регистрация, а в него пътували двама български граждани.Колата е спряна за проверка около 10 часа сутринта на 27 октомври на излизане от страната през ГКПП Видин - Калафат. В хода на проверката пътниците казали на граничните власти, че отиват на работа в страна от ЕС.При извършения щателен оглед на автомобила митническите служители открили подозрителен пакет, укрит в арматурното табло на колата.След проверката на пакета се оказва, че вътре има 3 комплекта \"уста\" за банкомат (скимиращи устройства), оборудвани с електроника за сканиране на кодовете на банкови карти, пластики и други електронни компоненти, използвани за скимиране на банкомати.По случая е образувано досъдебно производство в граничния полицейски участък във Видин.", "date": "2018.10.31", "title": "Митничари хванаха пратка със скимиращи устройства за банкови карти"}
{"url": "https://news.bg/world/izklyuchitelno-visoka-aktivnost-na-rannoto-glasuvane-v-sasht.html", "text": "Висока избирателна активност в няколко ключови американски щата на предварителното гласуване, което подсказва, че повече американци могат да гласуват на междинните избори тази година в сравнение с предишни години, пише \"Гардиън\".В Джорджия се отчита висока избирателна активност, пише местният вестник Atlanta Journal Constitution. На първия ден на ранното гласуване този месец активността е била три пъти по-висока от тази през 2014 г.: 69 049 души са отишли до урните в сравнение с 20 898.Вестникът отбелязва, че миналата събота е имало опашки и избиратели са чакали по 3-4 часа.Във Флорида вече повече от 2,7 милиона са гласували - рекорден брой на частични избори, съобщава \"Политико\". Това означава, че повече от 1/5 от активните избиратели в щата вече са упражнили правото си на вот.Тексас се слави с изключително ниска избирателна активност, едва 28,9% през 2014 г., предпоследният щат от всички. Но тази година има висока избирателна активност, според Pew Charitable Trusts. Около 2,4 милиона души са пуснали бюлетина на ранното гласуване в 30-те най-големи района в щата - повече от общия брой на гласувалите предварително за целия период на гласуване през 2014 г. В Далас броят на гласувалите е близо до този на президентските избори през 2016 г., според Dallas Morning News.Обикновено на президентските избори повече американци упражняват правото си на глас в сравнение с частичните избори.До момента 22 милиона души са гласували, обяви Майкъл Макдоналд, професор по политология в Университета на Флорида, който ръководи United States Elections Project. В 11 щата има повече гласували американци седмица преди изборния ден в сравнение с всички, които са гласували преди вота през 2014 г.\"Определено сме на път да имаме много висока избирателна активност\", коментира Макдоналд.Ако тенденцията се запази, избирателната активност може да е над регистрираните през 1966 г. 49%. Оттогава не е достигано по-високо ниво. Най-вероятно активността на изборите през следващата седмица ще е над средното ниво от 40% през последните три десетилетия.С всеки изминал ден съм по-уверен, че ние ще видим сценарий, при който има висока избирателна активност, отбеляза политологът.Отчита се висока активност и в Мериленд, Монтана, Арканзас и Тенеси.Сред избирателите на възраст под 30 г. 40% казват, че \"определено\" ще гласуват на изборите в сравнение с 27% през 2010 г. и 26% през 2014 г.Според данни на NBC News републиканците са по-активни от демократите на ранното гласуване в седем от 8 щата, които са следени. \"Политико\" съобщава, че републиканците са по-активни във Флорида.Социологическите проучвания показват, че демократите най-вероятно ще имат мнозинство в Камарата на представителите, а републиканците ще запазят Сената. Прогнозите показват, че републиканците ще имат крехко мнозинство при разпределението на губернаторските постове.Изборите ще се проведат на 6 ноември. ", "date": "2018.10.31", "title": "Изключително висока активност на ранното гласуване в САЩ"}
{"url": "https://news.bg/politics/ot-vmro-iskat-izvinenie-za-uronvane-na-prestizha-za-koruptsiya-v-dabch.html", "text": "Всички, намесили името на ВМРО и на лидера ѝ Красимир Каракачанов в скандалната схема с търговия с българско гражданство, по която тече проверка на спецпрокуратурата, дължат най-малкото извинение за уронване на престижа. Това се казва в писмо от партията, изпратено до медиите.Припомняме, повод за тяхната позиция е разследването, което се води в Държавната агенция за българите в чужбина. В понеделник сутринта  по разследване на схеми за продажба на българско гражданство. Първоначално бяха арестувани над 20 служители на агенцията, обвинения , включително и на председателя на , който е от .Във вторник  и призова, ако това е вярно, то вицепремиерът и военен министър Каракачанов да напусне правителството. Тази сутрин  като каза, че Каракачанов контролира ДАБЧ.След това бе  за български произход и арестите в Държавната агенция за българите в чужбина.\"Стана ясно, че \", пишат от ВМРО. Те уверяват, че заместник-главният прокурор Иван Гешев е заявил, че към момента от събраните доказателства няма връзка на министър Каракачанов с описаната престъпна дейност. Няма данни да е замесена партията ВМРО или адресът на централата ѝ\", пишат от партията.От ВМРО настояват, че лицата от български етнически произход трябва да получават българско гражданство по облекчена процедура. В същото време са категорични, че всеки, който се облагодетелства на гърба на нашите сънародници, пожелали българско гражданство, трябва да бъде преследван с цялата строгост на закона.", "date": "2018.10.31", "title": "От ВМРО искат извинение за уронване на престижа за корупция в ДАБЧ"}
{"url": "https://news.bg/world/iran-privika-poslanika-na-daniya.html", "text": "Иран привика посланика на Дания в Техеран заради твърденията на Копенхаген, че е бил организиран ирански заговор за ликвидирането на опозиционен активист в Дания, съобщава местната агенция IRNA, цитирана от АП.Ислямската република е изразила \"силен протест\" пред посланик Дани Анан заради \"прибързаните, политически\" и \"непресметнати действия\" по случая.Вчера датското разузнаване съобщи, че през миналия месец е била проведена полицейска операция, която за кратко отцепи Копенхаген от останалата част на Дания заради ирански заговор за убийството на опозиционен активист. Допълва се, че заподозреният е норвежки гражданин от ирански произход, който отрича да е замесен в подобно нещо. Той остава в ареста до 8 ноември.Иранското външно министерство категорично отрече обвиненията, отбелязвайки, че това е част от планове на врагове с цел увреждане на отношенията между Иран и ЕС.Целта на предполагаемата атака е бил лидерът на датския клон на Движението \"Арабска борба за освобождение на Ахваз\" Фин Борч Андерсен.\"Патриотичното арабско демократично движение в Ахваз\" (или Движение \"Арабска борба за освобождение на Ахваз\") се твърди, че е  по време на военен парад в иранската провинция Хузестан, избивайки 25 души, включително един журналист и над десет служители на Иранската революционна гвардия.Дания разкритикува решението на Иран да привика посланика си в Техеран за консултации.", "date": "2018.10.31", "title": "Иран привика посланика на Дания"}
{"url": "https://news.bg/int-politics/kashogi-udushen-vednaga-shtom-vlyazal-v-sauditskoto-konsulstvo-v-istanbul.html", "text": "От прокуратурата в Истанбул обявиха, че саудитският журналист дисидент Джамал Кашоги е бил удушен, веднага щом е влязъл в консулството на Саудитска Арабия на 2 октомври, като убийството е било предварително планирано, а след това тялото му е било разчленено и изхвърлено, съобщава \"Ройтерс\".Допълва се, че никакви конкретни резултати не са били постигнати при разговорите на турските прокурори в Истанбул през тази седмица със саудитския обществен прокурор.През миналата седмица директорът на американското ЦРУ Джина Хаспъл прослуша аудиозапис със смъртта на саудитския журналист. Хаспъл пътува до Турция, за да се запознае с разузнавателната информация относно инцидента с Кашоги.Общественият прокурор на Саудитска Арабия проведе разговори със служители на турските специални служби във връзка с разследването на убийството.Смъртта на Кашоги ескалира в криза за най-големия световен износител на петрол, като Саудитска Арабия първоначално отрече да знае каквото и да е по казуса или да е замесена в изчезването му.Преди седмица общественият прокурор на Саудитстка Арабия  на саудитските власти, че убийството на Кашоги е било предварително планирано. Рияд обяви, че е арестувал 18 заподозрени, включително екип, изпратен в Истанбул часове преди смъртта на Кашоги, но отхвърли призива на Турция за тяхното екстрадиране.Турският президент Реджеп Тайип Ердоган, който настоя за повече информация от Саудитска Арабия, заяви вчера, че главният прокурор на Истанбул е поискал от саудитския прокурор да разкрие кой е изпратил екипа от Рияд, който е заподозрян в участие в убийството.Убийството на Кашоги, който беше критик на фактическия саудитски владетел Мохамед бин Салман, постави фокус върху близките отношения на Запада със Саудитска Арабия - голям купувач на оръжие и важна част в регионалните планове на Вашингтон за сдържане на Иран.", "date": "2018.10.31", "title": "Кашоги удушен веднага, щом влязъл в саудитското консулство в Истанбул"}
{"url": "https://news.bg/society/25-metrova-riba-ot-plastmasa-zapluva-pred-ndk.html", "text": "Двадесет и пет метрова риба от пластмаса \"заплува\" пред НДК. Поводът е , който отбелязваме днес.Рибата, която е направена от общо 800 полиетиленови плика, беше разпъната от активисти от екологично сдружение \"За Земята\" и \"Грийнпийс\". Събитието е част от кампанията \"Свободни от пластмаса\".Преминаващите граждани на София получиха пощенски картички с идеи как да намалят еднократната пластмаса в ежедневието си.Пластмасовите торбички, от които е направена рибата, са сред трите най-често срещани отпадъци по плажовете и във водите на Черно море. Те са и причина за замърсявания из цялата страна.Въпреки това най-тънките найлонови торбички останаха извън пълните забрани на пластмасови изделия за еднократна употреба след гласуване на Европейския парламент миналата седмица.От \"За Земята\" призовават министъра на околната среда и водите Нено Димов да подкрепи най-строгите мерки за спиране на замърсяването с еднократни пластмасови изделия, които бяха одобрени от Европейската комисия и Европейския парламент:Организациите отправят и следните предложения към министъра:- налагане на осезаема такса върху всички пластмасови торбички и въвеждане на пълна забрана до 2025 г.- незабавна забрана за използване на пластмасови чаши и бутилки за еднократна употреба в детски градини и други учебни заведения- скоростно въвеждане на широкообхватна депозитна система на пластмасови бутилки за напитки в БългарияОчаква се новата Директива да бъде приета до месец май 2019 г.", "date": "2018.10.31", "title": "25-метрова риба от пластмаса заплува пред НДК"}
{"url": "https://news.bg/world/turtsiya-proizvezhda-pro-razkri-erdogan.html", "text": "Турция започна работа по първата система за противоракетна отбрана, произведена в страната. Първата доставка е планирана за 2021 г.Това съобщи президентът на Турция Реджеп Ердоган, цитиран от \"Ройтерс\".Държавата закупи С-400 от Русия. Разгръщането на системата ще започне от октомври 2019 г.", "date": "2018.10.31", "title": "Турция произвежда ПРО, разкри Ердоган"}
{"url": "https://news.bg/finance/bnb-veche-publikuva-sapostavka-na-bankovi-taksi.html", "text": "От Българската народна банка започват да публикуват съпоставка на такси на банки и други доставчици на платежни услуги, съобщиха от БНБ.Новата подрубрика е в съответствие с изискванията на чл. 109, ал. 3 от Закона за платежните услуги и платежните системи. Там ще се публикува актуална информация за таксите за потребители (физически лица) на лицензираните от БНБ доставчици на платежни услуги и клонове на доставчици на платежни услуги, които действат на територията на страната. Това са банки, платежни институции и дружества за електронни пари. Информацията е за определен набор от услуги по платежна сметка.Доставчиците на платежни услуги са задължени да подават информация в БНБ при всяка промяна на таксите, комисионите и лихвените проценти за съответните услуги. Информацията на интернет страницата ще бъде текущо актуализирана към датата на влизане в сила на съответната промяна при доставчика на платежни услуги.", "date": "2018.10.31", "title": "БНБ вече публикува съпоставка на банкови такси"}
{"url": "https://news.bg/comments/tramp-ili-otmashtenieto-na-amerikanskiya-byal-mazh.html", "text": "Докато чете ежедневните му туитове, човек лесно може да се изкуши да помисли Доналд Тръмп за президент, който излиза извън рамките на общоприетото, случайност на демокрацията, която институциите не биха могли да предотвратят, докато той е само последният аватар на едно препотвърждаване на американската мъжка и бяла идентичност, твърдят анализатори.Наследникът на Фред Тръмп не е първият бизнесмен, който бива избран в Белия дом: преди него Джими Картър, който се представяше за земеделски предприемач от Джорджия, знаеше как да убеди избирателите. \"Доналд Тръмп знаеше как да се възползва от една близка до народа черта, от един характер на \" мърляча от Юга \", който е част от традицията, родена с Андрю Джаксън (президент от 1829 г. до 1837 г.) - първият, избран на цялата територия на Америка \", отбелязва Маржолен Буте, преподавател и историк в Университета на Пикардия \"Жул Верн\", цитирана от ливанското издание L'Orient-Le Jour \"Джаксън е президентът на демократизацията и трябваше да се обърне към всички. Тази \"южна\" черта се дължи на факта, че по-голямата част от населението на САЩ живее в тази част на Съюза с водещи щати като Калифорния, Тексас или Флорида \", казва академикът.Въпреки че не е в крак с републиканските си предшественици, 72-годишният Доналд Тръмп е част от линията, която преобладава от около 40 години насам и от избирането на Роналд Рейгън през 1980 г. \"Той има тази харизма и тази способност да формулира кратки, изпразнени от съдържание фрази. Той има реториката на Рейгън, която беше дяволски опростена. А с Джордж У. Буш си прилича по познатия му начин на говорене и идеята, че е малко култивиран и не много фин,\" добавя Маржолен Буте. \"Доналд Тръмп не е трансгресивен президент. Ако това прилагателно трябва да се отнесе към някого, то това е Барак Обама или преди него Удроу Уилсън (1913 г. -1921 г.), и двамата лауреати на Нобелова награда за мир \", казва историкът. Въпреки че е нюйоркчанин и въпреки че не е участвал във войната във Виетнам, Доналд Тръмп е чист продукт на 80-те години на миналия век, които бяха емблемата на отмъщението на американския бял мъж след травмата, причинена му от този конфликт - единственият, загубен досега от Съединените щати.Две АмерикиИменно в тази историческа канава Тръмп е изтъкал своя мит за \"self made man\", за този, който е построил сам империята си за недвижими имоти, без помощта на богатия си баща. Тази история изглежда днес е подкопана от разкритията на пресата, които стимулират възможността за данъчни измами при предаването на семейното наследство. \"След катастрофата във Виетнам, една от задачите на Роналд Рейгън беше да върне гордостта и мъдростта на белия мъж\", обяснява Маржолен Буте. \"80-те години на миналия век са много парадоксални, защото едновременно са белязани от необходимостта от отмъщение и от момента, в който американското общество започва да се възприема като мултикултурно.\"В \"Повторното омъжествяване на Америка\", публикувана през 1989 г. от Индиана Юнивърсити Прес , ученият Сюзън Джефърдс разглежда как неоконсерватизмът е организирал отговора на поражението и как либерализацията на финансовия капитализъм е начин да си възвърне контрола над света. \"От тогава на повърхността ще изплуват две Америка и ще живеят в напълно противоположни реалности. От една страна либералите, които се припознават в Бил Гейтс от Силиконовата долина и от друга Доналд Тръмп с недвижимите имоти и увеселителните паркове. Те имат сходни пътища, но светогледите им са съвсем противоположни \", обяснява Маржолен Буте. Визията на Доналд Тръмп е старата визия на протекционизъм и изолация на Съединените щати, но и постоянен страх от азиатския свят, особено Китай, с който започна търговска война.Тази \"жълта опасност\", реална или фантастична, датира от деветнадесети век, когато китайците са били единствената националност, на която се забранява имиграция и натурализация в Съединените щати чрез \"Китайския закон за изключване\" с мотива, че тяхната предишна култура е била прекалено утвърдена, за да се претопи в американското общество. Тази разпоредба беше допълнена през 1924 г. със забрана на имиграцията от Източна Азия и с интернирането между 1942 и 1945 г. на всички американо-японци, около 100 000 души, по време на Втората световна война.Трибун на плебеите\"Доналд Тръмп е дълбоко американски и затова хората гласуват за него. \"Направете Америка отново велика\" не е просто календарен лозунг \", отбелязва Маржолен Буте. И не случайно по време на встъпването му в длъжност на 20 януари 2017 г. той обеща \"нова американска мечта\". Модерността и оригиналността на Тръмп се дължат на неговия уникален начин на правене на политика. Той е първият президент, който използва Уеб 2.0 технологии: той практикува чрез Туитър форма на пряка демокрация, в която речта се разпространява недвусмислено от него към неговите избиратели. \"Той е трибун на плебеите, какъвто е съществувал някога в Рим. Той говори на народа и напада Сената, който е бил поддържан от патрициите, ангажирани с разисквания на идеи. Всъщност Доналд Тръмп не уважава Републиката. Той участва в прекратяването на демократичния диалог, въплътен от човек като Джон Маккейн\", настоява историкът. Републиканският сенатор, бивш военнопленник във Виетнам, неуспешен кандидат на президентските избори през 2008 г. и критик на президента Доналд Тръмп, почина в края на август.\"Той напада журналисти, правосъдието (включително главния прокурор и министър на правосъдието Джеф Сешънс и № 2 в Министерството на правосъдието Род Розенщайн), но също така и парламентаристи, чиято работа е да търсят компромиси и да поддържат двустранния диалог. Той демонстрира силна непоносимост към критика и противопоставяне\", казва Маржолен Буте.Играейки си с думите, бихме могли да кажем, че Доналд Тръмп е по-скоро демократ заради това, че вярва в легитимната сила на народа, отколкото републиканец, тъй като не се вписва добре в правомощията на институциите. \"Той постоянно занимава ума на своите избиратели и противници. Той е навсякъде през цялото време и е невъзможно да го репликираме, защото нямаме време, отбелязва Маржолен Буте. Той постоянно говори, за да овладее факта, че говорим за него. Няма съмнение, че единственият начин за борба с Тръмп е да не говорим за него, да се държим като прокурор Робърт Мюлер (специален прокурор, назначен да разследва евентуална руска намеса в президентската кампания през 2016 г.). Ако започнем да реагираме, ако следим нотификациите му в Туитър, с нас е свършено.\"", "date": "2018.10.31", "title": "Тръмп или отмъщението на американския бял мъж"}
{"url": "https://news.bg/world/povecheto-germantsi-smyatat-che-sotsialdemokratite-tryabva-da-napusnat-koalitsiyata-na-merkel.html", "text": "Повече от половината германци искат социалдемократите да напуснат управляващата коалиция на канцлера Ангела Меркел. Само поддръжниците на консерваторите желаят левицата да остане, показва социологическо проучване, цитирано от \"Ройтерс\".Изследването, проведено от Civey за новинарския портал t-online.de, подсилва позицията на радикалното крило на Социалдемократическата партия на Германия, което заявява, че партията няма шанс да се възстанови след поредицата от катастрофални изборни резултати, докато е в това правителство.52% от германците са на мнение, че социалдемократите трябва да напуснат коалицията, след като Меркел обяви, че ще се В проучването са участвали 5 098 души. Проведено е в периода 28-30 октомври.Коалицията на Меркел ще загуби мнозинството си, ако социалдемократите се оттеглят.", "date": "2018.10.31", "title": "Повечето германци смятат, че социалдемократите трябва да напуснат коалицията на Меркел"}
{"url": "https://news.bg/int-politics/turtsiya-se-samnyava-v-zhelanieto-na-sauditska-arabiya-istinski-da-sadeystva-za-kashogi.html", "text": "Властите на Саудитска Арабия изглежда не желаят да \"съдействат истински\" на разследването, провеждано от страна на Турция за убийството на саудитския журналист дисидент Джамал Кашоги. Това обяви високопоставен турски официален представител, цитиран от \"Франс прес\".\"Саудитските власти изглеждаха най-вече заинтересовани да разберат какви доказателства имат турските власти срещу извършителите\", коментирал пожелалият да остане анонимен турски представител, допълвайки: \"Нямахме впечатлението, че са искали наистина да сътрудничат на разследването.\"Прокурор от Саудитска Арабия пристигна в Истанбул през тази седмица и посети консулството на страната в Истанбул, където Кашоги беше убит и където бяха намерени части от тялото му. Турция поиска екстрадирането на 18-те души, за които се смята, че са преки извършители на убийството, но саудитските власти настояха, че заподозрените ще бъдат съдени в Саудитска Арабия. По-рано турският президент Реджеп Тайип Ердоган призова саудитците да не защитават онези, които са организирали убийството на журналиста.", "date": "2018.10.31", "title": "Турция се съмнява в желанието на Саудитска Арабия истински да съдейства за Кашоги"}
{"url": "https://news.bg/politics/sinhronizirame-s-es-zakona-za-orazhiyata-boepripasite-i-vzrivnite-veshtestva.html", "text": "Правителството прие промени на Закона за оръжията, боеприпасите, взривните вещества и пиротехническите изделия, съобщиха от МС.Въведените в документа допълнения са заради необходимостта за привеждане в съответствие на Закона с приетите директиви на Европейския парламент и на Съвета за хармонизиране на законодателствата на държавите-членки за предоставяне на пазара на пиротехнически изделия, тяхното транспортиране и контрола за придобиване и притежание на оръжие.С промените в Закона се синхронизират и европейските разпоредби, свързани с контрола на придобиване и притежаване на оръжие. Въвеждат се нови понятия \"предупредително оръжие\" и \"салютно и акустично оръжие\", допълнено е определението за \"основен компонент на огнестрелно оръжие\".Изменени са категориите огнестрелно оръжие, като е премахната категория D. Променени са и сроковете за съхранение на данните в единен автоматизиран регистър \"Контрол на общоопасните средства\".Въвежда се забрана за придобиване, носене и употреба на пълнители с голям капацитет, както и допълнителни изисквания към лицата, които ползват огнестрелно оръжие за спортни цели. Създаден е ред за временно ползване на ловно оръжие от лица, посещаващи страната ни за ловен туризъм.С допълнение към един от членовете в закона се улеснява прехвърлянето на собствеността върху отпадъчните продукти, получени при утилизация на взривни вещества и боеприпаси, собственост на МО. Подобрява се и контролът върху дейностите с по-висока степен на риск при придобиване на огнестрелни оръжия за спортни цели, автоматични огнестрелни оръжия, оръжия с голяма вместимост на боеприпаси в пълнителя и др.С промените се отстраняват противоречия в българското законодателство, осигурява се съответствие с принципа за доброволност на стандартите за пиротехнически изделия и взривни вещества за граждански цели, въвеждат се съответните задължителни маркировки и обозначения на категориите изделия, мотивират се от МС.", "date": "2018.10.31", "title": "Синхронизираме с ЕС Закона за оръжията, боеприпасите и взривните вещества"}
{"url": "https://news.bg/bulgaria/dksi-kupuva-imot-za-25-4-mln-leva.html", "text": "Отпускат се 25,4 млн. лева за покупка на имот в полза на държавата за нуждите на Държавната комисия по сигурността на информацията. Това реши правителството.Имотът се намира на ул. \"Козлодуй\" № 4 в столичния район \"Сердика\". Площта му е 1641 кв. м. и в него е изградена шестетажна административна сграда - \"Офис парк Централ\", със застроена площ 935 кв. м.Имотът покрива основните изисквания на ДКСИ и отговаря на специфичните изисквания на държавния орган.Сключването на договора за покупка се възлага на председателя на Държавната комисия.", "date": "2018.10.31", "title": "ДКСИ купува имот за 25,4 млн. лева"}
{"url": "https://news.bg/world/opravdaha-zhurnalista-ritnal-i-spanal-migranti-v-ungariya-prez-2015-g.html", "text": "Унгарският репортер, който влезе в заглавията през 2015 г., след като ритна и спъна мигранти, бягащи от полицията, е оправдан от Върховния съд на централноевропейската страна, съобщава АФП.Съдът обяви в решението си, че репортерът е оправдан, тъй като не е извършил нарушение. Според съдиите решението на по-долна инстанция срещу Петра Ласло не е правилно. Върховният съд отбеляза, че взема под внимание контекста, тъй като тогава няколкостотин мигранти са бягали от полицията. Съдиите смятат, че действията на Ласло са \"морално неправилни\", но \"не е свързано с вандализъм\".На по-долна инстанция тя беше осъдена на три години пробация за вандализъм през януари 2017 г.Ласло получи остри критики през септември 2015 г., след като спъна мъж, който бяга с детето си на ръце, а също така ритна друго дете до град Рьоске, близо до границата със Сърбия.След постъпката й Ласло беше уволнена от N1TV - интернет телевизия, която е близка до крайнодясната унгарска партия \"Йоббик\". Тя оправда постъпката си с това, че е била много уплашена.Сирийският баща и детето му, спънати от унгарката, получиха убежище в Испания. Бащата е треньор по футбол в училище, а детето му се появи на терена с Кристиано Роналдо преди футболна среща в Мадрид. През 2015 г. Европа беше залята от мигрантска вълна.", "date": "2018.10.31", "title": "Оправдаха журналиста, ритнал и спънал мигранти в Унгария през 2015 г. "}
{"url": "https://news.bg/int-politics/ruski-tu-160-letyat-nad-norvezhko-more-dokato-nato-provezhda-ucheniya.html", "text": "Два руски стратегически бомбардировача Ту-160 са извършили планирани полети над неутрални води на Баренцово и Норвежко море, съобщиха от руското военно министерство.\"Два стратегически Ту-160 бомбардировача изпълняват планиран полет над неутралните води на Баренцово и Норвежко море. Самолетите достигнаха предварително определения район, за да изпълнят задачата на полета. Общата продължителност на полета ще бъде около 10 часа, след това екипажите на руските военновъздушни сили ще се приземят на вътрешното летище\", се посочва в изявление на руското военно ведомство.Руски далекобойни бомбардировачи редовно прелитат над неутралните води на Арктика, северната част на Атлантика, Черно и Каспийско море, както и в Тихия океан.\"Всички полети на самолетите на руските въздушно-космически сили се извършват при строго съответствие с международните правила за използване на въздушното пространство, без да се нарушават границите на други държави\", подчертават от руското военно министерство.По-рано днес беше съобщено, че в Норвегия е дадено началото на активната фаза на най-големите военния учения на НАТО от края на Студената война насам, които се провеждат включително и в Норвежко море. ", "date": "2018.10.31", "title": "Руски Ту-160 летят над Норвежко море, докато НАТО провежда учения"}
{"url": "https://news.bg/politics/tsvetanov-nyama-institutsiya-imunizirana-sreshtu-signali-ili-zloupotrebi.html", "text": "Няма институция, която да е имунизирана от сигнали или злоупотреби. Това заяви председателят на ПГ ГЕРБ Цветан Цветанов.Във всички институции, където има съмнения, компетентните органи трябва да работят ефективно. Трябва само да подкрепяме институциите да си свършат своята работа, подчерта той.Припомняме, по-рано сутринта  и в президентската институция, но те са предавани по надлеждния ред.Иначе Цветанов е убеден, че червените се опитвали да направят интрига с акцията в Агенцията за българите в чужбина. Недейте да смятате, че някой иска да прикрива действията на определени институции, които са допринесли или са създали условия за някакви корупционни схеми, каза той.За исканата оставка на вицепремиера Валери Симеонов заместник-председателят на ГЕРБ каза, че лидерът на НФСБ винаги е искал да се удовлетворят исканията на майките.. За липсващите гербери имало сериозни причини. Снежана Дукова е тежко болна. На друг депутат е починал тъстът му. Иначе ще има извънредно заседание на парламента, обеща Цветанов.", "date": "2018.10.31", "title": "Цветанов: Няма институция, имунизирана срещу сигнали или злоупотреби"}
{"url": "https://news.bg/society/montirat-novoto-obzavezhdane-na-ploshtad-slaveykov.html", "text": "Започна монтирането на новото градско обзавеждане на ремонтирания площад \"Славейков\" в София, информира Нова телевизия.Поставена е първата пергола - част от акцентите в обновения вид на емблематичното за столицата място.В проекта е предвиден монтаж на общо 15 перголи (градински елементи, прости конструкции или арки с рамки, покрити с катерливи или пълзящи растения). Те са изработени от стомана и боядисани в цвят графит.Фонтанът на \"Славейков\" ще заработи отново, а в зоната около него ще остане само пейката на баща и син Славейкови и една чешма.На площада ще бъдат поставени и 32 пейки от камък и мозайка. Ще има и стойки за велосипеди.По трамвайната линия ще има нови лампи от ковано желязо в стила на стара София.Предстои засаждането на още 15 дървета.На монтажа присъстваха главният архитект на София Здравко Здравков, ресорният заместник-кмет Евгени Крусев и председателят на СОС Елен Герджиков.", "date": "2018.10.31", "title": "Монтират новото обзавеждане на площад \"Славейков\""}
{"url": "https://news.bg/finance/kt-podkrepa-ploskiyat-danak-krepi-oligarhiyata-i-krade-ot-balgarite.html", "text": "Плоският данък подкопава демокрацията в България и лишава българите от достоен живот. Това гласят част от заключенията на доклада \"\", който беше представен днес, 31 октомври, от КТ Подкрепа. Докладът е разработен от Колектив за обществени интервенции (КОИ) и сдружение \"Солидарна България\".Докладът предлага конкретни финансова обосновани модели за данъчна реформа, залягащи върху изместването на данъчната тежест от средната класа и бедните към богатите и корпорациите.Предложенията от доклада за въвеждане на прогресивен данък представи Ваня Григорова - синдикалист, икономист и председател на сдружение \"Солидарна България\". Предложенията за въвеждането на прогресивен данък са залегнали и в .Изчисленията сочат, че от премахването на максималния осигурителен доход в бюджета ще постъпят 710 млн. лв., от добавка \"Солидарност\" (20% ДДФЛ над 5000 лв.) - 267 млн. лв., от 12% корпоративен данък - 415 млн. лв.Резултатите от доклада показват, че разликата между доходите на най-богатите и най-бедните (20%) е над 8 пъти при средно 5 пъти за ЕС.Близо 40% от населението е изложено на риск от бедност и социално изключване, което е два пъти над средноевропейското ниво.ЕК определя ситуацията с неравенството и бедността в България като \"критична\", което се дължи на \"ниските разходи за социална защита\", породени отчасти и от \"липсата на прогресивност в данъчната система\", пише в прессъобщението на КТ Подкрепа относно доклада.Ето защо в страната има нужда да се осъществи прогресивна данъчна реформа, която би намалила неравенството и насърчила икономическия растеж през засиленото потребление. \"Необлагаемият минимум пък ще гарантира, че огромната част от работещите с месечен доход до 3 000 лв. (над 95% от заетите) ще плащат по-ниски данъци\", пише още в писмото.Огнян Касабов от КОИ подчерта как в глобален мащаб плоският данък поставя България в компанията на други недемократични държави като Унгария и територии като Абхазия и Приднестровието. Според него неравенствата и обезвластяването на хората могат в крайна сметка да намерят израз в размирици и бунтове.Темата коментира и журналистът Ивайло Атанасов, който тълкува, че в страната с най-високи нива на неравенство и риск от бедност в ЕС данъчната система е на практика регресивна и задълбочава тези вече критични проблеми.Икономистът Боян Захариев пък определи доклада като най-пълно аргументирания и научно издържан документ от този род, появявал се досега у нас. Захариев потвърди, че няма доказателства плоският данък да увеличава чуждестранните инвестиции и да свива сивата икономика.", "date": "2018.10.31", "title": "КТ Подкрепа: Плоският данък крепи олигархията и краде от българите"}
{"url": "https://news.bg/world/sasht-i-shvetsiya-prizovaha-za-prekratyavane-na-voynata-v-jemen.html", "text": "САЩ призоваха за прекратяване на войната в Йемен. Вашингтон обяви, че водени от ООН консултации ще започнат през ноември, докато Швеция съобщи, че е склонна преговорите да се водят в скандинавската държава, информира ДПА.\"Ние получихме запитване от ООН дали можем да бъдем място, където посланикът на ООН се надява да събере страните\", каза шведският външен министър Маргот Валстрьом.Вчера държавният секретар на САЩ Майк Помпео призова да се прекратят ракетните и въздушни удари от контролираните от бунтовниците хуси територии към Саудитска Арабия и Обединените арабски емирства.Помпео добави, че \"впоследствие\" бомбардировките на водената от Саудитска Арабия коалиция \"трябва да бъдат прекратени във всички населени райони в Йемен\".Унищожителната война между подкрепяното от Рияд правителство и поддържаните от Иран хуси продължава близо 4 г.По-рано този месец ООН предупреди, че Йемен е пред заплаха от голям глад, тъй като могат да бъдат засегнати 14 милиона души или половината от населението.Помпео призова за \"съдържателни консултации\" с посредничеството на ООН в трета страна през ноември. Той призова за демилитаризиране на границите и всички големи оръжия да бъдат поставени под международно наблюдение.Швеция, която в момента е член на Съвета за сигурност на ООН, също призова за прекратяване на войната в Йемен.През септември ООН неуспешно се опита да организира преговори между хусите и подкрепяното от Рияд саудитско правителство в Женева.", "date": "2018.10.31", "title": "САЩ и Швеция призоваха за прекратяване на войната в Йемен"}
{"url": "https://news.bg/regions/parviyat-gotov-uchastak-ot-tretata-liniya-na-metroto-se-ochakva-dogodina.html", "text": "Проектът за развитие на столичното метро е съвместен проект, който се финансира по оперативна програма \"Транспорт и транспортна инфраструктура, която се управлява от Министерство на транспорта. Проектът се развива по план и графикът се изпълнява. Това заяви пред журналисти столичният кмет Йорданка Фандъкова.Към момента 76% от дейностите по първия етап са изпълнени. Над 80% са изпълнени дейностите, свързани с работата на тунелопробивната машина, подчерта кметът. Машината е изработена специално за града поради тежките условия, като на ден преминава между 15 и 20 метра и вече е пред метростанцията на Орлов мост, заяви Фандъкова.Във връзка с това и необходимостта машината да премине под линия 1 на метрото, от съображение за сигурност, на 3 и 4 ноември ще бъде спряно движението на метровлаковете по първата линия между метростанциите Сердика и Национален стадион Васил Левски. От Столична община ще осигурят автобусен транспорт, който да обслужва гражданите в този участък по графика на метрото.Влаковете ще спрат в края на работния ден в петък и ще продължат да се движат по линия 1 рано сутринта в понеделник, увери Фандъкова.Само след година столичани ще могат да ползват първия участък от третата линия метрото. Очаква се тя да обслужва още около 130 000 души дневно. Част от проекта за метрото е и ново депо. До края на годината трябва да е напълно готово, а 9 от 10 метровлакове вече са там.Министърът на транспорта заяви, че изграждането на етап 1 и етап 2 са гаранция за доброто управление и европйеско съфинансиране, както и ефективното използване на транспорта. Той коментира, че европейският ресурс при изграждането на столичния метрополитен е един от най-добрите примери за усвояване на европейските средства и европейската солидарност.Фандъкова отбеляза, че строителството на метрото не спира дори в кризисни ситуации. Променя се и средата, в която съществува метрото, добави още тя.Инж. Братоев от \"Метрополитен\" ЕАД подчерта тежките условия, при които протича строителството. Около 3 км от третата линия на метрото минава под реки. В участъка от Красно село до бул. България има наличие на река, която е на няколко стотина хиляди години. \"Важното е да има хора, които да вземат подходящите технически решения\", изтъкна той.След приключване работата на метрото край парка на Военна академия ще се възстанови пресъхналото езеро, подчерта Фандъкова.Новият лъч на метрото ще влезе в експлоатация до есента на следващата година. Първите пет станции ще бъдат готови до края на септември 2019 г.Във връзка със затрудненията поради реконструкции в града столичният кмет помоли за разбиране и търпение, тъй като всички срокове до момента се спазват.\"След пускането на цялата улица като пешеходна зона с преминаване на трамвай ще има много по-голям интерес към заведенията и магазините там\", смята Фандъкова.Предвижда се запазване на базарът за книги на площад Славейков. Столична община ще продължи разговора със собствениците, за да се промени видът на знаковото пространство.Зам.-кметът по транспорта Евгени Крусев заяви, че до средата на ноември трамвайното движение ще бъде възстановено заедно със спирките по улица \"Граф Игнатиев\".", "date": "2018.10.31", "title": "Първият готов участък от третата линия на метрото се очаква догодина"}
{"url": "https://news.bg/bulgaria/bsk-nastoyava-pak-da-plashta-tozi-koyto-generira-bokluk.html", "text": "Да не се отлага срокът за влизане в сила на новия метод за определяне на такса \"битови отпадъци\" (ТБО). За това настоява Българската стопанска камара в писмо до Народното събрание.Повод за писмото е решението на народните представители новите изисквания от Закона за местните данъци и такси (ЗМДТ) да бъдат отложени с две години. Това означава, че ще влязат в сила едва в края на 2021 г.Промените в ЗМДТ предвиждат ТБО да се определя от количествата генерирани отпадъци, а не от данъчната оценка на имота или от активите на предприятието.От БСК подчертават, че са настоявали за тази промяна от 15 години и именно благодарение на положените от тях усилия своите препоръки по въпроса са дали Комисията за защита от дискриминация (юли 2011 г.), Омбудсманът на Република България (април 2011 г.) и Софийският градски съд (март 2006 г.).През 2017 г. беше приет проектът за промяна на ЗМДТ, който разработиха експерти на Камарата. Тогава беше решено измененията да влязат в сила на 31.12.2019 г.От БСК са на мнение, че удължаването на сроковете за прилагане на изискванията на ЗМДТ ще отложи постигането на по-добра жизнена среда, тъй като действащата практика е неефективна. Според Камарата това крие риск страната ни отново да бъде санкционирана от Европейската комисия.Ако таксата се определя от количеството на образуваните битови отпадъци, гражданите и бизнесът ще виждат реалния смисъл от разделното събиране, твърдят от БСК.Според тях общинските администрации трябва да проучат практиките на другите европейски страни за прилагане на нови методи за разделно събиране и създаване на възможности за повторна употреба и рециклиране на различни отпадъци.", "date": "2018.10.31", "title": "БСК настоява пак да плаща този, който генерира боклук"}
{"url": "https://news.bg/world/reytingat-na-makron-se-srina-do-novo-dano.html", "text": "Рейтингът на одобрение на френския президент Еманюел Макрон продължава да се топи. Едва 26 на сто от французите заявяват, че се доверяват на държавния глава, показва ново социологическо проучване, цитирано от \"Политико\".Това е спад от 4% в сравнение с проучване през миналия месец. Новият сондаж е публикуван след рокадите в кабинета, които имаха за цел да увеличат популярността на Макрон.Рейтингът на Макрон, 18 месеца след началото на мандата му, е под този на бившия президент Никола Саркози (39 на сто), но над този на предшественика му Франсоа Оланд (21 на сто), според проучването, изготвено за Kantar Public.Изследването разкрива още, че 71% от респондентите не се доверяват на Макрон, чиято подкрепа е спаднала най-много сред мъжете (до 27%) и сред тези, които са на възраст между 35 и 49 г.Доверието към премиера Едуар Филип е спаднало с 3%. 64% от тях казват, че не му се доверяват.В сондажа, проведен между 24 и 27 октомври, са участвали 1000 души.", "date": "2018.10.31", "title": "Рейтингът на Макрон се срина до ново дъно"}
{"url": "https://news.bg/int-politics/deputat-v-ukrayna-obyavi-ikonomikata-na-stranata-za-katastrofa.html", "text": "Украинската икономика се намира в катастрофално положение. Това обяви украинският депутат Вадим Рабинович пред украинската телевизия \"112 Украйна\".\"В края на август дългът на нашата страна - външният дълг - възлизаше на 47,5 млрд. долара. Общият ни дълг, включително външния и вътрешния, е близо 75 млрд. долара. В проектобюджета за следващата година основният разход е за обслужване на външния дълг. Това означава, че ние с вас, нашите деца и внуци ще трябва да плащаме\", коментира украинският депутат.Той добави, че Киев умишлено е повишил цените на комуналните услуги за населението, обяснявайки това с необходимостта да получи 1 млрд. долара помощ от Международния валутен фонд.След събитията през 2014 г. - анексирането на Крим от Русия и завземането на Донбас от проруските сепаритисти, украинската икономика се намира в упадък: основните отрасли не се развиват, най-големите заводи спират работа. Киев се опитва да осъществи икономически реформи, получава заеми от МВФ, което в крайна сметка засяга благосъстоянието на гражданите: разходите за издръжката на живота продължават да нарастват, докато заплатите и пенсиите все още са на ниско равнище.Положението също така се влошава заради безпрецедентното ниво на корупция, ръста на сенчестата икономика и др. Външният дълг на Украйна за периода 2016-2017 г. се е увеличил съответно с 18,9 и 10,9 процента, а само за пет ходини - от началото на 2013 до началото на 2018 г. - съотношението на публичния дълг към БВП се е удвоило: от 36,6 на 71,8 процента.По-рано Киев увеличи цените на газа за населението от 1 ноември с 23,5 процента в рамките на договореностите с МВФ.", "date": "2018.10.31", "title": "Депутат в Украйна обяви икономиката на страната за катастрофа "}
{"url": "https://news.bg/education/polovinata-ot-rabotnitsite-po-sveta-se-nuzhdayat-ot-dopalnitelni-obucheniya.html", "text": "\"Анализи показват, че около половината от всички служители по света ще имат нужда от допълнително обучение, за да могат да надградят уменията си и да изпълнят пълноценно изискванията на новата икономика.\" Това заяви българският евродепутат Ева Майдел Майдел по време на събитие от инициативата \"Научи ме да умея\", което се проведе във училище във Велико Търново.По думите на Майдел тези данни свидетелстват, че усилията трябва да се фокусират в посока изграждането на универсални умения у младите, които да им бъдат полезни независимо каква професия имат.\"Образованието трябва да е национална кауза, за която да работят приоритетно институциите, бизнесът и гражданският сектор, ако искаме икономикиата ни да се развива, а стандартът на живот да се подобрява\", посочи още евродепутатът, като допълни, че за две години инициативата е успяла да обучи над 1 400 ученици от цяла България.\"Вярвам, че всеки от тези млади хора е една идея по-подготовен да успее в 21-и век\", сподели Майдел.", "date": "2018.10.31", "title": "Половината от работниците по света се нуждаят от допълнителни обучения"}
{"url": "https://news.bg/int-politics/puchdemon-sazdava-v-belgiya-paralelno-pravitelstvo-na-kataluniya.html", "text": "Лидерът на Каталуния Ким Тора представи в Барселона \"Съвета на републиката\", паралелно правителство, председателствано в Белгия от неговия предшественик и ментор Карлес Пучдемон.Този нов орган ще бъде без официален статут, за да избегне проблеми с испанското правосъдие, но ще трябва да се координира с регионалното правителство в Барселона.Неговата мисия е да се придвижи към независимост на североизточната испанска област и да търси международна подкрепа.По време на представянето не бяха описани нито състава, нито функционирането на \"Съвета на републиката\". Но сепаратистите обясняват, че искат да го допълнят с паралелен парламент.Опозицията, която е против отделянето на Каталуния от Испания, сериозно критикува тази инициатива.\"Това е една фалшива институция, фойерверки, които създават впечатление, че създават република\", заяви Карлос Каризоса, лидер на парламентарната група на либералната формация, водещата партия в Каталуния.\"Каталунската република\", провъзгласена на 27 октомври 2017 г. от Пучдемон и приближените му, не е призната от нито една друга държава, а испанското правителство суспендира автономията на Каталуния.За годишнината от това провъзгласяване, Пучдемон и Тора обявиха нова партия, която се опитва да събере всички сепаратистки формации под една шапка. Но само сегашната им партия планира да се присъедини към нея.Те получиха твърд отказ от другите две независими партии, ERC (каталунска републиканска левица) и CUP (радикална лява).През октомври 2017 г. Пучдемон замина тайно за Брюксел, малко преди задържането на \"министрите\" му, останали в Испания.Той предприе пътувания и до други европейски държави, за да защити проекта си.Испанската съдебна система попречи на преизбирането му като президент на Каталуния след победата на сепаратистите на регионалните избори през декември 2017 г. След това той прекрати мандата си като депутат, защото е обвинен в \"бунт\" за ролята си в отцепването на Каталуния от Испания. В негово отсъствие някои от сепаратистите се отказаха да се борят с Мадрид и заложиха на диалога с новото испанско правителство на социалиста Педро Санчес.", "date": "2018.10.31", "title": "Пучдемон създава в Белгия паралелно правителство на Каталуния"}
{"url": "https://news.bg/politics/ms-uvelichava-se-srednata-prodalzhitelnost-na-zhivota-v-balgariya.html", "text": "Продължава тенденцията на увеличаване на средната продължителност на живота в България, съобщават от МС. Информацията им е от данните в отчета за 2017 г. за изпълнение на актуализираната Национална стратегия за демографско развитие на населението в България (2012-2030 г.), която бе приета на днешното правителствено заседание, съобщиха от МС.Припомняме, преди дни излезе в сравнение с целия ЕС.Средната продължителност на предстоящия живот за населението на страната, изчислена за периода 2015 - 2017 г., е 74.8 години и спрямо предходния период (2014 - 2016 г.) се увеличава с 0.1 години.Средната продължителност на живота при мъжете е 71.3 години, докато при жените е със 7 години по-висока - 78.4 години. За жителите в градовете тя е 75.6 години, а за населението в селата - 72.8 години, показват данните.По отношение на стандарта и качеството на живот на населението се наблюдават позитивни промени, тълкуват данните от МС. През 2017 г. годишният общ доход средно на лице от домакинство е 5 586 лв. и нараства с 8.1% спрямо 2016 година. За периода 2008 - 2017 г. общият доход средно на лице от домакинство се увеличава близо 1.6 пъти.През 2017 г. броят на живородените деца намалява с 1 029 деца, или с 1.6% в сравнение с предходната година. 64 359 са регистрираните родени през 2017 деца, като от тях 63 955 (99.4%) са живородени.Средната възраст на жените при раждане на първо дете се увеличава от 27.0 години през 2016 г. на 27.1 години през 2017 година. През миналата година средният брой живородени деца от една жена е бил 1.56. За сравнение през 2001 г. той е бил 1.24, а през 2016 г. - 1.54.Данните показват, че детската смъртност намалява. През 2017 г. в страната са починали 408 деца на възраст до една година, а коефициентът на детска смъртност е 6.4‰. Това е най-ниската регистрирана в страната стойност. През 2001 г. коефициентът на детска смъртност е бил 14.4‰, през 2005 г. - 10.4‰, а през 2016 г. - 6.5‰.По данни на НСИ към 31 декември 2017 г. населението на България е 7 050 034 души, което представлява 1.4% от населението на Европейския съюз. В сравнение с 2016 г. населението на страната намалява с 51 825 души, или с 0.7%.Най-значимата демографска тенденция в развитието на населението е процесът на застаряване. В края на 2017 г. лицата на 65 и повече навършени години са 1 481 908, или 21.0% от населението на страната. В сравнение с 2016 г. делът на населението в тази възрастова група нараства с 0.3 процентни пункта, а спрямо 2001 г. - с 4.1 процентни пункта.", "date": "2018.10.31", "title": "МС: Увеличава се средната продължителност на живота в България"}
{"url": "https://news.bg/politics/balgariya-otdelya-1-88-mln-lv-za-kandidatura-v-oisr.html", "text": "Правителството одобри средства за 2018 г. за Междуведомствения координационен механизъм по кандидатурата на България за членство в Организацията за икономическо сътрудничество и развитие (ОИСР).Одобреният разход от 1 882 587 лв. е част от финансово осигурената \"пътна карта\" за действията на нашата страна по членство в периода 2018-2020 г. на обща стойност 5 509 591 лв.България е подала официално молба за членство в ОИСР през 2007 година. В края на 2017 година българското правителство реши да създаде постоянно действащ междуведомствен координационен механизъм и одобри \"пътна карта\" за действията на страната ни по присъединяването към ОИСР.", "date": "2018.10.31", "title": "България отделя 1,88 млн. лв. за кандидатура в ОИСР"}
{"url": "https://news.bg/politics/siderov-vidya-aktsiyata-v-dabch-kato-politicheski-udar.html", "text": "Лидерът на Атака Волен Сидеров видя политически удар с акцията с Агенцията за българите в чужбина.Ударът бил по патриотите. Искайки оставката на един, на друг, се прави внушението, че управлението не е добро, коментира националистът в Народното събрание.Според него обаче управлението е стабилно. Мандатът на правителството може и трябва да се изкара, отсече той.Разклащането на управлението може да бъде само цел на кръгове, които искат нестабилност, нещо в посока хаос, убеден е Волен Сидеров.Той отказа да коментира вътрешно коалиционните проблеми при ОП и разногласията с Валери Симеонов.И депутатът Юлиан Ангелов коментира акцията по този начин. Припомняме, в понеделник рано сутрин  по разследване на схеми за продажба на българско гражданство. Първоначално бяха арестувани над 20 служители на агенцията, обвинения , включително и на председателя на , който е от .Има кръгове в България и в чужбина, които искат да нанесат политически удар на Каракачанов и ВМРО, заяви Юлиан Ангелов.Този удар няма да ни събори, напротив ще излезем още по-силни, защото знаем, че нещата, които казваме, са истината и че сме прави, увери той.Всеки политически джендър, който довчера е бил либерал, след това е станал демократ и един ден е за въоръжаване, а друг ден против, а след това е станал патриот, няма как по никакъв начин с подобни тези и лъжи на гърба на ВМРО да си прави политически имидж, заяви още Ангелов.Воеводите нямали проблем органите да си вършат работата.Всичко беше обърнато така, че да има политически удар върху цялото управление на страната и върху ВМРО без никакви доказателства, смята Ангелов.Това не е първият скандал около председателя на . Още в началото на управлението той стана публично известен със своя снимка, на която той е с тениска с надпис \"Wehrmacht\" - името на въоръжените сили на Нацистка Германия по времето на Адолф Хитлер. И тогава Харалампиев . Държавната агенция за българите в чужбина е на пряко подчинение на Валери Симеонов, но в Министерския съвет е известно, че Петър Харалампиев е назначен и предложен от самия Красимир Каракачанов.Този път още в понеделник от . ", "date": "2018.10.31", "title": "Сидеров видя акцията в ДАБЧ като политически удар"}
{"url": "https://news.bg/crime/tri-obvineniya-za-mazha-zastrelyal-zhena-si-i-deteto-im-v-stolichniya-kv-nadezhda.html", "text": "От Софийска градска прокуратура повдигнаха три обвинения на Викторио Александров. 26-годишният мъж застреля приятелката си, а по-късно - и детето им на 22 октомври в столичния квартал \"Надежда\". Това съобщи bTV, позовавайки се на градския прокурор на София Емилия Русинова.Александров ще отговаря за , за  и за принуда спрямо таксиметровия шофьор, когото отвлече.Във вторник вечерта обвиненият е дал обяснения пред разследващите. Той не помни нищо от двете убийства, но си спомня как се е разхождал в Северния парк с детето и се е возил в автобуси с него.Мъжът е в института за спешна медицинска помощ \"Пирогов\" след неуспешен опит за самоубийство, без опасност за живота. По-късно през деня се очаква медицинска експертиза, на базата на която ще бъде решено дали Александров ще остане в болница или може да бъде преместен в следствен арест.Мярката му за неотклонение ще бъде гледана утре, като прокуратурата иска постоянен арест. Очаква се и психиатричната експертиза, която ще определи дали може да отговаря пред правосъдието у нас.", "date": "2018.10.31", "title": "Три обвинения за мъжа, застрелял жена си и детето им в столичния кв. \"Надежда\""}
{"url": "https://news.bg/politics/levite-iskat-ostavkata-na-simeonov-s-otkaz-da-se-registrirat-v-ns.html", "text": "БСП захапа Валери Симеонов. По думите им той отговарял за агенцията за българите в чужбина.Майките на децата с увреждания още са навън, тази палатка ни напомня, че не сме свършили работата си, коментира социалистът Крум Зарков.Левите продължават да му искат оставката. И затова няма да се регистрират в зала, докато лидерът на НФСБ не подаде оставка от вицепремиерския пост.\"Твърде много се събра и е време той да отстъпи поста си\", каза още червеният депутат.БСП настоява за дълбочинно разследване по случая с агенцията, не само на конкретните заподозрени, но и на всички техни политически връзки и евентуални покровителства.ГЕРБ са ядосани заради игрите с кворума на опозицията. Управляващите били на работа, а опозицията трябвало, според Тома Биков, да каже защо не е на работа.Голяма част от червените били в зала. Той не може да коментира дали има саботаж на кворума. Според депутата важно било институциите да работят.Припомняме, че депутатът от ДПС Четин Казак заяви, още през  за нарушения и сигнали за корупция в държавната агенция за българите в чужбина. Искането е било подкрепено от всички парламентарни групи с изключение на БСП. Той настоя да се понесе и конкретна политическа отговорност за нарушенията в Агенцията в лицето на отговорния вицепремиер - Валери Симеонов.В понеделник рано сутрин  по разследване на схеми за продажба на българско гражданство. Първоначално бяха арестувани над 20 служители на агенцията, обвинения , включително и на председателя на , който е от .Миналата седмица, след като коментара на Валери Симеонов за протестиращите майки и децата им стана публичен, , но и БСП и \"Воля\".Реакцията на политическите партии, а и на обществото доведе до  в сградата на Министерски съвет, но не и до негова оставка.Дори и вчера - за девети пореден ден - в .", "date": "2018.10.31", "title": "Левите искат оставката на Симеонов с отказ да се регистрират в НС"}
{"url": "https://news.bg/world/pakistanski-sad-otmeni-smartnata-prisada-na-hristiyanka-obvinena-v-bogohulstvo.html", "text": "Върховният съд на Пакистан отмени смъртна присъда, наложена на християнката Ася Биби, осъдена за богохулство през 2010 г., пише \"Гардиън\".Изданието отбелязва, че важното решение е взето след голямо забавяне. Съдът е приветстван за смелостта на фона на заплахи за насилие и протести от ислямски организации.Върховният съд, който е от трима върховни съдии с председател Сакиб Нисар, съобщи решението в Исламабад тази сутрин - три седмици след достигане до решение. Забавянето беше последвано от заплахи да се организират големи протести и да се убият съдиите, ако не потвърдят смъртната присъда.47-годишната фермерка, майка на четири деца, беше осъдена на обесване за богохулство през 2010 г. Тя вбеси мюсюлмански фермери, след като нейните съседи й направили забележка да не пие вода от тяхна чаша, защото не е мюсюлманка. Когато те поискали да приеме исляма, тя отказала, след което тя била обвинена от хора, че е обидила пророка Мохамед.Ася Биби ще бъде освободена.Съдиите подчертаха, че няма солидни доказателства за извършено престъпление. Тримата свидетели, дали показания срещу нея, представили противоречиви истории.Съдебното решение предизвика протести на недоволни мюсюлмани.", "date": "2018.10.31", "title": "Пакистански съд отмени смъртната присъда на християнка, обвинена в богохулство"}
{"url": "https://news.bg/crime/173-500-lv-plashtame-oshte-za-bavno-pravosadie.html", "text": "Отпуснати са средства за изплащане на обезщетения заради бавно правосъдие, съобщиха от Министерски съвет. Те са в размер на 173 500 лв. и трябва да компенсират гражданите и юридическите лица, които са пострадали от тромава съдебна система.Сумата е изплатена от бюджета на Министерството на правосъдието по сключени споразумения за нарушени права за разглеждане и решаване на делата на потърпевшите в разумен срок.Заявления срещу действия или бездействия на органите на съдебната власт могат да подават страни по приключени граждански, административни или наказателни производства, както и обвиняеми, пострадали или ощетени юридически лица по прекратени досъдебни производства.Ако се прецени, че е нарушено правото на правосъдие в разумен срок, заявителят ще получи обезщетение в съответствие с практиката на Европейския съд по правата на човека.Средствата за изплащане на обезщетенията са планирани в централния бюджет.", "date": "2018.10.31", "title": "173 500 лв. плащаме още за бавно правосъдие"}
{"url": "https://news.bg/crime/iskat-arest-za-dvama-obvineni-v-boy-s-politsai-v-maglizh.html", "text": "Районна прокуратура-Казанлък иска \"задържане под стража\" за 37-годишния Ш.А. и 24-годишния Е.Ч. за грубо нарушаване на обществения ред и съпротива срещу полицаи. Спрямо двамата са образувани две отделни досъдебни производства.До момента е установено, че на 28 октомври, двамата оказали съпротива на полицаите, които са повикани по получен  между с. Черганово и с. Овощник, общ. Казанлък.24-годишният бяга и се е укрива и впоследствие сам се е предава на 29 октомври.По делото са разпитани свидетели и са назначени експертизи, от чиито заключения зависи прецизиране на обвинението.Предстои Районен съд-Казанлък да насрочи заседания по искането на прокуратура.", "date": "2018.10.31", "title": "Искат арест за двама обвинени в бой с полицаи в Мъглиж "}
{"url": "https://news.bg/world/tramp-uvelichil-parite-na-razuznavaneto.html", "text": "Президентът на САЩ Доналд Тръмп увеличава бюджета на много фронтове. Голямо внимание беше отделено на значително увеличените разходи за отбрана, но през 2018 г. разходите за разузнаване са нараснали с 11,6% в сравнение с предходната година. Увеличени са парите за военните и цивилните разузнавателни агенции, съобщават местни медии.Парите за военното разузнаване са увеличени с почти 4 милиарда долара - от 18,4 милиарда долара на 22,1 милиарда долара. ЦРУ, Националната агенция за сигурност и други 14 агенции са получили 59,4 милиарда долара или с 5 милиарда долара повече.Не се съобщава за какво се харчат тези пари. Всички съобщения завършват по един и същи начин. Отбелязва се, че разкриването на разходите \"може да навреди на националната сигурност\".Данните са представени в края на фискалната 2018 г.", "date": "2018.10.31", "title": "Тръмп увеличил парите на разузнаването"}
{"url": "https://news.bg/politics/za-14-dni-komisiya-tryabva-da-otseni-yazovirite.html", "text": "Правителството назначи междуведомствена комисия за определяне на критериите за класифициране на язовирите по степента на потенциална опасност.Срокът за разработването на критериите е 14 дни. Язовирите се класифицират в три степени на потенциална опасност - първа висока степен на потенциална опасност, втора значителна степен на потенциална опасност и трета ниска степен на потенциална опасност.Комисията включва представители на Министерството на околната среда и водите, Министерството на регионалното развитие и благоустройството, Министерството на земеделието, храните и горите, Министерството на енергетиката, Министерството на икономиката, Министерството на вътрешните работи, както и на научните среди, имащи пряко отношение към язовирните стени и съоръженията към тях.", "date": "2018.10.31", "title": "За 14 дни комисия трябва да оцени язовирите"}
{"url": "https://news.bg/regions/opredeliha-kontsesionerite-na-oshte-dva-plazha-po-chernomorieto.html", "text": "Още два плажа по Черноморието се сдобиха с нови концесионери. Това стана ясно след проведените конкурси от правителството.Морският плаж \"Китен-Атлиман\" ще бъде стопанисван от \"Атлиман 2\" ЕООД, а концесионер на \"Приморско-север\" в община Приморско ще бъде \"БУЛ ПРИМ ГРУП\" ЕООД.Инвестициите за китенския плаж ще възлизат на 1 162 560 лв. В зоната за платени плажни принадлежности цената за ползване на чадър и шезлонг ще бъде по 7 лв.За плаж \"Приморско-север\" инвестициите ще са в размер на 814 689 лв., а цената на чадъра и шезлонга ще е 5 лв. ", "date": "2018.10.31", "title": "Определиха концесионерите на още два плажа по Черноморието"}
{"url": "https://news.bg/society/naslednitsi-na-zemi-si-iskat-pravoto.html", "text": "\"Върнете ни земята!\" С това искане около 30 души се събраха на протест пред сградата на Народното събрание. Те настояват за премахването на преклузивния срок за възстановяване на земеделски земи. Митингът е озаглавен: \"Не на земеделската мафия! Върнете ни правото да унаследим земята на нашите предци!\".Хората недоволстват от невъзможността да се сдобият със земи, които са тяхна собственост. Посочват, че при връщането на земите от 1991 г. имотите им са отишли в ръцете на други собственици. Протестиращите разполагат с нотариални актове и многократно са предявявали иск да получат земята си, както по юридически път, така и с намесата на омбудсмана Мая Манолова.Голяма част от документите в архивите на Поземлена комисия липсват. Според тях, става въпрос за собственост, .Протестиращите изразиха надежда, че исканията им да си възвърнат собствеността на земите, ще бъдат чути от депутатите.Със спирането на закона от 2007 година никой не е успял да възстанови земеделските си земи, заяви един от организаторите на протеста Диян Георгиев от Сдружение \"Да си върнем заграбената земя\".Сдружението обединява собственици на земеделски земи, придобити като наследство. Хората обаче не са могли да върнат земите си нито по административен, нито по съдебен път заради определения в Закона за собствеността и ползването на земеделските земи (ЗСПЗЗ) преклузивен срок.Пред news.bg Георгиев посочи, че сдружението вече няколко години е поело инициативата за връщането на земеделските земи на хората. На 14 октомври 2015 година от сдружението депозират в деловодството на Народното събрание подписка с исканията си, подкрепена от 1 200 души от различни области в страната.След като подписката бива неглижирана, на 29 май 2017 година сдружението за втори път депозира подписката си със същите искания. Междувременно организаторът посочи, че няколко пъти от сдружението са искали среща с земеделската комисия, внасяни са многократно жалби - както единични от членовете на сдружението, така и колективна жалба.На 3 май тази година представителите на сдружението били поканени и изслушани в парламентарната комисия по земеделието и храните, където са представили аргументирано мотивите, на база на които преклузивните срокове трябва д бъдат променени. Изслушването обаче отново не дава резултат, което е и причината за днешния митинг.\"Това е, нямаме други искания. Нямаме никакви политически искания. Просто искаме да си върнем земеделските земи\", увери организаторът.Това е първият от много протести на земеделците, които не са получили правото да възстановяват земеделските си земи, заяви категорично Георгиев.\"Вероятно следващият протест ще бъде в рамките на следващия месец, когато съм сигурен, че ще се съберем и много повече хора\", допълни той.Протестиращите носеха плакати с надписи: \"Не се ли накрадохте на чужди земи\", \"Не на земеделската мафия!\".", "date": "2018.10.31", "title": "Наследници на земи си искат правото"}
{"url": "https://news.bg/economics/bdzh-poluchi-edna-godina.html", "text": "Удължиха срока на БДЖ за изплащане на  до края на 2019 г. Това реши днес правителството.След като  за да погаси задълженията си по Втори облигационен заем от 2007 г., днес железопътният превозвач получи отсрочка до 30 декември следващата година.", "date": "2018.10.31", "title": "БДЖ получи една година отсрочка за дълговете си"}
{"url": "https://news.bg/int-politics/otteglyaneto-na-merkel-povod-za-radost-samo-za-rusiya.html", "text": "Новината, че германският канцлер Ангела , беше посрещната по цял свят с безпокойство, като само в Русия това беше повод за радост. Това пише журналистът от германския в. \"Тагесшпигел\" Кристоф фон Маршал.По думите му, Меркел се ползва с голяма популярност по целия свят, а Германия е надежден партньор при решаването на различни конфликти. Още повече, че Германия е четвъртата по големина икономика в света и водещата държава в Европейския съюз. Каквото и да прави, това пряко засяга нейните съседи и партньори.Краят на политическата кариера на канцлера се преживява не с облекчение, а с безпокойство заради загубата на гаранции и стабилност, отбелязва автора. Меркел умее да постига успокоение и умиротворение, спокойно комуникира с обхванати от ярост политици и е в състояние да допринесе много за решаването на редица европейски проблеми.Кристоф фон Маршал изтъква обаче, че единствената страна, която ще бъде радостна от оттеглянето на Меркел от властта, ще бъде Русия, защото Меркел обедини цяла Европа по въпроса за санкциите срещу Москва. Тя олицетворява споразуменията, постигнати при преговорите в Минск през 2015 г. и на други срещи на високо равнище.\"Меркел винаги може да напомня за тях на партньорите си, но когато си тръгне, на това ще бъде сложен край\", подчертава авторът.В понеделник Ангела Меркел, която оглавява германското правителство от 2005 г. насам, обяви, че няма да се кандидатира за канцлер през 2021 г. Освен това ръководителят на Християндемократическия съюз (ХДС) няма намерение да се бори за място в Бундестага, а на партийния конгрес през декември в Хамбург няма да се кандидатира за поста председател на партията.", "date": "2018.10.31", "title": "Оттеглянето на Меркел - повод за радост само за Русия"}
{"url": "https://news.bg/world/indiya-razkri-nay-golyamata-statuya-v-sveta.html", "text": "Индия разкри най-голямата статуя в света на фона на протести, пише \"Гардиън\".Местни организации се оплакват за похарчените средства за изграждането на 182-метрова статуя на национален герой в борбата за независимост на Индия. Статуята е открита на пищна церемония с фойерверки и прелитащи изтребители и хеликоптери.Със 182-метровата статуя на Сардар Валабхаи Пател, наричана \"статуята на единството\", се почитат усилията му в борбата за независимост и обединение на Индия в независима държава. Тя беше открита от премиера Нарендра Моди.Множество хора и повече от 5 000 полицаи бяха на откриването на статуята в западния щат Гуджарат.Но местни жители излязоха на протести, тъй като не са компенсирани за изгубената земя, върху която е издигната статуята.Моди заяви, че паметникът, който е два пъти по-голям от Статуята на свободата в Ню Йорк, е \"отговор на всички тези, които поставят под съмнение съществуването на Индия\".\"Височината на статуята е да напомня на младите, че бъдещето на държавата ще бъде толкова голямо, колкото нея\", изтъкна Нарендра Моди и добави, че статуята също е символ \"на нашите инженерни и технически умения\".Покритата с бронз статуя на Пател, която също включва мемориална градина и музей, струва 314 милиона британски лири. Строителството й продължи четири години. Изграден е лифт, който ще може да обслужва до 15 000 туристи ежедневно за разглеждане на галерия на 152-метра височина.Полицията отрече твърдения на местни организации, че са задържани 12 души, за да им се попречи да организират протести до статуята. Правителството на Гуджарат съобщи, че 185 фамилии са преместени и са получили компенсация, включително 1 200 акра (475 хектара) нова земя.Следващата най-висока статуя в света е тази на Буда (Spring Temple Buddha) в Китай, която е с височина 128-метра.След две години ще бъде открита 212-метрова статуя на Шиваджи Бхосале или Чхатрапати Шиваджи Махарадж, който основава Маратхската империя през XVII век.", "date": "2018.10.31", "title": "Индия разкри най-голямата статуя в света"}
{"url": "https://news.bg/politics/po-lesno-shte-se-promenya-prednaznachenieto-na-zemedelska-zemya.html", "text": "Министерският съвет прие промени за облекчаване на процедурите при промяна на предназначението на земеделска земя за неземеделски нужди.С промяната се намалява административната тежест за физическите и юридическите лица, които провеждат процедурата за промяна на предназначението на земеделска земя за неземеделски нужди.Отпада и изискването при подаване на искане за утвърждаване на площадка за проектиране, заинтересованото лице да представя пред комисията проект на подробен устройствен план.Намалява се административната тежест върху гражданите и бизнеса при определянето на площадка или трасе за нуждите на физическо или юридическо лице върху земи от държавния поземлен фонд.Облекчени ще бъдат и процедурите при включването на земи в границите на населени места, както и при провеждането на търгове за отдаване под наем или аренда на свободните земи от държавния поземлен фонд.По-лесно ще се осъществява и отдаването на заетите с трайни насаждения земеделски земи.", "date": "2018.10.31", "title": "По-лесно ще се променя предназначението на земеделска земя "}
{"url": "https://news.bg/politics/vnasyame-eur3-198-581-po-sporazumenieto-es-turtsiya-do-2023-g.html", "text": "България трябва да внесе 3 198 581 евро (6 255 880,68 лв.) за периода 2019-2023 г. по споразумението ЕС-Турция, информираха от МС.На днешното правителствено заседание министрите от кабинета \"Борисов-3\" одобриха Актуализираното общо споразумение между държавите-членки на ЕС и Европейската комисия за създаване на рамка за управление и обвързаност с условия за Механизма за бежанците в Турция и образеца на сертификат за финансов принос.С днешното решение министрите предлагат на парламента да ратифицира споразумението. С него се гарантира сигурността на външните граници на Европейския съюз.Според оценката на експертите: \"мобилизирането на финансовите средства за първия транш на Механизма протече успешно. В рамките на 21 месеца от приемането на Изявлението на ЕС и Турция от март 2016 г. беше извършено програмиране и бяха поети задължения и сключени договори за пълния размер на оперативния пакет от 3 млрд. евро\" .По време на Председателството на Република България на Съвета на Европейския съюз, на заседанието си в Брюксел на 28 и 29 юни 2018 г. Европейският съвет постигна споразумение за осигуряване на финансирането на втория транш от Механизма за бежанците в Турция в размер на общо 3 млрд. евро, от които 2 млрд. евро ще се предоставят от бюджета на ЕС и 1 млрд. евро от вноски на държавите-членки. Българската вноска представлява 3,2% от общата сума.В резултат на безпрецедентния приток, предизвикан основно от конфликтите в Сирия и Ирак, С. Към 8 февруари 2018 г. са регистрирани 3 506 532 души, сирийци по линия на системата за временна закрила по данни на турската Генерална дирекция \"Управление на миграцията\".", "date": "2018.10.31", "title": "Внасяме €3 198 581 по споразумението ЕС-Турция до 2023 г."}
{"url": "https://news.bg/politics/prezidentat-e-pesimist-za-modernizatsiyata-na-armiyata.html", "text": "Най-сериозният проблем пред въоръжените сили няма да бъде решен, а най-вероятно ще се задълбочи. Остарялата техника ще ни отдалечава от нашите съюзници.Това заяви президентът Румен Радев във Военна академия \"Георги Раковски след тържествената церемония по случай завършването на \"Випуск Ботевски - II смяна\" на Военна академия \"Георги Стойков Раковски\".Рискът при изпълнение на служебните задължения ще продължава да расте, предупреди върховният главнокомандващ, който преди да бъде избран за президент, бе командващ ВВС.Радев даде пример, че най-сериозният проблем пред въоръжените ни сили - некомплектът на личния състав, недостига на кадри, няма да бъде решен, а твърде вероятно е той да се задълбочи.Социалният статус на военнослужещите няма да бъде повишен или ако това стане, няма да бъде в тон с очаквания на въоръжените сили.Проектите за превъоръжаване няма да се реализират, а остарялата техника ще се поддържа все по-трудно и ще продължава да налага ограничения за прилагане на съвременни тактики, техники и процедури. Остарялата техника ще продължава да ни отдалечава от нашите съюзници като съвместимост, посочи Радев.Припомняме, на 28 август военният министър Красимир Каракачанов обясни, че  с избраната компания-производител или доставчик.На.Румен Радев припомни, че преди 22 г. също е бил като днешните офицери, изпълнен с надежди и амбиции. Успехът съпътства тези, които имат реалистични представи за бъдещето, изтъкна държавният глава.Той изтъкна, че обемът на служебните им задължения ще продължава да се увеличава. Държавното ръководство и командирите ще изискват повече от офицерите за изграждане на съвременни отбранителни способности и съвместимост при ограничени ресурси и остаряла техника. Радев призова завършилите да останат верни на своя осъзнат избор да служат на народа и отечеството.Въпреки песимизма си за недостига на кадри, бавни процедури за модернизация на военната техника, президентът изрази убеждение, че ще настъпят и по-добри времена за Българската армия. Очакването е тогава да има ресурс на осигуряване, адекватно на задачите в съвременната динамична среда за сигурност.Румен Радев пожела смелост, чест и достойнство на всички завършили офицери. \"Да си български офицер е призвание\", каза държавният глава.", "date": "2018.10.31", "title": "Президентът е песимист за модернизацията на армията"}
{"url": "https://news.bg/politics/dnes-izticha-srokat-za-protsedura-za-izbor-na-investitor-za-aets-belene.html", "text": "До днес - 31 октомври 2018 г., енергийният министър Теменужка Петкова трябваше да разработи процедурата за избор на стратегически инвеститор на АЕЦ \"Белене\". Петкова трябваше да предложи и възможности за структурирането на проекта, припомня БНР.Припомняме, на 7 юни 2018 г. бе вдигнат мораториума върху изграждането на втора атомна електроцентрала в България - АЕЦ \"Белене\".  за размразяване на работата по АЕЦ \"Белене\", като проектът трябва да е на пазарен принцип и без държавни гаранции, но със стратегически инвеститор.Мораториумът бе наложен по време на първия кабинет \"Борисов\" през 2012 г., а бе отменен от третия кабинет - също \"Борисов\", но през 2018 г. Темата за проекта АЕЦ \"Белене\" стана отново актуална, след като от  за изготвяне на Национална стратегия в областта на енергетиката с фокус върху електроенергетиката.БАН публикува доклада си в началото на годината, след изрично разрешение от БЕХ (като поръчител), но дори и това не намали на изграждането на нова ядрена централа.До началото на деня енергийният министър Теменужка Петкова не е обявила начина за откриване на инвеститор. По време на заседанието на българо-руската икономическа комисия, която се проведе в Москва,.Петкова тогава обяви, че до края на годината ще бъде обявен търг за избор на инвеститор за централата.От бизнеса смятат, че обявяването на търг в този етап е неприложимо. Това е мнението на Антон Иванов от Българския енергиен и минен форум.\"За да се обяви търг, трябва да има изключително ясна рамка за търгувания обект, а за момента ние нямаме ясна рамка\", каза Иванов. Според него, процедурата ще премине през искане на писма за намерения. След писмата се създава преговорен екип. който да води преговори със заинтересовани инвеститори. Накрая се формират предложения, които да бъдат остойностявани, поясни Антон Иванов.Според Руслан Стефанов - анализатор от Центъра за изследване на демокрацията, ешението на парламента има основно политически смисъл.Повечето сериозни инвеститори вече обявиха, че. В условието за вдигане на меморандума за изграждане на АЕЦ \"Белене\" бе записано, че не се предвиждат държавни гаранции.\"Това наистина го лишава от реално някакъв друг смисъл, освен този политически, т.е. това да е една дъвка, която да продължим да си говорим за нея...Всички сериозни инвеститори, включително руските и китайските инвеститори, които бяха обявени като най-сериозни, обявиха, че този начин, този модел просто няма как да сработи\", допълни Руслан Стефанов.", "date": "2018.10.31", "title": "Днес изтича срокът за процедура за избор на инвеститор за АЕЦ \"Белене\""}
{"url": "https://news.bg/crime/dadoha-na-sad-58-godishna-zhena-za-podkup-na-politsai.html", "text": "58-годишната Анка М. е предадена на съд за даден подкуп на полицейски служители, съобщиха от прокуратурата.Подсъдимата и нейни близки пътували по пътя Силистра - Шумен. В близост до зърнобаза \"Сливак\" пътуващите в колата забелязали полицейски служители.Водачът се притеснил, тъй като бил без книжка и документи за самоличност. Мъжът спрял на пътя на около 400 метра от патрулката и направил обратен завой, за да избегне проверката.След кратко преследване колата била спряна.58-годишната жена се опитала да подкупи полицаите с 20 лв, въпреки, че била предупредена от служителя на реда да си прибере парите.На неправоспособния водач са съставени 3 акта за административни нарушения, а на един от пътниците в колата била наложена глоба с фиш, тъй като пътувал без колан.Случаят е станал на 23 октомври.", "date": "2018.10.31", "title": "Дадоха на съд 58-годишна жена за подкуп на полицаи"}
{"url": "https://news.bg/int-politics/rusiya-i-indiya-sklyuchili-sdelkata-za-s-400-v-rubli.html", "text": "Руският вицепремиер Юрий Борисов обяви, че споразумението между Русия и Индия за придобиването на противоракетни системи С-400 е било подписано в рубли, вместо в американски долари, съобщават руските медии.По-рано Русия и Индия обявиха, че са подписали договор на стойност 5,43 млрд. долара по време на посещението на руския президент Владимир Путин в Ню Делхи в началото на октомври. Русия трябва да започне доставката на С-400 на Индия през октомври 2020 г.Борисов обяви през септември, че Москва и Ню Делхи планират да използват националните си валути при бъдещи сделки вместо американския долар.Индия е третата страна след Китай и Турция, която придобива С-400 \"Триумф\".С-400 е предназначена за унищожаване на авиация, крилати и балистични ракети, в това число със среден обсег на действие, а също така може да се използва срещу наземни обекти. Обсегът на системата е 400 км, а на височина е способна да унищожава цели на 30 километра.", "date": "2018.10.31", "title": "Русия и Индия сключили сделката за С-400 в рубли"}
{"url": "https://news.bg/bulgaria/do-31-oktomvri-mozhem-da-platim-danatsite-si-bez-lihva.html", "text": "Днес - в последния ден на октомври, изтича срокът за плащане на втората (последна) вноска на данъка върху недвижимите имоти и данъка върху превозните средства.От 1 ноември върху дължимите суми започва да се начислява лихва.От Столичната община напомнят, че до 30 ноември трябва да бъде платена и четвъртата вноска на таксата за битови отпадъци.Заплащането на задълженията може да се извършва във всеки от отделите \"Общински приходи\", независимо от адреса на имота. Възможно е да се плати и по банков път или през интернет страницата на Столичната община.", "date": "2018.10.31", "title": "До 31 октомври можем да платим данъците си без лихва"}
{"url": "https://news.bg/world/otriha-choveshki-kosti-pri-remont-na-sgrada-na-vatikana-v-rim.html", "text": "Човешките останки са открити в имот в Рим, собственост на Ватикана. Фрагментите от кости са открити по време на строителни работи близо до известния музей на Вила Боргезе, съобщава БиБиСи.От Ватикана коментират, че експерти се опитват да определят възрастта и пола на останките, както и датата на смъртта. Италиански медии спекулирали, че това може да е тинейджърка, дъщеря на служител от Ватикана, която изчезва през 1983 г.Изчезването на 15-годишната Емануела Орланди е широко свързано или с организираната престъпност, или с опита за принудително освобождаване от затвора на турчина Мехмет Али Агджа, който през 1981 г. се опита да убие папа Йоан Павел II.Братът на Емануела Орланди, Пиетро, от десетилетия се опитва да разбере какво се е случило с нея и обвинява Ватикана, че мълчи по случая.Останките биха могли да бъдат и на Мирела Грегори, която изчезва в Рим 40 дни преди Орланди и също е била на 15 години. Детективите твърдят, че е възможно двата случая да са свързани.\"По време на реставрационни дейности в пространство към апостолическата  нунциатура в Италия ... бяха открити фрагменти от човешки кости\", съобщава Ватикан в официално изявление.Те допълват, че веднага щом се открити останките, жандармерията на Ватикана информира италианските власти, Светия престол и започва разследване.Ватикана няколко пъти заявява, че си сътрудничи напълно с полицията в разследването по делото \"Орланди\".", "date": "2018.10.31", "title": "Отриха човешки кости при ремонт на сграда на Ватикана в Рим"}
{"url": "https://news.bg/politics/rumen-radev-aktsii-mnogo-prisadi-malko.html", "text": "\"Акции много, но присъди малко в България. Рано е да давам оценки и това бих могъл да направя, след като обвинението бъде защитено в съда. При всички положения преследването и пресичането на злоупотреби в изпълнителната власт, която разпределя и харчи публични ресурси, е задължително условия за оздравяване на държавността\".Това заяви президентът Румен Радев в коментар пред журналисти на акцията на Спецпрокуратурата в Държавата агенция за българите в чужбина (ДАБЧ).Той взе участие в тържеството по случай завършването на \"Випуск Ботевски - II смяна\" на Военна академия \"Георги Стойков Раковски\".Припомняме, в понеделник рано сутрин  по разследване на схеми за продажба на българско гражданство. Първоначално бяха арестувани над 20 служители на агенцията, обвинения , включително и на председателя на , който е от .Запитан постъпвали ли са сигнали за нарушения и корупция в ДАЧБ в президентството и президентската администрация има ли отношение по въпроса, Радев отбеляза, че са постъпили сигнали и те са били предадени в прокуратурата. Той отказа да коментира какви са били те с аргумент, че тече следствие.\"Всички сигнали са предадени в прокуратурата, имал съм разговори с ДАНС, и с прокуратурата\", изтъкна президентът Радев.Държавният глава призова правителството да прочете демографската статистика, криминалните хроники и да се запознае с цифрите, които измерват стандарта и качеството на живот в най-изостаналите държави от ЕС, които са далече преди нас.\", не са в полза на управляващите. Мисля, че самодоволството на фона на милионите бедни и унизени не е уместно\", коментира държавният глава.На въпрос как би коментирал , че правителството е изпратило малкия си коалиционен партньор на кучетата, Радев посочи, че не влиза в кухнята на коалицията, а и на която и да било партия.Според него, , трябва да има успешни правоохранителни органи, които да не се влияят от политическата конюнктура, да бъдат подвластни единствено на закона и да не влизат в икономически и политически предмет на управляващите.", "date": "2018.10.31", "title": "Румен Радев: Акции много, присъди малко"}
{"url": "https://news.bg/world/v-indoneziya-vyarvat-che-sa-otkrili-mestopolozhenieto-na-padnaliya-samolet.html", "text": "Спасително-издирвателният екип е открил част от катастрофиралия самолет на индонезийския авиопревозвач Lion Air, обявиха властите на страната, цитирани от сингапурския вестник \"Стрейт таймс\".Самолетът катастрофира в Яванско море преди два дни. Предполага се, че всички 189 души на борда са загинали.\"Силно вярваме, че открихме част от фюзелажа на JT610\", разкриха властите.Използвайки сонарна технология, издирвателният екип е уверен, че е установил мястото на падналия Boeing 737 Max.Заместник-председателят на Националната комисия за транспортна безопасност Харио Сатмико съобщи пред \"Ройтерс\", че вчера следобед екипът е чул сигнал от кутиите на 35 метра дълбочина.Тази сутрин в 05,00 часа екипът отидe да се гмурне на мястото, добави той.Властите издирват самолета и конкретно \"черните\" кутии в Яванско море на дълбочина 35-40 метра. Кутиите са от изключителна важност за установяване на причините за инцидента.Издирвателният екип има координатите на локацията, но сега трябва да потвърди, че е фюзелажът, добави Сатмико.Вярва се, че самолетът се е разбил на парчета след силен удар в морето. Той е паднал с висока скорост от около 900 метра височина.Официални представители обясниха, че откритите човешки останки подсказват, че самолетът се е забил в морето при висока скорост.Събрани са 49 чувала с човешки останки до момента. Не е открито цяло тяло.Експерти в авиацията отбелязват, че е твърде рано да се установи каква е причината. Изключва се вероятността да е имало експлозия на самолета по време на полета.Днес представители на Boeing ще се срещнат с компанията Lion Air, след като Индонезия нареди да се инспектират самолетите 737 Max на американския производител.Boeing 737 Max 8 е експлоатиран от самолетния превозвач от едва 2 месеца.", "date": "2018.10.31", "title": "В Индонезия вярват, че са открили местоположението на падналия самолет"}
{"url": "https://news.bg/society/prodalzhava-iztochvaneto-na-gorivoto-ot-mopang.html", "text": "Продължава източването на горивото от потъналия преди век край Созопол американски кораб \"Мопанг\", съобщи bTV.Водолазът Ивайло Иванов поясни, че за течовете се знае от месеци, но това е едва 16-тия ден с добри метеорологични условия, които позволяват провеждане на операцията.Иванов подчерта, че до момента са източили нефтено-водна смес около 300 кубика, като целият кораб в разграфен.Той допълни, че в крайна сметка се е оказало, че \"Мопанг\" не е бил на мазут, а парната му машина е използвала суров петрол вместо въглища с цел да има повече място за полезен товар.Припомняме, че корабът, който е потънал между Созопол и Черноморец през далечната 1921 г., . Своевременно бяха предприети мерки за овладяване на разпространението на горивото.На 13 август бившият транспортен министър Ивайло Московски заяви, че ситуацията е овладяна, но трябва да се вземат мерки за източването на останалото количество мазут от подводния съд.Министър Нено Димов добави, че са взети проби за анализ, чиито резултати ще бъдат готови до 5-6 дни, но замърсяването не представлява никаква опасност за туристите.Ден по-късно стана ясно, че , като също така са монтирани и 1000 метра заграждения.На 22 август почиващи в района ", "date": "2018.10.31", "title": "Продължава източването на горивото от \"Мопанг\""}
{"url": "https://news.bg/politics/dps-ne-zabravyat-iskaneto-si-za-ostavka-na-valeri-simeonov.html", "text": "От ДПС напомниха, че са поискали и продължават да искат оставката на вицепремиера Валери Симеонов. Това стана на брифинг в Народното събрание, който завърши лаконично с думите на Хамид Хамид: \"Искаме и настояваме за оставката на вицепремиера Валери Симеонов.\"Преди това депутатът Четин Казак припомни, че още през  за нарушения и сигнали за корупция в държавната агенция за българите в чужбина. Искането е било подкрепено от всички парламентарни групи с изключение на БСП. Защо обаче и до този момент такава анкетна комисия не е създадена, трябва да се пита мнозинството и конкретно ГЕРБ, посочи Казак.Той настоя да се понесе и конкретна политическа отговорност за нарушенията в Агенцията в лицето на отговорния вицепремиер - Валери Симеонов. Припомняме, в понеделник рано сутрин  по разследване на схеми за продажба на българско гражданство. Първоначално бяха арестувани над 20 служители на агенцията, обвинения , включително и на председателя на , който е от .Ние още в началото на това правителство заявихме, че подобни личности, субекти нямат място в управлението на страната, натърти Четин Казак.От ДПС са категорични, че застават на позициите цялата истина да излезе наяве и се надяват компетентните органи в лицето на съда и прокуратурата да си свършат работата. Какъвто и друг подобен скандал да се разгори, а те станаха ежедневие, нищо не може да отклони вниманието на обществото от това, което направи Валери Симеонов, коментира Казак и посочи, че освен ДПС, цялото демократично българско общество иска неговата оставка.Припомняме, от ДПС се противопоставят още от самото начало на коалицията между ГЕРБ и Обединени патриоти с аргумента, че националисти не могат да присъстват в управлението на държава от Европейския съюз. Миналата седмица, след като коментара на Валери Симеонов за протестиращите майки и децата им стана публичен, , но и БСП и \"Воля\". Реакцията на политическите партии, а и на обществото доведе до  в сградата на Министерски съвет, но не и до негова оставка. Дори и вчера - за девети пореден ден - в .Днес по-късно през деня се очаква на брифинг да бъдат дадени повече подробност от страна на разследващите по операцията в Държавната агенция за българите в чужбина.", "date": "2018.10.31", "title": "ДПС не забравят искането си за оставка на Валери Симеонов"}
{"url": "https://news.bg/world/edin-zaginal-i-trima-raneni-pri-atentat-v-sgradata-na-ruskite-sluzhbi-v-arhangelsk.html", "text": "Взрив на входа на управлението на Федералната служба за безопасност (ФСБ) в руската Архангелска област, съобщава ТАСС, позовавайки се на Националния антитерористичен комитет (НАК).\"В Архангелск на входа на сградата на управлението на ФБС възникна взрив. Причините се изясняват\", каза представител на НАК.Губернаторът на региона Игор Орлов съобщи, че в резултат на взрива има един загинал и трима ранени, които са хоспитализирани., поясни Орлов.Според него експлозията е станала в сградата. Той смята, че това е престъпление, тъй като е използвано неустановено взривно устройство.Засилени са мерките за сигурност в сградата.Следственият комитет на Русия вярва, че става въпрос за тероризъм, информират РИА Новости и Интерфакс. Смята се, че 17-годишен е вкарал самоделна бомба в сградата. Той е загинал при експлозията в 08,52 часа тази сутрин на входа на сградата. Младежът влязъл в сградата и извадил предмет от чантата си, който се взривил в ръцете му. Загинал е на място.Установява се типът на взривното устройство.\"По предварителна информация в резултат на инцидента загина 17-годишен местен жител, който е вкарал в сградата самоделно взривно устройство\", допълват от Следствения комитет.По-късно стана ясно, че нападателят е Михаил Жлобитски. Ученик в техникум. Баба му съобщи пред Би Би Си, че не може да си обясни защо се е взривил.\"Той не пиеше, не пушеше и не псуваше. Не е бягал от училище, винаги е присъствал на занятията. Не знам какво се е случило\", каза тя.Припомняме, .", "date": "2018.10.31", "title": "Един загинал и трима ранени при атентат в сградата на руските служби в Архангелск"}
{"url": "https://news.bg/int-politics/indiya-izstrelya-balistichna-raketa-mozheshta-da-nosi-yadreni-boyni-glavi.html", "text": "Индия успешно е тествала своята балистична ракета \"Агни-И\", на която могат да бъдат монтирани ядрени бойни глави, съобщават индийските медии, позовавайки се на военни източници.Ракетата е била изстреляна от брега на източния щат Одиша и е поразила условната мишена с точност. Изстрелването е било част от периодично провеждани учения на командването на стратегическите сили.Ракетата \"Агни-И\" разполага със специализирана навигационна система, която я прави изключително точна и прецизна и има оперативен обсег от 700 км и може да носи бойни глави с тегло до 1 тон. Тя е разработена от Индийската организация за изследвания и разработки в отбраната и е тествана за пръв път през януари 2002 г.", "date": "2018.10.31", "title": "Индия изстреля балистична ракета, можеща да носи ядрени бойни глави"}
{"url": "https://news.bg/regions/v-plamatsi-sa-silozi-na-nay-golyamata-zarnobaza-v-severna-balgariya.html", "text": "В пламъци са силози на най-голямата зърнобаза в Северна България. Пожарът е в село Петко Каравелово, Полски Тръмбеш, съобщава .  Изпратени са пожарни от Полски Тръмбеш и два специализирани автомобила от Велико Търново.Първоначалната информация е, че огънят е обхванал един от силозите и е локализиран.Причините за пожара тепърва ще се изясняват.", "date": "2018.10.31", "title": "В пламъци са силози на най-голямата зърнобаза в Северна България"}
{"url": "https://news.bg/regions/bus-se-preobarna-na-patya-pazardzhik-panagyurishte.html", "text": "Бус се обърна на пътя Пазарджик-Панагюрище. Ранени са четирима души.Пострадалите на възраст между 45 и 60 години са транспортирани в болницата в Панагюрище с различни травми, но няма опасност за живота им, съобщава \"Дарик радио\".Бусът излиза от шосето и се преобръща край пътя, след като шофьорът губи контрол.32-годишният шофьор, жител на пловдивското село Трилистник няма алкохол в кръвта.", "date": "2018.10.31", "title": "Бус се преобърна на пътя Пазарджик-Панагюрище"}
{"url": "https://news.bg/regions/haos-ot-20-patni-znaka-na-krastovishteto-vzelo-zhivota-na-chetirimata-futbolisti.html", "text": "Лошата инфраструктура, некачественият ремонт и недобрата организация на движението са причина за почти всяка втора катастрофа в страната. Не снемаме отговорността на водачите, но пътните условия трябва да са съобразени с безопасното шофиране. Това заяви пред news.bg Богдан Милчев от Института за пътна безопасност.Той е един от авторите на анализа на Института, който провери пътните условия след .Според експертизата, пътнотранспортната обстановка в изследвания участък не е съобразена с безопасното шофиране. Знакът \"Стоп\" не е бил разположен правилно и не е бил в подходящата форма.\"Една от причината за настъпване на тежкото ПТП на 13.09.2018 г. е сгрешената организация на движението, грешно поставения знак Стоп с неправилни технически характеристики, липсата на видимост и крайпътни съоръжения и знаци, които са объркали водачите и на двете МПС-та\", пише в доклада на Института за пътна безопасност.Според Милчев, и в изследването за катастрофата на 13 септември край Студена, в която загинаха четирима футболисти от Павликени, и анализът на катастрофата край Своге на 25 август показва, че пътните условия не са съобразени с цялостната организация на движението.По думите на Богдан Милчев, изследването на Института доказва, че условията на кръстовището на главния път Русе- София и третокласия път от Горна Студена, който пресича кръстовището не отговаря на минималните изисквания за безопасна организация на движението.На самото кръстовище имало повече от 20 пътни знаци. Това е в разрез с изискванията по Наредба 18, приета от 23 юли 2001 г. за сигнализацията по пътищата.Ключовият знак \"Стоп\" не отговаря на изискванията не само по светлоотразителност, а и по форма. Той е разположен на 11 м преди кръстовището. Кръстовището, където стана катастрофата, е от няколко острова в триъгълна форма. Там растителността достига до 1,70 м, категоричен е Богдан Милчев.\"Някои пътни знаци не отговарят на изискванията за тяхното поставяне нито на разстояние, височина, светлоотразителност, нито по форма\", заяви Милчев.\"Ако шофьорите спазват организацията на движение, е по-голяма вероятност от катастрофа, отколкото, ако карат интуитивно\", заяви Милчев.От Института по пътна безопасност призовават ръководството на Агенция \"Пътна инфраструктура\" (АПИ) да сформира експертен консултативен съвет от НПО и експерти, които да идентифицира и отстрани \"черните точки\" в пътната инфраструктура. Милчев твърди, че проблемните черни точки по пътищата в страната са десетки хиляди.Запитан дали ще сезират прокуратурата със своите твърдения, представителят на Института аз пътна безопасност отговори: \"Анализите ни са публични. Ако АПИ има претенции за некоректност, могат да реагират по съответния начин\".", "date": "2018.10.31", "title": "Хаос от 20 пътни знака на кръстовището, взело живота на четиримата футболисти"}
{"url": "https://news.bg/world/ustanoviha-prichinata-za-avariyata-s-ruskata-raketa-soyuz.html", "text": "Причината за аварията с ракета \"Союз-ФГ\", станала на 11 октомври, е свързана с неизправен датчик, който сигнализира за отделянето на първата и втората степен на ракетата носител.Това съобщи изпълнителният директор на Роскосмос за пилотирани програми Сергей Крикалев, цитиран от ТАСС.Той поясни на събитие, че преди няколко дни специалната комисия, разследваща аварията, е приключила работата си. Тя е установила, че са възникнали проблеми при отделянето на първата и втората степен на ракетата носител. Крикалев поясни, че при отделянето не е имало нужното разстояние и е настъпил удар между първата и втората степен на ракетата.Причината за това е неизправен датчик, който сигнализира за отделянето на първата и втората степен, разкри той. Това е първият инцидент с пилотиран кораб от 35 г.Междувременно от Роскосмос съобщиха, че следващата мисия до Международната космическа станция е планирана за 3 декември.", "date": "2018.10.31", "title": "Установиха причината за аварията с руската ракета „Союз”"}
{"url": "https://news.bg/world/istoriyata-bez-grim-istinata-za-komsomola.html", "text": "Дейността на Комсомола, чиято 100-годишнина с нежност отбелязват комунистите в Русия, в една демократична страна щеше да бъде определена като пропаганда на социална омраза. Да, комсомолците пламенно мразеха капиталистите, помешчиците и белогвардейците. Но Комсомолът всъщност беше дъщерна организация и не отговаряше в пълна степен за своите идеи.През цялото си съществуване от 1918 до 1991 година Комунистическият съюз на младежта, съкратено Комсомол, се свеждаше в политическо отношение до функцията на \"верен помощник на партията\". Единствено в самото начало на 1920-те години комсомолците можеха да си позволят да организират самостоятелни дискусии за свободата на половата любов и да се интересуват от фройдизма - Сталин обаче сложи край на всички дискусии. Впрочем, комсомолската възраст тъй или иначе беше свързана с половото съзряване.Как се създаваше съветският човек?Съветският човек се създаваше на конвейер. Той възникваше първо като октомврийче, после се превръщаше в пионер с червена връзка, а след това, на 14 години, в онази преходна възраст, ставаше вече комсомолец. Спомням си как в моя клас момичетата, приети в Комсомола и свалили вече пионерските връзки, изведнъж се превръщаха в девойки със закръглени форми.Тук е мястото да се припомни, че Комсомолът беше младежка организация, сред чиито милиони членове партията активно разпалваше романтичния ентусиазъм на строители на светлото бъдеще. Този наивен ентусиазъм в много случаи стигаше до фанатизъм и бе залегнал в основата на подчинението и ловката експлоатация на младежите на строителните обекти на комунизма през първите петилетки. По-сетнешната носталгия по комсомолските години беше свързана главно със самата младост на комсомолците, които автоматично напускаха организацията, навършвайки 27 години.\"Хитлерюгенд\" в Германия беше изграден върху расистка основа, докато съветският Комсомол беше класова организация, която особено в по-ранните години подчертаваше своя работническо-селски произход. И чуждите класови елементи, които нямаха възможност да влязат в Комсомола, автоматично бяха лишени от възможността за социално израстване. По онова време цялата страна знаеше наизуст призива на Ленин към комсомолците \"да се учат, да се учат, и пак да се учат\", но всъщност ставаше дума за обучение по комунизъм, за един масов конформизъм, който упорито проповядваше и главният вестник на организацията \"Комсомолска правда\".В историята на Съветския Съюз Комсомолът се прослави преди всичко със своите подвизи през войната и по-късно при усвояването на целините. Но в качеството си на една чисто съветска организация той по-скоро подпомагаше цялостното налагане на еднопартийната система и така се грижеше за процъфтяването на страната. С някаква мрачна последователност всички ръководители на Комсомола от 1920-те и 1930-те години станаха жертва на репресии или бяха разстреляни. По-нататък връзката между Комсомола и КГБ беше заздравена от такива апаратчици като Александър Шепилов и Владимир Семичастни, които успяха да оглавят първо Комсомола, а после и КГБ.Моето приемане в Комсомола в началото 1960-те години беше свързано с една лъжа. Тогава се увличах по романите на Ремарк и особено харесвах \"Трима другари\", но когато на изпита за приемане в Комсомола в училище ме попитаха за любимата ми книга, аз отговорих: \"Млада гвардия\" от Фадеев. Беше ми гадно, че излъгах, но докато крачех по московските улици, аз все току разлиствах новичката си членска книжка и изпитвах гордост, че вече съм възрастен. В един момент дори станах комсомолски секретар на нашия клас, но на комсомолските събрания вместо политинформация въртях плочи на Битълс и френски шансони. Бързо ме лишиха от комсомолската длъжност, а заради либералните ми възгледи директорът ме нарече \"фашист\". С това моята комсомолска кариера приключи веднъж завинаги.Инструмент за обогатяванеПрез последните години на съветската власт комсомолските началници на различни равнища - от секретарите на районни комитети до функционерите на ЦК на ВЛКСМ - превърнаха дейността си в инструмент за обогатяване и се отдадоха на един съвсем не комсомолски хедонизъм. Два месеца преди разпадането на Съветския Съюз Комсомолът беше разпуснат на своя извънреден 22 конгрес под звуците на песента \"Не се разделям с Комсомола\" - дори в мига на политическата си смърт тази организация се държа напълно нелепо. Впрочем, в постсъветските времена именно от редиците на комсомолските дейци произлязоха много от ръководителите на Елцинова, а после и на Путинова Русия. И тъкмо смесицата от комсомолски плам и тъга по изгубената свръхдържава породи особената хибридна идеология на днешна Русия. Казано накратко: Комсомолът умря, но въпреки това е жив.", "date": "2018.10.31", "title": "Историята без грим - истината за Комсомола "}
{"url": "https://news.bg/world/novozelandski-ucheni-otkriha-virus-porazyavasht-rakovite-kletki.html", "text": "Учени от университета в новозеландския град Отаго изследват вирус, който може да се окаже лекарство за болните от рак, съобщава изданието Otago Daily Times.Съобщава се, че вирусът атакува раковите клетки, без да засяга здравите.Изследователите са използвали електронен микроскоп с висока резолюция, за да проследят действието на антираковия вирус върху туморните клетки.Вирусът Seneca Valley (SVV) е един от основните научни проекти на лабораторията, ръководена от академичния директор на отдела за електронни микроскопски изследвания OMNI - Михнея Бостина, старши преподавател в департамента по микробиология и имунология.Д-р Бостина се надява, че резултатите от последното изследване ще доближат учените до прилагането на вируса в клиничната практика. Той обяснява различното действие на вируса SVV върху раковите клетки и върху подобни на тях протеини.\"Можем точно да видим как вирусът влиза в раковите клетки и не докосва останалите\" - подчертава изследователят.Наблюденията върху структурата му помагат на научния екип да установи коя част от вируса е съществена за свързването със съответния рецептор и коя не.\"Ако искаме да направим вируса по-ефикасен в борбата с рака, можем да запазим непокътната тази част, която взаимодейства с раковите клетки и да модифицираме останалата част, за да може вирусът да избяга от атаките на имунната система\", пояснява д-р Бостина.Съвместно с учени от Института за наука и технологии на японския остров Окинава, екипът от Отаго използва крио-електронен микроскоп, за да получи хиляди изображения на свързания с рецептора вирус, които да използва за да \"сглоби\" образ с висока резолюция на структурата.Рецепторът - протеин, наречен ANTXR1, е открит в туморните клетки, а неговият братовчед ANTXR2 се появява само в здравите.Вирусът не взаимодейства с протеина от здравите клетки, но проявява силен афинитет към ANTXR1. Способността на SVV да унищожава рака е доказана в клинични изпитания, но проблемът е, че човешкият организъм изработва имунитет срещу вируса в рамките на няколко седмици.Това налага необходимостта от неговото модифициране, за да се преодолее имунната защита.", "date": "2018.10.31", "title": "Новозеландски учени откриха вирус, поразяващ раковите клетки"}
{"url": "https://news.bg/world/mafiotskiyat-bos-ot-bostan-dzheyms-baldzhar-e-ubit-v-zatvora.html", "text": "Лидерът на ирландската мафия в Бостън от 70-те години Джеймс \"Уайти\" Бълджър е намерен мъртъв в килията си във федерален затвор в Западна Вирджиния, съобщи \"Асошиейтед прес\".Според информация на CNN, 89-годишният Бълджър е бил убит.През 70-те години на миналия век той стана известен като бос на ирландско-италианската криминална групировка \"Уинтър хил\", която действаше в Бостън. През 2011 г. бе след 16 години преследване. През 2013 г- съдът го призна за виновен по обвинения за рекет и 11 убийства. Бълджър получи две доживотни присъди и още една - за 5 години лишаване от свобода.През годините, през които е бил свързан с криминалните среди, той е действал и като информатор на ФБР.Бълджър е прототип на главните герои в няколко филма. Един от тях е \"Черната меса\" - екранизация по неговата биография с Джони Деп. В друга киноверсия на биографията му главната роля се изпълнява от Джак Никълсън, а режисьор е Мартин Скорсезе.", "date": "2018.10.31", "title": "Мафиотският бос от Бостън Джеймс Бълджър е убит в затвора"}
{"url": "https://news.bg/weather/slanchevo-i-vse-taka-toplo-za-sezona-s-promenliv-vyatar.html", "text": "Времето днес ще бъде по-динамично, но остава предимно слънчево и топло за сезона.През нощта облачността ще се разкъсва и намалява и небето постепенно ще се проясни.Вятърът първоначално ще бъде слаб, ориентиран от юг и югозапад. С напредването на деня ще се пренасочи от запад-северозапад и ще се засили до умерен, носейки по-хладен въздух над страната. С наближаването на вечерта той отново ще смени посоката си и ще духа от североизток.Минималните температури са предимно интервала 9-14 градуса, а максималните - между 22 и 27.", "date": "2018.10.31", "title": "Слънчево и все така топло за сезона, с променлив вятър"}
{"url": "https://news.bg/press/shefat-na-agentsiyata-za-balgarite-v-chuzhbina-veche-s-obvinenie-ban-se-otreche-ot-dogovora-s-meteorolozite-razsledvat-george-ivanov.html", "text": "Скандалът с българското гражданство е сред водещите теми на вестниците в сряда.\"Председателят на Агенцията за българите в чужбина Петър Харалампиев е обвинен като организатор на престъпна група за подкупи и други престъпления. Това е казал адвокатът му Николай Кокинов пред БНР. Междувременно стана ясно, че само на 4-ма от задържаните при спецакцията на Специализираната прокуратура и Антикорупционната комисия в Агенцията за българите в чужбина са повдигнати обвинения. Разследването е за организирана престъпна група за длъжностни и документни престъпления и корупция във връзка с издаването на докумeнти за български произход, а по него бяха задържани председателят и главния ѝ секретар Петър Харалампиев и Красимир Томов и още 20 души. Само на 4-ма от задържаните при акцията в Агенцията за българите в чужбина вчера над 20 души, са повдигнати обвинения. Повече информация за разследването, от спецпрокуратурата обещават да оповестят на сайта си по-късно. Работата по случая е след сигнал, че срещу пари служители на агенцията са осигурявали документ за български произход на хора, които нямат такъв. По неофициална информация срещу 5000 евро чужди граждани получавали удостоверение за български произход. Издавани са между 30-40 документа на седмица, което означава, че нерегламентираните суми седмично може да са достигали 200 000 евро.\" - в. \"Сега\".\"Схемите за търговия с българско гражданство са построени хитро, изнесени са от Агенцията за българите в чужбина, дадени са правомощия на преводачески агенции или на дружества на българи зад граница, които събират информация от документите на желаещите да получат българско гражданство и самите лица са принуждавани да се обръщат именно към тези агенции. Това каза пред БНТ председателят на Комисията за политиките за българите в чужбина Андон Дончев. Според него на Агенцията за българите в чужбина са предоставени твърде много права. Хората са насочвани съзнателно към тези агенции и така се разваля самия процес. Така те са давали пари на тези агенции, а получаването на гражданство е безвъзмездна процедура, добави той. Още в началото, когато поех поста, получавахме сигнали главно от граждани на Украйна, че не могат да си подадат документите към Агенцията за българите в чужбина, понеже системата е много сложна и създава много пречки. Свикахме заседания по темата и още тогава имахме съмнения, че има схеми. Те са построени преди 7-8 години, заяви Андон Дончев. Той обясни, че български произход се удостоверява по наличието на възходящ роднина, който има такъв произход. Андон Дончев, предс. на Комисията за политиките за българите в чужбина: В закона за българите, живеещи зад граница са описани кои документи са им необходими. Пробойните не са в закона, а са в това, че може би са предоставени твърде много права на Агенцията за българите, живеещи в чужбина. Първо правото тя да лицензира и да дава право на български дружества зад граница да издават удостоверение за това, че дадено лице има български произход. Те дават право на лица по техен критерий, на които те доверяват да издават удостоверение за български произход, като на практика тези лица мога да нямат такъв произход, да нямат никакъв документ, който да свидетелства за български произход. Но определено дружество, което е лицензирано от Агенцията за българите в чужбина, удостовери, че лицето има такъв произход, в агенцията на база този документ от дружеството, вече задължително му издават документ за български произход. Но документите се проверяват след това от ДАНС и МВР и ако на следващ етап се свърши добре работата рискът опасно лице да получи гражданство е минимизиран, бе категоричен Дончев.\" - в. \"Стандарт\".\"Нека съответните компетентни органи да си свършат работата по разследването в Държавната агенция за българите в чужбина, но наистина има проблеми в издаването на удостоверенията за български произход. Доказва го и фактът, че за времето от началото на мандата ни през май 2017 г. края на юни т.г. сме предложили на вицепрезидента на републиката да откаже издаването на гражданство на повече от 750 души поради различни причини - непълнота в документите, липса на достатъчно доказателства за произход, необоснованост, а някои от случаите - и доказани чрез криминалогична експертиза неверни документи. Това е и причината, поради която в момента работна група преосмисля и има за задача да предложи промени в Закона за българското гражданство в две главни направления. Първото е придобиване на българско гражданство по произход, където трябва да се прецизират разпоредбите на член 15 от закона, а втората група е свързана с възможността за придобиване на българско гражданство по натурализация чрез така наречените инвестиции. Имам уверението от Министерството на икономиката, че ще дадат становище, за да се види какъв е реалният ефект от тези инвестиции, разкриват ли се действителни работни места, има ли заетост, така, както е уредена до този момент в закона. Мисля, че до края на годината ще бъдем готови с всичките необходими процедури. Що се отнася до лицата, за които в различните информационни системи, в това число и в шенгенската, съществуват данни за извършени от тях нарушения, за същия този период от май 2017 г. до края на юни 2018 г., имаме предложени откази за 93 лица\". Това каза днес в Стара Загора министърът на правосъдието Цецка Цачева. Тя присъства на църковен ритуал, при който владиката Киприан освети първия в системата на местата за лишаване от свобода у нас параклис, предназначен за близките на затворниците, изграден с доброволен труд и средства на входа на Старозагорския затвор. Министър Цачева дари икона на Свети Иван Рилски и каза, че на всеки човек, нарушил закона, трябва да се даде втори шанс.\" - в. \"24 часа\".Новият обрат по спора между БАН и метеоролозите също е сред тематичните акценти.\"Ръководството на Българската академия на науките обяви на сайта си, че оттегля подписа си от споразумението с просветното министерство, според което Националният институт по метеорология и хидрология трябва да премине под шапката МОН. Причината е в текстове от преходните и заключителните разпоредби на проектозакона за държавен бюджет за 2019 г., които в академията смятат за противоконституционни и противозаконни. Става дума за параграфи 1 и 3, според които от 1 януари 2019 г. НИМХ от основно звено при БАН следва да се преобразува в юридическо лице, чийто ръководител е разпоредител с бюджет по бюджета на МОН. От тогава имуществото, архивът, както и всички права и задължения, включително и членствените правоотношения в национални, европейски и международни организации по метеорология и хидрология, и правото да обучава докторанти по акредитирани докторски програми преминават към него. Друг текст пък вменява на органите на управление на БАН да предприемат необходимите правни и фактически действия за изпълнението. Според ръководството на академията тези текстове са \"силно притеснителни и противоречат както на подписаното на 18 септември споразумение, така и на постигнатите с министъра договорки. В открито писмо до министър Красимир Вълчев БАН отбелязва, че те \"напълно обезсмислят продължителните усилия на ръководните органи на БАН - в отговор на апела на министър-председателя - да решат казуса \"Национален институт по метеорология и хидрология\" съгласно Закона за БАН и Устава на БАН\".\" - в. \"Сега\".\"От БАН заявяват в отворено писмо до министъра на образованието и науката, че се оттеглят от участието си в Споразумението за Националния институт по метеорология и хидрология. В отвореното писмо от БАН до министъра на образованието и науката се изразява мнение, че залегналите текстове в Преходните и заключителни разпоредби на Проектозакона за държавния бюджет за 2019 г. са силно притеснителни и противоречат както на подписаното на 18 септември 2018 г. Споразумение между Българската академия на науките, Националния институт по метеорология и хидрология, Националния браншов синдикат \"Висше образование и наука\" при КНСБ и Министерството на образованието и науката, така и на постигнатите с вас договорки, потвърдени от вас пред Общото събрание /ОС на БАН, предаде БТА. Параграфите з1(1), з3(1) и з6 от Преходните и заключителни разпоредби на Проектозакона за държавния бюджет за 2019 г. са противоконституционни и противозаконни и напълно обезсмислят продължителните усилия на ръководните органи на БАН - в отговор на апела на министър-председателя - да решат казуса \"Национален институт по метеорология и хидрология\", съгласно Закона за БАН и Устава на БАН. Това ни дава основание да оттеглим участието си от Споразумението, се заявява в отвореното писмо. В него от БАН призовават министър Красимир Вълчев да предприеме спешни действия за отпадане на параграфите з1(1), з3(1) и з6 от Преходните и заключителни разпоредби на Проектозакона за държавния бюджет за 2019 г.Писмото е от Общото събрание на БАН, от Управителния съвет на БАН, от ръководството на БАН и от Събранието на академиците и член-кореспондентите на БАН.\" - в. \"24 часа\".Всекидневниците съобщават също, че македонската прокуратура е започнала процедура срещу президента Георге Иванов.\"Македонската прокуратура образува досъдебно производство срещу президента Георге Иванов. Срещу него са внесени два сигнала от анонимни граждани - за нарушаване на Конституцията подари отказ да подпише закона за езиците и споразумението за името с Гърция, съобщи Макфакс. Иванов не подписа заповедта за влизане в сила на закона за езиците на основание, че той е в противоречие с Основния закон и със съвестта му. Президентът отказа да подпише и указа на Закона за ратифициране на окончателното споразумение за преодоляване на спора за името между Македония и Гърция, който парламентът гласува на 20 юни тази година, с обяснението, че не приема изменение на Основния закон с цел промяна на конституционното име на страната.\" - в. \"Труд\".Вестниците следят и случая с убийството в столичния кв. \"Надежда\".\"Мъжът, прострелял жена си в столичния кв. \"Надежда\", а по-късно и детето си, бил подал жалба за психически тормоз в края на миналата седмица. Преди убийството Викторио Александров и жена му имали два разговора в интернет. Това стана известно по време на съвместна пресконференция на СДВР и прокуратурата. В четвъртък миналата седмица е имал скандал с жена си и са се разделили, а на следващия ден той подал сигнал в полицията за психически тормоз. Преди това не са имали скандали. За по-голяма сигурност след раздялата бащата на младата жена спал при нея и детето през почивните дни. Извършителят на двойното убийство в София бил подал жалба за тормоз срещу жена си \"Вчера никой от съседите не е чул изстрели\", коментира директорът на СДВР Ивайло Иванов. Тялото на жената първи са открили родителите ѝ, които отишли да я потърсят, след като не успели да се свържат с нея по телефона. Разследващите изясняват мотивите за престъплението. След убийството мъжът избягал с детето и взел такси до изоставена постройка в Горни Богров. Александров заплашил шофьора и след това заявил, че ще се самоубие, но детето ще бъде оставено живо, дори добавил: \"Ще го оставя и вие ще го предадете на мои приятели.\"...\" - в. \"Дневник\".\"26-годишният Викторио Александров, който уби приятелката си и детето си и опита да се самоубие, е заплашил таксиметров шофьор по време на бягството си. Това стана ясно от съвместен брифинг на прокуратурата и СДВР по повод тежкото престъпление. Градският прокурор Емилия Русинова и шефът на столичните полицаи Ивайло Иванов разказаха пред репортери хронологията на трагедията. Александров и 23-годишната му приятелка живеели от година и половина заедно, като миналата седмица след скандал той се изнесъл и по-късно подал сигнал срещу нея за упражняване на психически тормоз. Заради опасения от неговите действия, бащата на младата жена спал при нея и детето през почивните дни. Вчера майката на жената не успяла да се свърже с нея и дошла до апартамента. Никой не й отворил и тя влязла с ключар. Там бил намерен трупа на приятелката на Александров, простреляна с два куршума. Детето го нямало. В 18:30 полицията получила сигнал за тежкото престъпление и веднага започнала операция по издирването на охранителя. Съдействал и бащата на мъжа. От камерите на входа станало ясно, че Викторио Александров е бил в жилището по обед. Съседите не са чули стрелба, подчерта Ивайло Иванов. В търсенето бил мобилизиран целият ресурс на СДВР, както и на отряда \"Кобра\" и специализираните полицейски сили. Предупредени били и служителите на граничните пунктове. Местонахождението на охранителя станало ясно след сигнал на таксиметров шофьор, който към 19 ч. качил мъжа и детето. Първоначално му било казано да кара от \"Хаджи Димитър\" към \"Надежда\", но след това Александров заплашил водача и му казал да се движи към Благоевград. По-късно променил решението си и поискал таксито да отиде до магазин на \"Ботевградско шосе\". В крайна сметка Александров слязъл от колата с дъщеря си в безлюдна местност край Долни Богров. Преди това той споделил с шофьора, че планира да се самоубие, но казал за детето \"ще го оставя и Вие ще го предадете на мои приятели\". В крайна сметка обаче бащата останал с малката. Полицаи със следово куче пристигнали на указаното от таксиметровия шофьор място. Около 23:30 часа се чули два изстрела и униформените веднага тръгнали към изоставена постройка от другата страна на пътя. Там било тежко раненото дете, което по-късно почина от раните си, и охранителят, който е имал само драскотина на главата. Намерено е оръжието на престъплението - законно притежаван пистолет. Все още не са ясни мотивите на Викторио Александров, чака се и експертиза на кръвната му проба за алкохол и дрога. От 5 г. е охранител, няма данни да е имал психически проблеми.\" - в. \"Стандарт\".", "date": "2018.10.31", "title": "Шефът на Агенцията за българите в чужбина вече с обвинение, БАН се отрече от договора с метеоролозите, разследват Георге Иванов…"}
{"url": "https://news.bg/world/parkar-se-doblizhi-na-rekordno-razstoyanie-do-slantseto.html", "text": "Космическата сонда \"Паркър\" се доближи на рекордно близко разстояние до Слънцето, достигано от човешко творение, съобщи американската космическа агенция NASA.На 29 октомври апаратът се доближи на 26.55 милиона мили от нашата звезда.Предишният рекорд принадлежеше на американско-германския проект \"Хелиос 2\", той е поставен през април 1976 г.При следващите си обиколки \"Паркър\" ще подобрява собствените си рекорди - целта на мисията е да постигне максимално приближаване, за да събере данни за процесите на нашето Слънце. През 2024 г. сондата ще се доближи на 3.83 милиона мили от Слънцето.Очаква се тя да подобри и рекорда за хелиоцентрична скорост. Сегашният е 153.454 мили в час и принадлежи на \"Хелиос 2\" - от април 1976. Всъщност и този рекорд ще бъде подобряван многократно, тъй като движението на \"Паркър\" се ускорява.Учените се надяват с тази мисия да разбулят някои от тайните на нашата звезда. Една от мистериите е защо температурата в горната част на слънчевата атмосфера е многократно по-гореща от тази на повърхността. ", "date": "2018.10.31", "title": "„Паркър“ се доближи на рекордно разстояние до Слънцето  "}
{"url": "https://news.bg/int-politics/malar-poiska-fbr-da-razsledva-porachkova-kampaniya-za-diskreditiraneto-mu.html", "text": "Екипът на спецпрокурора по руската намеса в американските избори Робърт Мълър поиска ФБР да разследва данни за поръчкова кампания, целяща дискредитирането на Мълър, съобщават американските медии.Появиха се информации за опити да бъдат подкупвани жени, за да обвинят спецпрокурора в сексуален тормоз.\"Когато през миналата седмица разбрахме, че на редица жени вероятно са предлагани пари, за да отправят лъжливи обвинения срещу спецпрокурора, незабавно предадохме на ФБР делото за разследване\", коментира Питър Кар, говорител на Мълър.По-рано в изданието \"The Hill\" и в други медии беше публикуван разказ на жена, работила преди години заедно с Мълър, която свидетелства, че са й предложили 20 хиляди долара, за да го набеди в сексуален тормоз.Засега няма официална информация от ФБР по случая.", "date": "2018.10.31", "title": "Мълър поиска ФБР да разследва поръчкова кампания за дискредитирането му"}
{"url": "https://news.bg/regions/spirat-metroto-za-serdika-i-stadion-vasil-levski-v-pochivnite-dni.html", "text": "На 3 и 4 ноември, събота и неделя, тунелопробивната машина ще изгражда тунела под действащите тунели на Линия 1.В тази връзка е бъде създадена временна организация на движение на метровлаковете, която предвижда да бъде спряно движението на влаковете на метрото между метростанция \"Сердика\" и метростанция \"Стадион \"Васил Левски\". В участъка е организирана заместваща автобусна линия.Днес кметът на София Йорданка Фандъкова инспектира проекта за разширение на третия лъч на метрото.В момента се изграждат два етапа на третата линия на метрото в София \"Бул.Владимир Вазов - Орлов мост - НДК - ж.к.Красно село - ж.к.Овча купел\", с дължина 12 км и 12 метростанции. Изградени са над 4 км от двупътния тунел на метрото.", "date": "2018.10.31", "title": "Спират метрото за \"Сердика\" и стадион \"Васил Левски\" в почивните дни"}
{"url": "https://news.bg/int-politics/dvoyno-poveche-britantsi-iskat-irlandsko-grazhdanstvo-zaradi-brekzit.html", "text": "Броят на британците, кандидатстващи за ирландски паспорти, се е увеличил почти двойно след референдума за Брекзит, съобщава Би Би Си.За ирландско гражданство могат да претендират граждани на Великобритания, които имат родители или баби и дядовци, родени в Ирландия.През 2015 г. - преди Брекзит, към Дъблин са били подадени малко над 46 хиляди искания за гражданство от британци, включително от граждани на Северна Ирландия. За миналата година те са 81 хиляди. От 2016 г. досега молбите са над 176 хиляди.Подаването на документи за ирландски паспорт с 10-годишна давност струва 80 британски лири.", "date": "2018.10.31", "title": "Двойно повече британци искат ирландско гражданство заради Брекзит"}
{"url": "https://news.bg/world/phenyan-mozhe-da-dopusne-mezhdunarodni-inspektori-na-poligona-pungeri.html", "text": "Северна Корея може да допусне международни инспектори на полигона \"Пунгери\" в североизточната част на страната, съобщи агенция Yonhap с позоваване на южнокорейското разузнаване.Според уверенията на Пхенян, демонтажът на полигона трябва да е приключил на 24 май.При ликвидирането на обекта беше позволено единствено присъствието на чуждестранни журналисти. Властите не допуснаха проверка от служители на Международната агенция за атомна енергия, което породи съмнения за истинността на уверенията на Пхенян.Поначало имаше съмнения, че готовността на Северна Корея да унищожи полигона е жест на добра воля. Китайски геолози заявиха, че обектът без друго е претърпял сериозни повреди при подземни ядрени опити и е негоден аз експлоатация. Експертите допуснаха също, че нивото на радиацията в района е твърде високо, за може да се работи там.", "date": "2018.10.31", "title": "Пхенян може да допусне международни инспектори на полигона „Пунгери\""}
{"url": "https://news.bg/int-politics/avstriya-vaznameryava-da-se-ottegli-ot-migratsionniya-pakt-na-oon.html", "text": "Австрия може да последва Съединените щати и Унгария и да се оттегли от споразумението на ООН по въпросите за миграцията, позовавайки се на загриженост за суверенитета си и потенциални ограничения на свободата на собствените им действия, съобщава \"Ройтерс\".Глобалният договор за безопасна, нормална и редовна миграция е одобрен през юли от всичките 193 държави-членки на ООН, с изключение на .Правителството на Унгария и премиера Виктор Орбан заяви, че няма да подпише окончателния документ на церемония през декември. Полша, която също се сблъска с Брюксел като се противопостави на националните квоти за търсещите убежище, обмисля да предприеме същата стъпка.\"Ние разглеждаме някои от точките в това споразумение много критично. Следователно ще направим всичко, за да запазим суверенитета на нашата страна и да гарантираме, че ние като Република Австрия можем да решим сами по въпросите на миграцията\", заяви канцлер Себастиан Курц.Курц и неговия зам.-канцлер, лидерът на партията на свободата Хайнц-Кристиан Страш не коментират, кои конкретно са техните притеснения, освен това, че те засягат страни, които приемат мигранти.\"Ние сме в тесен контакт със страни като Швейцария и ние в правителството ще определим конкретен ход на действие през следващите седмици\", обясни Курц и добави, че Дания е друга държава със сходни притеснения.Швейцарското правителство обаче заяви днес, че собственият им анализ е установил, че пактът на ООН \"съответства на интересите на Швейцария в областта на миграцията\".Австрия проучва до колко споразумението е задължително. ", "date": "2018.10.31", "title": "Австрия възнамерява да се оттегли от миграционния пакт на ООН"}
{"url": "https://news.bg/crime/psihiatar-vidya-revnostna-paranoya-v-ubietsa-ot-kvartal-nadezhda.html", "text": " в София е била \"свита, притеснена и потисната\" в присъствието на Викторио Александров, задържан за убийството, коментира пред НоваТВ приятел на жертвата. Според психиатъра д-р Веселин Герев, при това убийство става въпрос за ревностна параноя.При такава параноя има изкривяване на мисленето, може дори да реши, че това дете не е от него, коментира Герев и последвалото убийство на детето.  \"Може би е имал доста колебания, но психопатският момент е надделял, психопатът постига крайните цели на всяка цена. Убиецът е бил под постоянно напрежение, а детският плач е един от най-големите дразнители. Именно тогава човек не може да си овладее волята\", обясни психиатърът.Убийствата се случват седмица, след като Дарина и Викторио се разделят и той се изнася от семейното жилище. Има информация, че мъжът подал жалба в полицията за психически тормоз от страна на Дарина, но нейните родители коментира, че младата жена е пуснала жалба.Родителите й обясняват, че тя се е страхувала да спи сама през последните няколко нощи, настоявали да отиде при тях, но тя ги уверява, че е добре и ще се пази, съобщава семеен приятел. Извършителят \"не трябва да излиза от затвора, така като Дари и дъщеричката й няма да излязат от гроба\", допълва той.Викторио Александров изглеждал нормален, \"по пътя си говорихме приятелски\", но когато блоковете свършват, той се променя, \"усетих удар в тила и зареди пистолета, вика: \"Ако искаш да живееш, прави това, което ти казвам\", коментира пред БТВ таксиметровият шофьор, който е возил задържания за убийството и дъщеричката му. \"В първия момент не се изплаших. Мислех, че е някой обикновен наркоман и боклук, който няма пари да си плати\", но после Александров става по-нормален и започва да разказва, \"че жена му е убила другото им дете и той иска да се самоубие. Каза ми, че тя се е побъркала, държана е в лудница\", допълва шофьорът.Викторио искал таксито да отиде на \"най-големия мост\", за да се хвърли, а дето щял да остави на шофьора, \"ти ще го закараш в най-близкото районно\".Шофьорът се свързва с диспечери и разбира, че е возил човек, който се издирва за убийство, \"след като разбрах нещата ми стана съвестно, че съм могъл да спася детето, но не съм знаел предисловието на това\", коментира таксиметровият шофьор.", "date": "2018.10.31", "title": "Психиатър видя ревностна параноя в убиеца от квартал \"Надежда\""}
{"url": "https://news.bg/press/v-agentsiyata-za-balgarite-v-chuzhbina-zabavili-20-000-prepiski-deteubietsat-minal-psihotest-prez-2014-g-zaradi-pistoleta-si-1.html", "text": "Разследване. \"Сега\":В Агенцията за българите в чужбина забавили 20 000 препискиДържавната агенция за българите в чужбина имала 20 000 забавени преписки за около година. Подробности от проверката на спецпрокуратурата в Държавната агенция за българите в чужбина (ДАБЧ) изнесоха зам.-главният прокурор Иван Гешев, наблюдаващият прокурор Ангел Кънев и шефът и зам.шефът на антикорупционната комисия Пламен Георгиев и Антон Славчев. Става дума не за търговия с българско гражданство, а само за един сегмент от процедурата - получаването на удостоверение за български произход от ДАБЧ. Много от хората, които са го получили чрез посредническата схема, имали право на него, но давали парите, за да ускорят процедурата. Гешев нарече това \"престъпление срещу българщината\".Той посочи, че в Кюстендил са открити \"цели бидони с документи\", като по тях има още много работа.  Екстрадиция. \"Дума\":САЩ се отказаха да искат екстрадицията на Желяз Андреев САЩ не искат повече България да екстрадира Желяз Андреев, съобщи вчера премиерът Бойко Борисов на брифинг в Министерския съвет. Той обяви новината преди началото на правителственото заседание в присъствието на 29-годишния българин.Припомняме, че по искане на прокуратурата в Маями, Флорида, Желяз бе арестуван по Великден в Добрич, където живеят родителите му. Младият мъж остана в ареста около две седмици. Обвинен е, че като служител в кол център на американска фирма в София е нарушил ембаргото за търговия със Сирия. Разследването във Флорида е и срещу други 4 българи, работили в същата компания.Борисов благодари вчера на всички представители на българските и американски власти, допринесли за справедливата развръзка, като изтъкна, че разговорът му с правосъдния министър на САЩ преминал в \"в една изключително сложна ситуация\".  Трагедия. \"24 часа\":Детеубиецът минал психотест през 2014 г. заради пистолета сиПистолетът \"Смит енд Уесън\" на двойния убиец Викторио Александров е само едно от 75 000-те оръжия, регистрирани в София. Те са собственост на 41 000 граждани и фирми.След трагичното убийство на бебето Никол от собствения му баща, който малко преди това застреля и майката, много хора задават въпроса как е възможно човек с психиката на Викторио Александров да притежава оръжие.26-годишният мъж купува пистолета през 2014 г. Тогава започва работа в голяма фирма за сигнално-охранителна дейност. Той се е явил на психотест, извадил си е свидетелство за чисто съдебно минало и куп други документи. Одобрен е за работа като охранител, но докато е на смяна, не е имал право да ползва личния си пистолет. През 2019 г. е трябвало да поднови разрешителното си за оръжие, чийто срок е 5 г. Тогава освен за чисто съдебно минало е трябвало да представи документ, че не страда от психическо заболяване.Документът е същият като първоначалния. Скандал. \"Монитор\":БАН спешно закрива НИМХ Българската академия на науките (БАН) е предприела действия за спешно закриване на Националния институт по метеорология и хидрология (НИМХ). Това стана ясно ден след като от БАН обявиха, че \"късат\" споразумението с НИМХ и МОН за прехвърлянето на института, защото не са съгласни с текстове в проектобюджета за догодина.На 26 октомври синоптиците получили писмо, че на Общото събрание на БАН е взето решение за закриването на метеорологичната служба, съобщи вчера бившият шеф на института проф. Христомир Брънзов. \"Това означава, че няма да има не само прогноза но и осигуряването на държавата с възможност за превантивни действия при бедствия от хидрометеорологичен характер\", коментира пред \"Монитор\" той. Министърът на образованието и науката Красимир Вълчев пък обвини БАН в преднамерени действия, които целят да осуетят безпроблемното излизане на НИМХ.", "date": "2018.10.31", "title": "В Агенцията за българите в чужбина забавили 20 000 преписки; Детеубиецът минал психотест през 2014 г. заради пистолета си"}
{"url": "https://news.bg/disasters/25-zaginali-pri-razbivaneto-na-voenen-helikopter-v-afganistan.html", "text": "Всички 25 души на борда на афганистански военен хеликоптер са загинали, след като машината се е разбила в провинция Фарах, потвърдиха местните власти, цитирани от световните осведомителни агенции.Хеликоптерът е превозвал членове на управителното тяло на провинция Фарах и служители на военния корпус Зафар. Сред жертвите са Фарид Бахтавар, ръководител на провинциалния съвет на Фарах, и Нематулах Халил, заместник-командир на военния корпус Зафар.Говорителят на военния корпус уточни, че инцидентът е станал, след като хеликоптерът, който е летял до друг военен хеликоптер, се е разбил в планина. Причините за катастрофата засега не са известни.Катастрофите с хеликоптери са чести в Афганистан. Само през септември се разбиха два хеликоптера, като при едната катастрофа загинаха петима души, а при другата - 12 души.  ", "date": "2018.10.31", "title": "25 загинали при разбиването на военен хеликоптер в Афганистан"}
{"url": "https://news.bg/regions/mazh-zagina-pri-pozhar-v-haskovo.html", "text": "Мъж загина при пожар в Хасково, съобщиха от Областната дирекция на МВР.Малко след полунощ е получен сигнал за избухнал пожар южно от портала на завод \"Родина\" в Хасково. Пламъците са обхванали построена с подръчни материали постройка. При гасенето пожарникарите са открили труп на мъж, който е откаран за аутопсия в съдебна медицина. Самоличността на жертвата все още не е установена.Работата по случая продължава.", "date": "2018.10.31", "title": "Мъж загина при пожар в Хасково"}
{"url": "https://news.bg/regions/uchenitsi-i-studenti-vlizat-bezplatno-na-kontsertite-na-sofiyskata-filharmoniya.html", "text": "Ученици и студенти влизат безплатно на концертите на Софийската филхармония. Инициативата е по повод 1 ноември - Деня на народните будители, но младежите ще могат да се възползват от безплатните билети до края на календарната година.Всеки ученик или студент може да получи специален пропуск за ноемврийските и декемврийските концерти от юбилейния афиш на Филхармонията срещу представен документ на касата на зала \"България\". Това ще е възможно два часа преди началото на съответния концерт, в случай че има свободни места.Сред имената, на чиито концерти младежите ще могат да се насладят, са звезди като световноизвестните диригенти Антони Вит, Йорма Панула, Юка-Пека Сарасте, Найден Тодоров, Шарл Дютоа, клавирните вируози Людмил Ангелов, Аглика Генова, Любен Димитров и Борислава Танева, оперната прима Александрина Пендачанска и виолистката Табеа Цимерман.Кампанията е валидна до 31-ви декември включително само за концерти в зала \"България\". Тя не включва концертите от образователната програма на Софийската филхармония \"Фортисимо фамилия\".", "date": "2018.10.31", "title": "Ученици и студенти влизат безплатно на концертите на Софийската филхармония"}
{"url": "https://news.bg/politics/sasht-ne-iskat-poveche-ekstraditsiya-za-zhelyaz-andreev.html", "text": "САЩ не искат повече България да екстрадира, Желяз Андреев, коментира премиерът Бойко Борисов на брифинг в Министерски съвет, съобщава БНТ.Борисов благодари на главния прокурор, на правосъдния министър, на външния министър, на посланика. Два часа е продължил разговорът с министъра на правосъдието на САЩ, в една изключително сложна ситуация, добави премиерът.Поддържането на това искане е безпредметно по причини, посочени в писмо от 28 август от Министерството на правосъдието и Офиса на главния прокурор към Департамента на правосъдието на САЩ. Едно неприятно за всички събитие е предотвратено, обясни Борисов.Желяз Андреев благодари на правителството. Работи се за сваляне на червената бюлетина, с която той е издирван.29-годишният българин  от родната полиция след искане на прокуратурата в Маями, САЩ, по обвинение, че е нарушил ембаргото за търговия със Сирия. Разследването по случая, което тече в щата Флорида, е и срещу други 4 българи, работили в сферата на аутсорсинга. Властите в , за да се изправи пред съда.На 11 април, правосъдният министър Цецка Цачева заяви, че по силата на договора за екстрадиция между България и САЩ, . Малко след това Окръжната прокуратура в Добрич поиска мъжът да бъде .Окръжният съд в Добрич обаче .Междувременно стана ясно, че докато Желяз е бил в ареста, на него му е .На 12 април, четвъртък, бе разпространена информация, че властите  - колега на Желяз Андреев.Случаят бързо се разчу и предизвика силна обществена реакция в защита на българина. Организираха се , както и . Всичките граждански инициативи са под наслов \"Да спрем екстрадирането на Желяз Андреев!\"Премиерът Бойко Борисов не закъсня и разпореди на . Малко след това външният ни министър Екатерина Захариева покани на среща американския посланик в България Ерик Рубин. Посланикът ни в САЩ Тихомир Стойчев също поиска спешно да бъде приет от заместник държавния секретар за Европа Матю Палмър за изясняване на исканията на американската страна.Няколко часа по-късно стана ясно, че от .Във връзка с казуса главният прокурор Сотир Цацаров свика извънреден брифинг, на който заяви, че лично е наредил . Цацаров допълни, че от една страна България е длъжна да изпълни международния договор. В случая обаче били налице действия, които могат да доведат до необосновано засягане на правата на българските граждани.Малко след това темата коментира и . Тя също ще обсъди казуса с посланика на САЩ у нас Ерик Рубин.", "date": "2018.10.31", "title": "САЩ не искат повече екстрадиция за Желяз Андреев "}
{"url": "https://news.bg/bulgaria/poveche-sredstva-za-nauka-prez-2017-no-uchenite-napuskat.html", "text": "През 2017 г. са отпуснати повече средства за научноизследователска и развойна дейност, но броят на работещите в сектора е намалял.Научноизследователската и развойна дейност (НИРД) включва всяка работа, насочена към развитието на знанията, включително тези за човека, културата и обществото, както и за разработването на нови приложения на наличните знания.По предварителни данни през 2017 г. разходите за НИРД са 760.2 млн. лв. Това е с 3.5% повече в сравнение с предходната година.С този вид дейност обаче са се занимавали едва 23 290 души, което е със 7.1% по-малко в сравнение с предходната година. От тях 47.9 % са били жени.Броят на изследователите също е намалял - 15 094 души, което е с 5.7% по-малко спрямо 2016 г.През 2017 г. основната част от разходите за НИРД е била насочена към сектор \"Предприятия\" - 70.3% . Следва сектор \"Държавно управление\" с общ дял 23.2%.Направените разходи за наука от висшите училища и университетските болници възлизат едва на 5.7%, а най-малко са похарчили нетърговските организации - 0.8 %.През изминалата година най-много средства за НИРД са отпуснати от сектор \"Предприятия\" - 43.2%, което е с 2.6% повече от 2016 г. Финансирането от страна на държавата или от чужбина нараства спрямо предходната година, но е значително по-ограничено в дългосрочен план. Ако през 2013 г. държавните средства са възлизали на 31.7%, то през 2017 г. техният дял е едва 24.4%. Аналогичен е случаят с финансирането от чуждестранни източници. През 2017 г. то възлиза на 32.2% за разлика от 2013 г., когато чужбина е била основният източник на средства с 48.3%.По отношение на текущите разходи за НИРД данните са аналогични с тези от предходната година. Най-много средства са насочени към приложните научни изследвания - 62.1% (429.3 млн. лв.), следвани от експерименталните разработки и фундаменталните изследвания - съответно 26.9% (185.7 млн. лв.) и 11.0% (76.5 млн. лв.)Както и през 2016 г., основната част от научния персонал е съсредоточен във фирмите и научните институти от сектор \"Предприятия\" - 46.1% от общия персонал, или 10 735 души. В организациите и институциите от сектор \"Държавно управление\" с научна дейност се занимават 7 990 души (34.3%), а в сектор \"Висше образование\" броят им е 4 414 (19.0%.).По отношение на степента на образование, през 2017 г. броят на заетите лица висшисти е нараснал - от 83.6% през 2016 г. на 83.8% през 2017 г.", "date": "2018.10.31", "title": "Повече средства за наука през 2017, но учените напускат"}
{"url": "https://news.bg/int-politics/noviyat-prezident-na-braziliya-zastrashava-tropicheskite-gori-na-amazoniya.html", "text": " Жаир Болсонару ще обедини министерствата на земеделието и околната среда, обяви негов съветник, като според критици този ход би могъл да застраши тропическите гори на Амазония, съобщава Би Би Си.Бъдещият началник на кабинета на Болсонару - Оникс Лоренцони, обяви новото \"суперминистерство\", след като започнаха да се появяват подробности за новата администрация.Спорният нов държавен ръководител на Бразилия е подкрепян от лобито на агробизнеса.Бивш министър на околната среда написа в \"Туитър\", че мярката е \"трагична\".\"Това катастрофално решение ще причини сериозни щети на Бразилия и ще предаде на потребителите в чужбина идеята, че целият бразилски агробизнес ще оцелее благодарение на унищожаването на горите\", подчерта Марина Силва.По-рано новоизбраният вицепрезидент Хамилтън Мурао отхвърли опасенията на природозащитниците относно развитието в Амазония, изтъквайки, че правителството ще действа отговорно, управлявайки разпространението на земеделието в региона.В Амазония се намират най-големите тропически гори в света и е дом на растителни и животински видове, които все още биват откривани от учените.Повечето от милионите квадратни километри на Амазония се намират на територията на Бразилия, където съгласно законодателство, датиращо от 1965 г., собствениците на земя трябва да запазят процент от терените си залесени. Този процент варира от 20 на сто в някои части на страната до 80 на сто в Амазония.Ала в Бразилия се разрази дебат във връзка с често противоречащите нужди от опазване на околната среда и икономическото развитие.По-рано тази година Върховният съд потвърди значителни промени в законите, които според природозащитниците ще направят незаконното обезлесяване приемливо.63-годишният Болсонару намекна, че Бразилия би могла да се оттегли от Парижкото споразумение за климатичните промени от 2015 г., в което участват всички страни по света и от което американският президент Доналд Тръмп обяви, че ще изтегли САЩ. Според Болсонару изискванията на Парижкото споразумение щели да компрометират суверенитета на Бразилия над Амазония. Болсонару е наричан \"Тръмп на тропиците\".В навечерието на изборите той предложи обединяването на министерствата на земеделието и околната среда, посочвайки: \"Нека бъда ясен: бъдещото министерство ще дойде от производствения сектор. Няма да водим повече битки за това.\"Предупреден от екоактивисти, че подобна мярка би подкопала контрола на министерството на околната среда върху търговския сектор, той смекчи тона, посочвайки, че е \"отворен за преговори по този въпрос\".", "date": "2018.10.31", "title": "Новият президент на Бразилия застрашава тропическите гори на Амазония"}
{"url": "https://news.bg/regions/39-hil-kokoshki-nosachki-sa-zasegnati-ot-ognishte-na-ptichi-grip-v-plovdivsko.html", "text": "39 хил. кокошки-носачки са засегнати от огнище на птичи грип във ферма в пловдивското село Богданица.\"Вече е започнало унищожаването им, като е констатиран и голям процент смъртност. Инспекторите проверяват движението на яйцата на кокошките, засегнати от инфлуенцата, като ще бъдат изтеглени всички количества яйца от тези кокошки, които са от 21 дни назад\", коментира пред \"Фокус\" д-р Камен Янков, директор на Областната дирекция по безопасност на храните.Съгласно изискванията за недопускане на разпространяването на заболяването, унищожените птици ще бъдат загробени. Собствениците ще бъдат обезщетени, подготвя се и дезинфекция на помещенията, където са отглеждани кокошките.Три километра е предпазната зона и в нея влизат селата Богданица, Ахматово и Селци от община Садово. В наблюдаваната 10-километрова зона са 8 населени места от Садово, 5 от Асеновград и две от Първомай.Забранява се търговията с птици и яйца за разплод.", "date": "2018.10.31", "title": "39 хил. кокошки-носачки са засегнати от огнище на птичи грип в пловдивско"}
{"url": "https://news.bg/crime/bidoni-s-dokumenti-i-20-000-zabaveni-prepiski-otkrili-v-dabch.html", "text": "Държавната агенция за българите в чужбина имала 20 000 забавени преписки за около година.Подробности от проверката на спецпрокуратурата в Държавната агенция за българите в чужбина (ДАБЧ) изнесе на брифинг зам.-главният прокурор Иван Гешев.Той посочи, че в Кюстендил са открити \"цели бидони с документи\", като по тях има още много работа. Над 50 адреса са претърсени в страната, открити са множество доказателства, преписки и удостоверения.Освен задържания председател на агенцията Петър Харалампиев и главния секретар, в ареста са и двама посредници - сръбски и български граждани.Днес предстои да бъде внесено искане за мярка за неотклонение на трима от обвиняемите.\"Четвъртия обвиняем е дама, на която е повдигната мярка за неотклонение \"парична гаранция\", защото здравословното състояние не й позволява да участва в съдебния процес, обясни зам.-главния прокурор.Гешев отказа да назове имена, докато все още тече разследването. В следващите няколко дни всички документи, постъпили в прокуратурата ще се аназират.Той отказа да коментира каквото и да било, свързано с , защото щял да влезе в полезрението на политиката.\"Няма внесена информация от президентството\", посочи обаче Гешев.Наблюдаващият прокурор по случая Ангел Кънев посочи, че разследването е започнало през юли месец миналата година, а самата операция е започната по сигнал на МВР, че Агенцията е издавала документи за български произход неправомерно.Цената на един такъв документ е била 5000-8000 евро и са издавани по 30-40 такива документа седмично основно на граждани от Украйна и Молдова. Парите от подкупите са се давали директно в Агенцията. Припомняме, че по-рано днес президентът Румен Радев обяви, че са  и те са били предадени в прокуратурата. Той отказа да коментира какви са били те с аргумент, че тече следствие.В понеделник рано сутрин  по разследване на схеми за продажба на българско гражданство. Първоначално бяха арестувани над 20 служители на агенцията, обвинения , включително и на председателя на , който е от .", "date": "2018.10.31", "title": "Бидони с документи и 20 000 забавени преписки открили в ДАБЧ"}
{"url": "https://news.bg/education/ban-prashta-byudzheta-v-konstitutsionniya-sad.html", "text": "Българска академия на науките ще настоява за промяна в Закона за Бюджет 2019 г.Това стана ясно на конференция по повод внесения за разглеждане в НС проектобюджет и в частност текстовете, които се отнасят за БАН.Според ръководството на Академията, параграфите са юридическо недоразумение.Председателят на Общото събрание на БАН проф. Славчева подчерта, че проблемите произтичат от финансовата страна и от загубата на доверие между ръководните органи на БАН, учените и държавата в лицето на НС и правителството.Казусът с НИМХ е първият такъв в историята на БАН.Общото събрание на БАН, управителният съвет и събранието на академиците и член-кореспондентите са провели съвместно заседание, което е завършило с категорична обща позиция и писмо до министър-председателя Борисов и съответните ресорни министри.Изразихме своята огромна изненада, своето силно огорчение от това, че постигнати договорености, писмени и устно изразени, бяха грубо нарушени\", заяви проф. Славчева.По думите й, параграфи от преходните и заключителните разпоредби от Закона за държавния бюджет са противозаконни и нарушаващи автономията на БАН.В параграф 1 от преходните и заключителните разпоредби пише, че Институтът по метеорология и хидрология излиза от БАН, а в 3 параграф, че архивите и имуществото преминава към МОН.\"Доверието, което беше изградено с много усилия, беше разрушено\", коментира проф. Славчева.\"Отделянето на НИМХ трябваше да стане според нашите правила, а не със законови разпоредби и нормативни актове. Не могат да го направят със Закона за държавния бюджет\", уточни акад. Ревалски.В подписаното споразумение заедно с Профсъюза към КНСБ и министъра на образованието пише, че тези въпроси ще се решат на Общо събрание.Славчева подчерта и че се обмисля дори и Конституционният съд да бъде сезиран. Изпратени са писма и до председателя на НС Цвета Караянчева и парламентарната правна комисия.Акад. Ревалски подчерта, че БАН е провела няколко срещи с Борисов и министъра на образованието и науката Красимир Вълчев във връзка с начина на финансиране.Предоставени са допълнителни 15 млн. лв., които съществено подпомагат бюджета.\"Имаше договорености да се определи минимален състав от БАН и да се приемат принципи, според които възнагражденията да са обвързани със средната работна заплата\", коментира академикът.\"Ние направихме от наша страна редица отстъпки с цел НИМХ да остане в структурата на БАН\", изтъкна той.Ревалски припомни и апелът на Борисов правителството да не се намесва, а да бъде постигнат консенсус съгласно правилата на Академията. Основната цел е да няма механично вадене на институт заедно с хората и с имуществото.Въпросите ще бъдат предложени за разискване на Общо събрание, отбеляза академик Ревалски.\"Имаме желание този казус да бъде решен, защото продължава вече 5 месеца\", посочи той.Учените, според него, са хора, които се занимават с наука и не искат да принадлежат към бюрократична организация. В желанието си БАН да запази научната тематика в областта на климата, атмосферата и водите, бе взето решение за създаване на ново научно звено, без да се запазва името НИМХ.Институтът, който ще бъде извън рамките на Академията, трябва да бъде член на международните организации, от които се получават бази данни.\"Тогава стартирахме процедурата по създаване на звеното и следващото, което разглеждахме, е в споразумението между НИМХ, БАН, министър Красимир Вълчев и синдикати.\" обясни Ревалски. БАН гарантира безпрепятствената работа на НИМХ до отделянето на Института, а Общото събрание предоставя за срок от 4 години цялото имущество, което се използва за оперативна дейност, а за научната дейност се създава работна група, което ще прецени как научната структура да бъде поделена.\"Нашата отговорност е до края на годината всичките ангажименти да бъдат изпълнени, така че от 1 януари НИМХ да има отделен бюджет с принципал МОН\", припомниха от БАН.Разпределението на бюджета не може да стане с едно общо събрание, затова и поставеният в споразумението от септември срок е от 4 години.До момента от министъра на образованието и науката няма отговор по казуса.От БАН увериха, че спазват стриктно всички процедури.В проектобюджета е намалена субсидията от 98 на 94,112 млн. лева. За частта възнаграждение БАН получава 10% увеличение.\"Успяхме да убедим министерски съвет, когато през 2008 бюджетът беше свит с 40%, оттогава получаваме добавки, свързани с минимална заплата и въпреки това сме системно недофинансирани\", коментира акад. Ревалски.\"По отношение на учените ми се искаше да има приоритетно финансиране\", заяви акад. Ревалски. Ако останат колеги в БАН от НИМХ, ще се определи отделен бюджет съвместно с министър Вълчев, отбеляза академикът.Като крайни мерки за отпадане на спорните параграфи от БАН заплашват и с по-остри форми на протест, включително улични протести и събрания на открито.", "date": "2018.10.31", "title": "БАН праща бюджета в Конституционния съд"}
{"url": "https://news.bg/int-politics/germanskata-industriya-pritesnena-che-kitay-preoformya-globalniya-red.html", "text": "Германските фирми трябва да намалят зависимостта си от китайския пазар, според водеща индустриална група в стратегически документ, който подчертава нарастващата загриженост за икономическия модел на Пекин, според проект предоставен на \"Ройтерс\".Документът съдържа 25 страници за позицията към Китай от страна на Федерацията на германските индустрии - BDI, който ще бъде публикуван през януари и твърдят, че отдавна обещаното отваряне на китайския пазар едва ли ще се случи.Изразяват загриженост за нарастващия контрол на комунистическата партия върху обществото и икономиката.Озаглавен \"Партньор и системен конкурент - как да се справим с китайския държавен икономически модел?\", докалдът ясно показва, че фирмите не могат да си позволят да обърнат гръб на Китай.Но докладът ги приканва да преосмислят присъствието си там, като същевременно предлага многобройни препоръки за германското правителство и Европейския съюз.BDI е основната група за бизнес лоби в Германия и въпреки че нейните предложения не винаги се превеждат директно в политиката, те имат значителна тежест.Докато BDI ясно заявява, че няма интерес към \"ограбване\" в Китай, тя твърди, че Китай има намерение да преоформя либералния глобален ред, който носи благополучие на Германия.\"Въпреки привлекателността на китайския пазар, ще бъде все по-важно компаниите да разгледат внимателно рисковете от ангажимента си в Китай и да сведат до минимум зависимостта си чрез разнообразяване на веригите за доставки, производствените обекти и пазарите за продажби\", пише в документа.Понастоящем текстът се редактира от членове на BDI и може да се промени преди да бъде официално публикуван.Двустранната търговия между Германия и Китай достигна рекордните 188 милиарда евро миналата година. Големите германски фирми, особено автомобилните производители като Volkswagen, Daimler и BMW, зависят в голяма степен от бързо разрастващия се китайски пазар.Докато тяхното присъствие някога се смяташе за сила, сега немските политици и индустрия са притеснени, тъй като Пекин упражнява контрол върху икономиката под президентството Си Дзинпин.Скептицизмът нараства въпреки неотдавнашните стъпки от страна на Китай за отваряне на икономиката, като позволи на германската BASF да инвестира в основен химически обект, а BMW да поеме контрола върху основното си съвместно предприятие в Китай, първото на чужд автомобилен производител.Друга тревога е ескалиращият търговски конфликт между Съединените щати и Китай, който рискува да постави Германия и Европа в неловкото положение да се наложи да избират между двата си най-големи икономически партньора.Докладът цитира редица проблеми за германските фирми, опериращи в Китай, от принудителния трансфер на технологии и неуспехите за защита на интелектуалната собственост срещу произволни митнически решения и неравен достъп до лицензи и финансиране.Той призовава за по-тясна координация по стратегията за Китай в рамките на германското правителство и между ЕС и съмишленици, водени от САЩ.Докладът също така настоява за нов инструмент на ЕС за предотвратяване на субсидираните от държавата придобивания, включително изискване от китайски фирми да представят сметки въз основа на международно договорени стандарти при придобиването на европейски фирми, така че техните структури на собственост и финансиране да могат да бъдат проверени.BDI призовава ЕС да разработи собствена амбициозна индустриална стратегия за 2030 г., което е отражение на плана на Пекин Made in China 2025, който дава приоритет на развитието на ключови отрасли от роботиката и космическата промишленост до автомобилите с чиста енергия.Те настояват за по-голям бюджет на ЕС, за да се подкрепят инвестициите в инфраструктурата, образованието и иновациите. \"Ние сме изправени пред системна конкуренция между подхода на отворените пазари и китайския държавен икономически модел. Нуждаем се от широко обсъждане в политиката, обществото и индустрията за това предизвикателство\", се казва в доклада.Докладът описва амбициозния план за свързване на Китай с Европа, Африка и други части на света, чрез транспортни връзки и търговски сделки, като опит на Пекин да изгради геополитическо влияние и да оформи третите пазари в съответствие със собствените си интереси.За да се противопостави на това влияние, BDI призовава за \"дипломатическа офанзива\" от Берлин и Брюксел към страни от Източна Европа, Централна Азия, Югоизточна Азия и Африка.", "date": "2018.10.31", "title": "Германската индустрия притеснена, че Китай преоформя глобалния ред"}
{"url": "https://news.bg/world/56-hil-voynitsi-uchastvat-v-mashtabni-voenni-ucheniya-na-sasht-i-yaponiya.html", "text": "САЩ и Япония започнаха мащабни военни учения, които ще продължат 10 дни. Ученията Keen Sword се провеждат на всеки две години, съобщават световни агенции.Те имат за цел да повишат бойната готовност и оперативната съвместимост на японските и американските сили. В игрите участват десетки кораба, стотици самолети и 57 000 военнослужещи от двете държави.Keen Sword ще даде възможност на японските и американските сили да практикуват важни въздушни, морски и десантни способности, които са от решаващо значение за японската отбрана и регионалната сигурност, обяви генерал-лейтенант Джери Мартинес, командир на американските сили в Япония.Той добави, че игрите са демонстрация на сила и стабилност на американско-японския съюз, а също така и споделяне на стремеж за свободен и открит регион.За последно игрите се проведоха през ноември 2016 г. Началото им датира от 1986 г.Тази година въоръжените сили на двете държави ще тренират връщане на контрола над превзет остров с десант.", "date": "2018.10.31", "title": "56 хил. войници участват в мащабни военни учения на САЩ и Япония"}
{"url": "https://news.bg/politics/mareshki-razkri-che-karakachanov-kontrolira-dabch.html", "text": "Вицепремиерите Красимир Каракачанов и Валери Симеонов веднага да си тръгват от правителството. За това настоя отново Веселин Марешки.\"Най-накрая гръмна скандалът с далаверите, които се правят с ДАБЧ, пряко подчинена формално на вицепремиера Валери Симеонов, но реално постоянно контролирана от Каракачанов и ВМРО с персонални негови назначения\", отчете той.Според него в агенцията отдавна се правели далавери с българското гражданство.Припомняме, че \"Воля\" настоя за оставката на Валери Симеонов във връзка с думите му за протестиращите майки на деца с увреждания.За оставката на Каракачанов Марешки настоява отдавна и то във връзка с отделянето на крупни суми за модернизация на армията.Иначе партията на Веселин Марешки загрявала за следващите избори. Пред журналисти Марешки посочи, че в рамките на това Народно събрание няма да участват с управлението.", "date": "2018.10.31", "title": "Марешки разкри, че Каракачанов контролира ДАБЧ"}
{"url": "https://news.bg/politics/ulesnyavat-izdavaneto-na-dokumenti-s-promeni-v-zakona-za-preminavane-na-chuzhdi-voyski.html", "text": "Министрите от кабинета \"Борисов-3\" одобриха промени в Закона за преминаването през и пребиваването на територията на Република България на съюзнически и на чужди въоръжени сили.Целта на закопроекта е създаване на бърз и лесен механизъм за уреждане на документи. Те са за пребиваване на чуждестранните военнослужещи от НАТО, цивилните към тях и зависимите лица, работещи в структури на Алианса на територията на Република България до техническа възможност за издаване на карти по чл. 14, ал. 6 от Закона за българските лични документи - карта на служител в структура на НАТО и на зависимо лице на такъв служител.Според текста на Закона за българските лични документи:", "date": "2018.10.31", "title": "Улесняват издаването на документи с промени в Закона за преминаване на чужди войски"}
{"url": "https://news.bg/politics/davat-po-15-hil-lv-na-medalistite-ot-mladezhkite-olimpiyski-igri-v-buenos-ayres.html", "text": "Министърът на младежта и спорта Красен Кралев представи на премиера Бойко Борисов и министрите от кабинета българските медалисти от Младежките олимпийски игри в Буенос Айрес и техните треньори.В столицата на Аржентина страната ни изпрати 24 атлети, които се състезаваха в 14 вида спорт и спечелиха 10 медала - 5 златни, 3 сребърни и 2 бронзови.\"Благодаря първо на треньорите, тъй като без тях нищо не става. Второ на тези деца, които са пример за младото поколение. Чест е за нас, че Ви има и с каквото можем, ще помагаме, за да се развивате и занапред. Особено ако се преборим за Зимна младежка олимпиада, защото и в зимните спортове имаме добри млади атлети. Бъдете живи и здрави, слушайте треньорите, за да може да продължите с успехите\", каза на медалистите Борисов.От своя страна олимпийската шампионка в тройния скок Александра Начева благодари на министър-председателя от името на медалистите.Според спортният министър Красен Кралев медалистите от Буенос Айрес са от едно силно поколение български спортисти, коeто носи голяма радост на страната.\"Благодаря на Вас и Вашите треньори за работата, която свършихте. Следих внимателно какво се случваше и как реагираха хората докато бяхте в Аржентина. Всички българи бяха много горди. Винаги се усеща, когато има успехи, така беше и сега\", посочи Кралев.Младите спортисти ще получат премии от държавата за постигнатите успехи, като няма да се прави разлика между цвета на спечелените отличия. Всички медалисти ще вземат по 15 000 лв. за спечелен медал, а отличията, спечелени в отборните смесени турнири с атлети от различни националности, ще бъдат възнаградени с по 10 000 лв.След посещението си в Министерски съвет медалистите и техните треньори бяха наградени с почетни плакети от спортния министър в ресорното министерство.Кралев също така поръча на треньорите да напишат отделен план за подготовка за 2019 г. на всеки един от състезателите, като финансирането ще бъде осигурено от спортното министерство.Младите спортисти ще получават допълнително и месечни средства. Всеки един клуб, класирал спортист до 6-то място на Младежките олимпийски игри, пък ще получи допълнително по 5 000 лв. към сумата, която му се полага по Програмата за развитие на спортните клубове.В Буенос Айрес, освен Александра Начева, шампиони станаха още двойката акробати Мариела Костадинова и Панайот Димитров (индивидуално и отборно), стрелецът Кирил Киров (смесена двойка) и бадминтонистката Мария Делчева (отборно). Вицешампиони са щангистът Христо Христов, състезателят на хвърляне чук Валентин Андреев и тенисистът Адриан Андреев на двойки. Бронзови медали спечелиха Галя Шатова (вдигане на тежести) и Едмонд Назарян (борба).", "date": "2018.10.31", "title": "Дават по 15 хил. лв. на медалистите от Младежките олимпийски игри в Буенос Айрес"}
{"url": "https://news.bg/world/lipsa-na-napredak-prinuzhdava-es-da-se-gotvi-za-brekzit-bez-sdelka.html", "text": "Европейският съюз бърза с плановете за сценарий Брекзит без споразумение на фона на несигурността кога ще бъдат подновени преговорите на високо ниво, пише \"Гардиън\".149 дни преди Великобритания да напусне ЕС, времето изтича за сключване на споразумение, тъй като британското правителство иска да бъде сторено преди есента, за да може да бъде прокарано през парламента и през Европейския парламент.На среща във вторник дипломатите на ЕС постигнаха съгласие да проведат няколко семинара през ноември в случай, че не бъде сключено споразумение. Те ще покриват теми като правата на европейските граждани, авиацията, транспорта, митниците, граничния контрол и финансовите услуги.Високопоставени представители на ЕС и Великобритания са в постоянен контакт. Нито една страна не се е отказала от провеждане на специална среща на върха за Брекзит в средата на ноември. Докато британските политици са се фокусирали върху бюджета, дипломатите на ЕС не очакват възобновяване на преговорите между главния преговарящ на ЕС за Брекзит Мишел Барние и британския министър за Брекзит Доминик Рааб тази седмица.Някои европейски представители виждат все по-голям риск от сценарий без сделка, ако британският парламент блокира споразумение между премиера Тереза Мей и ЕС.Евролидерите решиха, че няма да организират извънредна среща на върха през ноември, ако няма напредък на преговорите, които навлязоха в задънена улица, тъй като двете страни не могат да намерят решение за избягване на \"твърда\" граница между Северна Ирландия и Ирландия. Барние е заявил пред евролидерите по-рано този месец, че не очаква напредък до декември, което пък оставя много малко време за ратификация на договора от британския парламент.\"Искаме да сключим споразумение възможно най-скоро и да се договорим до есента. Ще продължим да работим с ЕС това да се осъществи\", коментира говорител на британското правителство.Конкретно преговорите са в застой заради план за Северна Ирландия, известен като \"мрежа за сигурност\", който предвижда страната да остане в митническия съюз на ЕС и ще трябва да спазва много от правилата на единния пазар. Тереза Мей категорично заяви, че няма да приеме предложението. Докато преговарящите от ЕС обсъждат вариант цяла Великобритания да остане в митническия съюз и удължаване на преходния период, дипломати на ЕС подчертаха, че тези предложения не могат да бъдат алтернатива на \"мрежата за сигурност\".Високопоставени източници заявиха, че е постигнат малък напредък за Ирландия от март.Британски политици, които водят кампания за втори референдум, включително и Садик Хан, кметът на Лондон, призоваха Барние през миналата седмица да започне планиране за удължаване на двугодишния период на преговори.Дипломатически източници заявиха, че ЕС не планира удължаване на процедурата по член 50, тъй като всяко удължаване юридически не е възможно, защото Великобритания трябва да участва в европейските избори на 23 май 2019 г.Великобритания автоматично напуска ЕС на 29 март 2019 г., освен ако всички 27 страни членки не постигнат единодушие за удовлетворяване на британска молба за удължаване на член 50.", "date": "2018.10.31", "title": "Липса на напредък принуждава ЕС да се готви за Брекзит без сделка"}
{"url": "https://news.bg/world/sasht-povdignaha-obvineniya-sreshtu-kitayski-agenti-i-hakeri.html", "text": "Правосъдното министерство на САЩ съобщи, че са повдигнати обвинения срещу десетима китайски агенти и хакери, които са обвинени в кражба на технология за самолетни двигатели от френски и американски компании, информират американски медии.Схемата е действала от януари 2010 до май 2015 г. Обвинените са откраднали информация за самолетен двигател, разработван в партньорство между френски производител и американски компании. От правосъдното министерство поясниха, че престъплението е съвпаднало с работа по разработването на подобен двигател от страна на китайска държавна компания.Участниците в конспирацията са извършили хакерска атака срещу френския производител, който е имал офис в Суджоу, Китай. Хакерите също са проникнали в американски компании, които произвеждат части за двигатели в Аризона, Масачузетс и Орегон. Целта е била да се открадне интелектуална собственост и конфиденциална бизнес информация за двигателите.Общо те са хакнали 13 компании.Разузнавачите са от Министерството на държавна сигурност.", "date": "2018.10.31", "title": "САЩ повдигнаха обвинения срещу китайски агенти и хакери"}
{"url": "https://news.bg/int-politics/yaponskata-yadrena-promishlenost-se-razrastva-po-bavno-ot-nadezhdite-na-pravitelstvoto.html", "text": "Японската ядрена индустрия расте, но няма да стигне целта на правителството да осигурява най-малко една пета от електроенергията в страната до 2030 г., съобщава \"Ройтерс\".С осем работещи реактора и един, който ще заработи през ноември, ядрената енергетика преодолява тази година неенергийните възобновяеми източници за първи път  г., когато всички атомни електроцентрали в страната бяха блокирани.Въпреки това операторите могат да очакват да се рестартират само шест реактора през следващите пет години и по-малко от 20 до 2030 г., показва анализът. Това е далеч по-малко от 30-те, необходими за постигането на целта на правителството, потвърдена тази година.Въз основа на анализа, третата по големина икономика в света може да получи около 15 % в ядрена енергия през 2030 г., в сравнение с правителствената цел от 20-22 %.\"Невъзможно е да се постигне целта, това е почти потвърдено\", коментира Такео Кикава, професор по енергийни науки в Токийския университет. Той не очаква друг кръг от рестартиране преди 2020 г.Ядрената енергетика остава непопулярна енергийна опция в Япония и страната ще рестартира само част от 54-те реактора, които са експлоатирани преди катастрофата.Шестте реактора във Фукушима ще се разглобяват в продължение на десетилетия, изпълнени с технологични предизвикателства и радиоактивни отпадъци. Операторите са решили .Kansai Electric Power и Kyushu Electric Power, например, са спечелили одобрение за рестартиране или са на път да спечелят одобрение за всички реактори, с които са кандидатствали.Тези реактори са далеч от Токио и са водни реактори под налягане (PWR), за разлика от реакторите с вряща вода (BWR), предпочитани в Източна Япония, включително тези, които се разтопиха във Фукушима.По-старата технология BWR, използвана в много от реакторите, които са обект на регулация, също е проблем, защото стигмата на Фукушима е над тях.\"Когато се стигне до BWR, въпросът става много политизиран. Tepco няма никаква подкрепа като ядрен оператор. Устройството трябва да бъде премахнато от уравнението, преди да може да бъде постигнат напредък по реакторите BWR\", коментира Нобуо Танака, председател на фондацията за мир в Сасакава и ръководител на Международната агенция по енергетика между 2007 и 2011 г.\"Анализите за безопасността на централите с PWR отнема време, но те непрекъснато се развиват и има и някои промени в категорията BWR\", обяснява Сато Кацуно, председател на японската федерация на електрическите компании и президент на Chubu Electric. Компанията спори от години с регулатора относно мерките за устойчивост при бедствия в завода си в Хамаока, който използва реактори BWR.Анализът показва, че Япония ще разчита на изкопаеми горива, особено на втечнен природен газ и въглища, тъй като темпът на разширяване на възобновяемите енергийни източници се забавя. Това ще направи по-трудно постигането на цели за емисии съгласно международното споразумение.Правителството смята, че разходите за заместващо гориво - предимно втечнен природен газ - за компенсиране на неработещите реактори възлиза на 130 млрд. долара за цялата индустрия за шест години.Липсата на реалистични енергийни цели затруднява индустрията в планирането инвестиции. А и въпросът за устойчивост при бедствия остава: голямо земетресение порази Северния остров Хокайдо през септември и остави ядрена централа на резервни генератори.", "date": "2018.10.31", "title": "Японската ядрена промишленост се разраства по-бавно от надеждите на правителството"}
{"url": "https://news.bg/world/kanada-ostana-bez-poshta.html", "text": "Все още има проблеми с обработката и доставката на пратки в Канада, съобщиха от \"Български пощи\". Това се дължи на стачката, която Канадският съюз на пощенските работници обяви на 22 октомври.Протестът продължава, като се провеждат ротационни стачни действия на различни места в страната.Пощенският оператор в Канада уведомява, че в засегнатите райони не се доставят пратки.В останалата част от страната, в която до момента няма стачни действия, канадската поща продължава да работи.Информация за нормализиране на ситуацията ще бъде публикувана на сайта на \"Български пощи\".", "date": "2018.10.31", "title": "Канада остана без поща"}
{"url": "https://news.bg/crime/prokuraturata-naredi-zatvaryane-na-prechistvatelnata-stantsiya-na-arabadzhiev.html", "text": "От Бургаската окръжна прокуратура наредиха на РИОСВ-Бургас да затвори пречиствателната станция, намираща се в района на ваканционно селище \"Елените\", съобщиха от прокуратурата.Припомняме, ден по-рано от местната екоинспекция съобщиха, че срещу собственика на пречиствателната станция - Ветко Арабаджиев има внесени документи в прокуратурата.Сигналът е за неизплатени над 7 милиона лева глоби, наложени на пречиствателната станция във ваканционното селище \"Елените\". От 2012-а година съоръжението няма разрешително за ползване като воден обект.Припомняме, на 31 август при  бяха . На шестима от тях бяха повдигнати обвинения. Сред обвинените бе и синът Вълчо Арабаджиев,  Мотивът за акцията бе образувано досъдебно производство за организирана престъпна група, създадена с цел укриване на данъци в големи размери. Между 2017-2018 г. реални търговски дружества са подправяли счетоводните си регистри и са избягвали плащането на ДДС.След това срещу  на свобода излязоха Вълчо Арабаджиев, Румелия Кирилова и Елена Караянчева. Адвокатът на семейството бе заявил, че Арабаджиеви се връщат до дни в България, но очаквано, дните за тяхното пристигане все още текат..Действията на Прокуратурата са съобразени с чл.158, т.3 и т.4 от Закона за опазване на околната среда (ЗООС).Става въпрос за възникване на непосредствена опасност за увреждане на околната среда или увреждане на здравето или имуществото на хората; предотвратяване или преустановяване на административни нарушения, свързани с опазване на околната среда, както и предотвратяване и/или отстраняване на вредните последици от тези нарушения) и чл.60 и следващите от Административнопроцесуалния кодекс (АПК), уточняват от прокуратурата.От държавното обвинение са дали срок до 5 ноември да информира наблюдаващия прокурор за предприетите действия.Окръжна прокуратура - Бургас е предприела същите действия и през месец октомври 2017 г. Тогава директорът на регионалната екоинспекция е препоръчал да не се стига до затваряне на пречиствателната станция, за да не бъде доведен до риск туристическия сезон през 2018г.", "date": "2018.10.31", "title": "Прокуратурата нареди затваряне на пречиствателната станция на Арабаджиев"}
{"url": "https://news.bg/world/velikobritaniya-ochakva-sporazumenie-s-es-za-brekzit-do-21-noemvri.html", "text": "Великобритания очаква споразумение с ЕС в рамките на три седмици.Министърът за Брекзит на Великобритания Доминик Рааб е съобщил, че очаква сделка до 21 ноември, съобщават \"Блумбърг\" и други медии.Това става ясно от писмо до председателя на Комисията за Брекзит към Камарата на общините.В писмото с дата 24 октомври той отбелязва, че очаква до 21 ноември да се финализира споразумението с ЕС. Министърът допълва, че преговорите са към края си и че всички пречки ще бъдат преодолени. Макар че не разкрива нови подробности за настоящото състояние на разговорите с ЕС, Рааб допълва, че Лондон и Брюксел са постигнали принципно споразумение по ирландския казус.В същото време се увеличи стойността на британския паунд след публикуването на информацията, че споразумението може да бъде постигнато в рамките на три седмици.Паундът скочи с 0,76% спрямо долара до 1,28018. Лирата се търгува с 0,85% по-високо спрямо еврото до 1,1296.", "date": "2018.10.31", "title": "Великобритания очаква споразумение с ЕС за Брекзит до 21 ноември"}
{"url": "https://news.bg/crime/gdbop-na-lov-za-kiberprestapnitsi-sas-spetsaktsiya-v-stolitsata.html", "text": "ГДБОП провежда спецоперация по линия на киберсигурността в страната, предаде БНР.По непотвърдени данни служителите на деркцията за борба с организираната престъпност са разбили престъпна група, занимаваща се със злоупотреби и бинарни опции.Действията по акцията протичат главно в столицата.Около 10 души са отведени от маскираните полицаи за изясняване съпричастността им към престъпната схема.Към момента не са изведени официални данни около операцията.", "date": "2018.10.31", "title": "ГДБОП на лов за киберпрестъпници със спецакция в столицата"}
{"url": "https://news.bg/politics/bez-poveche-hartiya-mezhdu-administratsiite-ot-1-noemvri.html", "text": "От утре, 1 ноември, българската администрация преустановява хартиения обмен на документи.Повече от 700 централни, областни и общински структури преминават към изцяло електронен документооборот помежду си.Мярката е заложена в законодателството и ще доведе до 6-кратно увеличение на ефективността на административния обмен, пишат от пресцентъра на Министерски съвет.Спрямо данните на МС на годишна база се очаква да бъдат спестявани повече от 100 тона хартия, значително да намалеят разходите за закупуването й, както и за печатни консумативи, куриерски услуги и други.Към края на месец октомври реалните участници в Системата за електронен обмен на съобщения (СЕОС) са 719.Чрез СЕОС се осъществява електронният документооборот.Това е първата приложена на национално равнище всеобхватна мярка за премахване на хартиената администрация и за намаляване на административната тежест за гражданите, бизнеса и за самите администрации.Електронният обмен на документи е сигурен и се извършва в контролирана среда, а документите са гарантирани с електронен подпис. Това позволява да бъде проследено точното време на изпращане, получаване и регистриране на документа. По този начин се повишава контрола върху институциите както от страна на потребителите, така и между самите администрации, допълват от МС.Припомняме, с  този месец кабинетът задължи централните администрации да разширят цифровите си услуги като регистрират свои профили в Системата за сигурно електронно връчване (е-Връчване), поддържана и развивана от Държавната агенция \"Електронно управление\". Това означава, че след 30 ноември 2018 г. граждани и фирми ще могат да взаимодействат сигурно и изцяло по електронен път с централните администрации и подопечните им структури.Администрациите, които не разполагат с технически ресурс да се включат чрез своите документооборотни системи в Системата за електронен документооборот, могат като временна алтернатива да осъществяват електронен обмен на документи през системата на ДАЕУ за електронна препоръчана поща (е-Връчване), достъпна през потребителски интерфейс на . Помощна информация за работа със СЕОС през уеб интерфейса на Системата за е-Връчване е публикувана на страницата на Агенцията .", "date": "2018.10.31", "title": "Без повече хартия между администрациите от 1 ноември"}
{"url": "https://news.bg/regions/stolichnata-obshtina-otpuska-oshte-4-6-mln-lv-za-sport.html", "text": "Догодина Столичната община ще отпусне още 4.6 млн. лева за спортна инфраструктура. Това заяви днес кметът Йорданка Фандъкова по време на проверка на реконструкцията и разширението на 149-то Средно училище \"Иван Хаджийски\" в кв. \"Овча купел.Фандъкова изтъкна, че до момента са изградени общо 10 спортни зали и физкултурни салони. Част от тях са в трите нови училища, които бяха построени със средства на общината. Тя напомни и че от няколко години 88-мо училище в \"Овча купел\" разполага и с басейн.Все още продължава изграждането на разширение и физкултурен салон в Първа английска езикова гимназия.Инвестицията в спорт и здраве е изключително важна, заяви кметът.По тази причина общината предвижда догодина да бъдат построени още 7 физкултурни салона. Строежът на някои от тях вече е започнал.След като изграждането на разширението приключи, 149-то училище ще се сдобие с физкултурен салон, спортни зали за бойни изкуства и художествена гимнастика, както и с кабинети по изящни и приложни изкуства, кабинет по готварство, по безопасност на движението и две класни стаи.Фандъкова напомня, че продължава изграждането и на нови детски градини.До сега със строителството на нови детски заведения са изградени 78 нови физкултурни салона и 14 плувни басейна, а при основно обновяване са реконструирани 9 физкултурни салона.", "date": "2018.10.31", "title": "Столичната община отпуска още 4.6 млн. лв. за спорт"}
{"url": "https://news.bg/bulgaria/satrudnichestvoto-v-energetikata-obsadiha-zaharieva-i-mamadyarov.html", "text": "Сътрудничеството в областта на енергетиката, икономиката и транспорта обсъдиха министърът на външните работи Екатерина Захариева и нейният колегата от Азербайджан Елмар Мамадяров, съобщиха от пресцентъра на МВнР. коментира Захариева.Тази възможност бе обсъдена първо от премиерите на двете страни по време на работното посещение на министър-председателя Бойко Борисов в Баку в началото на годината., каза министър Мамадяров.Захариева допълни, че търговията между двете страни неизменно нараства, като през 2017 г. стокообменът е с 48% повече от предходната година.Той посочи, че азербайджанската компания СОКАР има голям опит в газификацията и потвърди, че българското правителство е заявило интерес в тази посока. Елмар Мамадяров е на официално посещение в България, по време на което разговаря с президента, председателя на парламента, премиера и министрите на енергетиката и транспорта.Азербайджанският гост заедно с вицепремиера и министър на външните работи Екатерина Захариева даде начало на първата сесия от Стратегическия диалог между двете страни. Той бе договорен през 2015 г. Неговата цел е да задълбочи и развие отношенията между България и Азербайджан в различни аспекти.Като поздрави азербайджанския си колега за началото на практическата дейност на Стратегическия диалог, тя допълни, че за България е също важно споразумението за стратегическо партньорство между Азербайджан и ЕС да бъде финализирано възможно най-скоро., пожела министър Захариева.Мамадяров вече се срещна с президента Румен Радев и министъра на енергетиката Теменужка Петкова.", "date": "2018.10.31", "title": "Сътрудничеството в енергетиката обсъдиха Захариева и Мамадяров"}
{"url": "https://news.bg/int-politics/velikobritaniya-vdigna-po-speshnost-boyna-aviatsiya-zaradi-ruski-iztrebitel-i.html", "text": "Британски самолети са били вдигнати по спешност, за да се приближат до подозирани за руски изтребители, летящи близо до въздушното пространство на Великобритания, съобщава \"Ройтерс\".\"Изтребители \"Тайфун\" ... бяха вдигнати по спешност днес като предпазна мярка срещу потенциално навлизане в британска зона на интерес на един или повече неидентифицирани самолети\", разкри говорител на британското военно министерство.\"В нито един момент нямаше заплаха за въздушното пространство на Обединеното кралство\", добави говорителят.Великобритания редовно наблюдава руски бойни самолети близо до британското въздушно пространство, като изтребители на Кралските военновъздушни сили прихванаха изтребители над Северно море миналия месец.Държавният британски министър за въоръжените сили Марк Ланкастър говори за \"все по-агресивна Русия\" в реч в Лондон през юли.По думите му, Кралските военновъздушни сили е трябвало да вдигат по спешност изтребители повече от 80 пъти през последното десетилетие, за да прихващат руски военни самолети.", "date": "2018.10.31", "title": "Великобритания вдигна по спешност бойна авиация заради руски изтребител/и"}
{"url": "https://news.bg/bulgaria/petkova-i-rubin-govoriha-za-amerikanskite-tsentrali.html", "text": "Актуални теми от енергийния сектор обсъдиха днес енергийният министър Теменужка Петкова и американският посланик Ерик Рубин. Това съобщиха от Министерството на енергетиката \" Това каза енергийният министър Петкова по време на срещата.До края на 2018 г. се очаква страната ни да финализира участието си е проекта за LNG терминал до Александруполис. По отношение на интерконектора с Гърция, Петкова поясни, че всички тръжни процедури са в ход и през втората половина на 2020 г. газовата връзка ще бъде въведена в търговска експлоатация.По време на срещата бе дискутирана и темата с работата на двете американски топлоелектрически централи у нас - \"Ей И Ес Гълъбово\" и \"Контур Глобал\".\", отбеляза министър Петкова.", "date": "2018.10.31", "title": "Петкова и Рубин говориха за американските централи "}
{"url": "https://news.bg/world/mnogohilyaden-protest-sreshtu-bolsonaru-v-braziliya.html", "text": "Многохиляден протест срещу новоизбрания бразилски президент Жаир Болсонару се проведе в Сао Пауло, предадоха световните информационни агенции. Напрежението не стихва дни след втория тур на президентските избори, които крайнодесният кандидат спечели убедително. Неговите противници издигнаха вече познатите лозунги срещу фашизма и се заканиха да не се откажат от целта да го свалят от власт. Болсонару отхвърли твърденията, че е фашист и се обрисува като бразилския Чърчил, който е решен да изведе засегнатата от криза държава от \"това тресавище\".В едно от първите си телевизионни интервюта след изборната победа Болсонару, бивш парашутист, който е пословичен с язвителната си риторика, подчерта, че левите му критици са фашисти, а не той.\"Те винаги обвиняват другите за това, което самите те са. Тези леви хора, които винаги поставят себе си пред останалите, които са фашисти\", защити се той пред TV Band.Болсонару отказа да се извини за свое изказване, че военният режим в Бразилия от 1964 до 1985 г. е трябвало да убие 30 000 души. в неделя и веднага обяви ясно приоритета си да въведе ред в страната. Той бе избран от 58 млн. души, като водеше убедително още в . ", "date": "2018.10.31", "title": "Многохиляден протест срещу Болсонару в Бразилия "}
{"url": "https://news.bg/world/sasht-prashtat-poveche-ot-15-000-voenni-po-granitsata-s-meksiko.html", "text": "Повече от 15 000 американски военни могат да бъдат изпратени . За това предупреди президентът Доналд Тръмп. Тяхната цел ще бъде да подпомагат борбата на вече действащите си там колеги с нелегалната имиграция.  Държавният глава е  и да не допусне насочващите се към страната нелегални.Вчера генералът от военновъздушните сили на САЩ Терънс О'Шонъси заяви, че Пентагона ще изпрати 5 200 войници. Първите 800 войници ще бъдат разположени в Тексас и Аризона.Решението да се изпрати армията на границата е спорен въпрос. Решението на Тръмп за военните, които се гордеят, че са непартийни, ги въвлича в политически въпрос само дни преди изборите.Стъпката става факт преди насрочените за 6 ноември междинни избори за конгреса. Те са важни за президента Доналд Тръмп. Той се надява да запази доминацията на Републиканската партия.Ако републиканците загубят контрола над Камарата на представителите или Сената, за следващите две години може да е по-трудно за Тръмп да продължи с политическата си програма.Според проучване на Pew Research Center, проведено в края на септември и началото на октомври, 75% от републиканците смятат, че незаконната имиграция е много голям проблем, в сравнение с 19% от демократите.", "date": "2018.10.31", "title": "САЩ пращат повече от 15 000 военни по границата с Мексико"}
