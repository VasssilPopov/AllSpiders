{"url": "https://news.bg/int-politics/nato-zasili-prisastvieto-si-v-cherno-more.html", "text": "Групата, съставена от няколко кораба на . Това съобщи в \"Туитър\" порталът Bosphorus Naval News.В Черно море влизат по-специално два кораба от втората постоянна военноморска група на НАТО (SNMG2) - фрегата на Кралския канадски флот \"Торонто\" и фрегата от Испания \"Санта Мария\".Също така са включени холандския разрушител \"Еверцен\", българската фрегата \"Дръзки\" и турската \"Йелдъръм\".Корабите ще участват в ученията \"Морски щит\" заедно с украинските и грузинските партньори.По-рано, от посолството на Канада в Украйна съобщиха, че \"Торонто\" и \"Санта Мария\" ще пристигнат в пристанище Одеса след патрулиране на Черно море.Това не е първото посещение на кораби на НАТО в Черно море през последните няколко месеца. В края на февруари американският разрушител Доналд Кук беше в региона с екип за ескорт. След като корабите посетиха Одеса, президентът на Украйна Петро Порошенко нарече посещението \"ярка демонстрация на сътрудничеството между Киев и Вашингтон\".Генералният секретар на НАТО Йенс Столтенберг заяви през февруари, че Алиансът възнамерява да увеличи присъствието си в Черно море. Той отбеляза, че загрижеността на НАТО се засили от \"незаконното задържане на украински моряци\" през ноември 2018 г. - Русия ги обвини в незаконно преминаване на границата.В Москва инцидентът се счита за провокация, в Киев - акт на агресия. Съединените щати, Австралия и Европейският съюз наложиха лични санкции срещу няколко руснаци заради задържането на украински моряци.", "date": "2019.03.28", "title": "NATO засили присъствието си в Черно море"}
{"url": "https://news.bg/regions/sriv-blokira-prodazhbata-na-bileti-za-vlakovete-v-sofiya.html", "text": "Срив в системата на Централна гара София блокира продажбата на билети за влаковете.По тази причина билети за пътуване се издават на място във влаковете.В момента се работи по отстраняване на проблема и стартиране на системата.", "date": "2019.03.28", "title": "Срив блокира продажбата на билети за влаковете в София"}
{"url": "https://news.bg/bulgaria/vanshno-otvarna-na-ankara-balgariya-ne-mozhe-da-prieme-namesa-ot-chuzhda-darzhava.html", "text": "България не може да приеме намеса от чужда държава в законодателния си процес и такава не е била допускана, обяви Министерството на външните работи (МВнР).Ведомството разпространи съобщение във връзка с появилата се по-рано информация, че Анкара се намесила за От ведомството поясняват, че Чавушоглу е поискал телефонен разговор с вицепремиера и министър на външните работи Екатерина Захариева.По време на разговора Чавушоглу изразил притеснения, че поправките в българския Закон за вероизповеданията са насочени срещу мюсюлманската общност.Захариева информирала своя колега, че измененията в закона, които са внесени от народни представители, не са насочени срещу нито едно вероизповедание в страната, а напротив - гарантират равнопоставено третиране на всички регистрирани вероизповедания.България не може да приеме намеса от чужда държава в законодателния си процес и такава не е била допускана. Обръщаме внимание, че изказването на министър Чавушоглу е дни преди местните избори в Турция и практиката неведнъж е показвала, че използването на добросъседските отношения в такива ситуации обикновено не е от полза за никого, отбелязват от министерството в съобщението до медиите.", "date": "2019.03.28", "title": "Външно отвърна на Анкара:  България не може да приеме намеса от чужда държава"}
{"url": "https://news.bg/crime/yuridicheskite-vazmozhnosti-za-ekstraditsiya-na-tsvetan-vasilev-sa-izcherpani.html", "text": "\"Спрях да се интересувам от екстрадицията на банкера Цветан Василев, защото разбрах, че най-вероятно са изчерпани всякакви юридически възможности, на преден план е политиката и финансовите взаимоотношения\". Така зам. главният прокурор Иван Гешев коментира мегапроцесът по фалита на банката КТБ.Той заяви, че се интересува от съдебния процес и присъдата накрая, а не новините, които се съобщават.Гешев се опита да обясни как стоят нещата от процесуална гледна точка по НПК за екстрадицията на Цветан Василев, но журналистът Сашо Диков на няколко пъти го прекъсна. Това ядоса зам. главния прокурор, който запита Диков дали искат да си говорят за ски.Във връзка с показанията на бившия счетоводител на Цветан Василев - , Гешев заяви, че всичко, което е обяснил свидетелят, е записано по делото. Ако Лазов не спомене всичко пред съда, казано по досъдебното производство, след това ние ще зададем въпроси и ще му припомним, коментира зам. главният прокурор.Припомняме,  2018 г. Тогава Апелативният наказателен съд прие решението на Спецсъда, че няма основания процесът да бъде прекратен и върнат на прокуратурата.Преди това, на 14 февруари 2018 г. стана ясно, че , изпратени му чрез властите. Защитата на Василев беше на мнение, че банкерът е нередовно призован.На 13 декември 2017 г.  В началото на заседанието тогава стана ясно, че призовката на Цветан Василев е върната от посочения адрес, като по сведение на домоуправителя подсъдимият не е бил забелязван във входа от 4 години.", "date": "2019.03.28", "title": "Юридическите възможности за екстрадиция на Цветан Василев са изчерпани"}
{"url": "https://news.bg/crime/shefove-v-kinteks-prikrivali-nekachestvena-produktsiya.html", "text": "Става въпрос за нарушения, касаещи предишното ръководство на \"Кинтекс\". Ако тези нарушения се констатират и при сегашното ръководство, няма пречки да бъдат разследвани. Това заяви заместник главният прокурор Иван Гешев във връзка със .Все още продължават действията по разследването с изземване и приобщаване на доказателства, документи и електронни конфигурации. Тепърва ще се преценява дали утре ще бъдат привлечени към наказателен отговорност служители на \"Кинтекс\".\"Тези дела са сложни, трябва да се анализират много документи и не очаквайте някакъв супер бърз резултат в тази посока\", коментира Гешев.Разследването е по данни за престъпление по безстопанственост и престъпен сговор по чл. 321, ал. 6 от НК и от чл. 219 от НК. По думите на Гешев става въпрос за няколко сюжетни линии. \"Кинтекс\" като държавен оръжеен търговец сключва сделки със страни от различни държави, като например с Индия.За Украйна и Сирия няма данни.Доставката на оръжия се извършвала от български оръжейни производители, като се подписвали договори, сключвани между \"Кинтекс\", българските производители и представителите на съответната държава. Българският производител обаче некачествено изпълнявал оръжейните доставки и в резултат на това се начислявали неустойки на \"Кинтекс\".Компанията обаче не предприемала абсолютно нищо, за да възстанови щетата, като си търси парите от доставчика, с който има договор.Гешев заяви, че по този начин са се облагодетелствали оръжейните производители с продукция с ниско качество, но също така не са изпълнявали и срокове на доставка.Щетата е за милиони.Доставчиците на оръжейната продукция са три, но Гешев отказа да назове имената.На въпрос възможно ли е да има политически чадър над \"Кинтекс\", Гешев заяви: \"Всичко е възможно.\"", "date": "2019.03.28", "title": "Шефове в \"Кинтекс\" прикривали некачествена продукция"}
{"url": "https://news.bg/crime/na-vtora-instantsiya-8-godini-zatvor-za-tiyneydzhara-ubil-11-godishnata-nikol.html", "text": "Тричленен състав на Апелативния съд в Бургас потвърди присъдата на 16-годишното момче, което  в Бургас.На първа инстанция тийнейджърът. След обжалване днес магистратите на втора инстанция потвърдиха тази присъда.Освен това момчето трябва да плати и кръвнина в размер на 150 000 лева на семейството на Никол.Решението на бургаския Апелативен съд може да бъде обжалвано преди Върховния касационен съд (ВКС), информира националното радио.Припомняме, . Тялото на детето беше намерено в асансьор в блок в квартал \"Меден рудник\".Според обвинението престъплението е извършено по особено жесток начин, Никол е убита с удар с нож в областта на шията, при който е засегната сънната артерия на момичето. Никол издъхнала в адски мъки от остра кръвозагуба.За убийството беше , който към днешна дата вече е на 16 години.Първоначалната версия за убийството на Никол беше, че , или не. Стана ясно и че двамата се запознали в социалните мрежи, след което си разменили номерата.", "date": "2019.03.28", "title": "На втора инстанция: 8 години затвор за тийнейджъра, убил 11-годишната Никол"}
{"url": "https://news.bg/world/prezidentat-na-rumaniya-klaus-johanis-svika-referendum-za-pravosadieto-na-26-may.html", "text": "Президентът на Румъния Клаус Йоханис свика референдум за правосъдието на 26 май, съобщава Romanian Journal.Той нападна управляващата Социалдемократическа партия на Румъния, че е прекрачила всякакви граници.Допитването ще се проведе заедно с изборите за Европейски парламент на 26 май.Йоханис обяви, че нещата повече не могат да продължават така.Социалдемократическата партия продължава да атакува съдебната система, атака, която започна от встъпването на власт. Този път социалдемократите искат да издадат извънредно постановление за промени в Наказателния кодекс. Хулиганщината на Социалдемократическата партия прекрачи всякакви граници. Това не е в духа на конституцията, не служи на демократичния баланс, предупреди държавният глава.Според него в този контекст референдумът е легитимен.Те искат да заобиколят всякакъв конституционен контрол преди постановлението да влезе в сила. Трябва да сложим край на тези действия и ние трябва да го направим сега. Аматьорщината и некомпетентността са характерни черти на управлението на Социалдемократическата партия, продължи той и добави, че заради действията на управляващите хората излязоха по улиците на Румъния да протестират.Съдебната система е въпрос на национален интерес. Мое право е да призова хората да се изкажат по въпроси от национален интерес, заяви Йоханис.Опозицията призова президента да присъства на заседанието на правителството, за да предотврати приемането на спорните постановления. Кабинетът ще проведе заседание в петък сутринта в 08,00 часа, необичайно време, но в дневния реч не са включени важни нормативни актове, обяви източник.", "date": "2019.03.28", "title": "Президентът на Румъния Клаус Йоханис свика референдум за правосъдието на 26 май"}
{"url": "https://news.bg/bulgaria/iskat-ostavkata-na-shefa-na-dnsk.html", "text": "ДНСК незабавно трябва да спре строителството на небостъргача на ул. \"Златен рог\" и директорът архитект Несторов да подаде оставка.За това настояват от ИК \"Лозенец\", които отговориха на  с отворено писмо до медиите. Според тях архитект Несторов е доказал, че е \"лакей да олигархията\" и затова настояват той да подаде оставка незабавно.Според ИК \"Лозенец\" становището на ДНСК прилича по-скоро на \"акробатика, достойна за цирк \"Балкански\", отколкото за работа на държавна институция.Невярно е твърдението на архитект Несторов, че съдът е ангажиран да каже дали сградата е законна или не. Съдът е сезиран с жалба, която иска от съда да застави ДНСК да се произнесе по законността на строителството.От Инициативен комитет \"Лозенец\" срещу изграждането на небостъргача срещу Японския хотел защитават тезата за изтеклото през ноември 2017 г. разрешение за строеж вече почти година и половина.От инициативния комитет напомнят думите на главния архитект на София, че разрешението за строеж е презаверено през 2012 г, ноември месец. 2017г. То вече е изтекло. На практика това е признание, че в момента строителството се извършва незаконно.\"Чл. 225 ал. 2 т. 2 от ЗУТ е категоричен, че \"Строеж или част от него е незаконен, когато се извършва... без одобрени инвестиционни проекти и/или без разрешение за строеж\".На тази база настояваме ДНСК незабавно да прекратят строителството, проектът на сградата да бъде преработен и да се приведе съобразно изискванията на Общия устройствен план за височина до 26 м, а не както в момента изграждащите се 100-120м.\", заявяват от ИК \"Лозенец\". Те се противопоставят на тезата, защитавана от Артекс, че строителното разрешение може да бъде валидно до 2020 година и наричат подобни разсъждения смехотворни.\"Черно на бяло е написано, че всички текущи проекти, които се разглеждат, се довършват по старият ред. А тези, които вече са с влязло в сила разрешение за строеж изобщо не могат да се надяват да ползват новите поправки. Но нещо, което е ползвано като услуга е удължаването на проекта. Законът казва, че е еднократно и новата крайна дата се записва в решението. А тяхното решение казва 19.11.2017 г. и законът е ясен - едно удължаване. Няма място за пазарлък що се отнася до закона\"От ИК \"Лозенец\" обясняват и термина \"новация\", който самият архитект Несторов призна, че е научил съвсем скоро - означава, че старото правоотношение се преустановява и се създава ново. Новото правоотношение трябва да бъде съобразено с новите правила по градоустройството.Считаме, че след оставката на г-н Цветанов, логичната следваща стъпка следва да бъде търсене на отговорност от страна на Дирекция \"Национален строителен контрол\", които година и половина бездействат по този казус. Очакваме оставката на арх. Несторов и спиране на строителството на върха на Лозенец.", "date": "2019.03.28", "title": "Искат оставката на шефа на ДНСК"}
{"url": "https://news.bg/health/ot-sistemata-ni-ubiva-iskat-promyana-na-metodikata-za-horata-s-uvrezhdaniya.html", "text": "В своя позиция от Национални представителни организации \"Системата ни убива\" заявяват, че са възмутени от гласуваната от правителството методика за извършване на индивидуална оценка на потребностите от подкрепа за хората с увреждания.Това е акт на нарочна и безпринципна сработеност между всички заинтересовани и незаинтересовани участници в процеса на изготвянето й, посочват те и подчертават, че вече са дали своето становище, в което ясно са заявили искането си - справедливо оценяване според възрастта и характерните особености.От НГИ \"Системата ни убива\" са категорични, че не са склонни на компромиси със Закона за личната помощ. По тази причина те настояват методиката да се преразгледа, като се вземе предвид заявеното от организацията становище.От НГИ \"Системата ни убива\" съобщават, че ако не се предприемат незабавни действия, те ще поискат оставката на всеки, сложил подписа си на нормативния акт.Припомняме, по време на Националния съвет за тристранно сътрудничество  на Правилника за прилагане на Закона за хората с увреждания.Въпреки това ден по-късно  и методика за извършване на индивидуална оценка на потребностите на хората с увреждания.", "date": "2019.03.28", "title": "От \"Системата ни убива\" искат промяна на методиката за хората с увреждания"}
{"url": "https://news.bg/world/az-rakovodya-ikonomikata-na-turtsiya-otseche-erdogan.html", "text": "Президентът на Турция Реджеп Ердоган обяви, че той \"ръководи икономиката на Турция\", информира \"Ройтерс\".Турският лидер засилва натиска над Централната банка да намали основната лихва въпреки двуцифрената инфлация и нестабилната лира. Ердоган води кампания за местните избори в неделя, на които има вероятност управляващата Партия на справедливостта и развитието, която ръководи страната от 2002 г. да понесе загуба на фона на влошаващата се икономическа ситуация.Днес турската лира се обезцени с 5% спрямо щатския долар, след като банките отново започнаха да предоставят ликвидност на лондонския пазар. В продължение на няколко дни властите спряха ликвидността на турски лири, за да подкрепят валутата.Притесненията произхождат от това дали Турция има възможност да обслужва външния си дълъг и от многократните призиви на Ердоган, който се описва като \"враг на основната лихва\" за по-евтин кредит.\"Аз управлявам икономиката на Турция. Кой е държавният глава сега? Това е Тайип Ердоган с 14 министри\", каза турският лидер пред поддръжници на предизборен митинг в столицата Анкара.Социологически проучвания показват, че управляващата партия може да изгуби контрола си над Анкара и вероятно над Истанбул - най-големият град, който беше управляван от Ердоган, докато заемаше поста на кмет.Ердоган обяви, че правителството му бързо ще започне да прилага структурни реформи, за да подсили икономиката след изборите срещу възможни атаки на спекуланти.Необичайните икономически възгледи на турския лидер тревожат инвеститорите.Инфлацията достигна близо 25% през миналата година - двуцифрена от 2017 г. През февруари 2019 г. беше смъкната до под 20%, но Ердоган повтори виждането си, че решението е по-ниски, а не по-високи разходи по заемите.\"Главният проблем е основната лихва. Ако основната лихва бъде намалена, инфлацията ще падне. Реалният проблем е основната лихва. Аз също съм икономист\", добави турският държавник.По-рано той се закани пред млади избиратели в Анкара, че Турция ще осуети \"атаки\" на САЩ и Запада срещу турската лира. Той обвини банки, че си играят с валутата преди вота в неделя. Не спомена конкретни банки.\"Трябва да дисциплинираме спекулантите на пазара\", призова Ердоган.", "date": "2019.03.28", "title": "Аз ръководя икономиката на Турция, отсече Ердоган"}
{"url": "https://news.bg/regions/s-blizo-650-mln-leva-podobryavat-infrastrukturata-v-sofiysko.html", "text": "Общо 647 млн. лева се инвестират в пътната инфраструктура в Софийска област. Това съобщи в Сливница днес заместник-министърът на регионалното развитие и благоустройството Николай Нанков. В града той участва в дискусия за регионалното развитие.Приоритет през тази година ще бъде магистралата \"Калотина - Сливница\", тъй като само тази отсечка от трансевропейския коридор от Лондон до Истанбул не е с магистрални габарити. Нанков посочи, че жалбите по процедурата за избор на строителен надзор за участъка между Драгоман и Сливница са оттеглени и се очаква строителството му да стартира през май и да завърши за две години. Общата стойност на строителните работи по отсечката е 140 млн. лева.Вече е избран и изпълнителят за другия участък от магистрала - от Калотина до Драгоман. Ако няма жалби по процедурата за строителен надзор, строителството може да стартира през юни.От средствата 140 млн. лева са за ремонт на мостове, виадукти и тунели по магистралите \"Хемус\" и \"Тракия\" на територията на областта, които не са ремонтирани повече от 30 години. Съоръженията се рехабилитират поетапно. До началото на летния сезон ще приключи ремонтът на виадуктите на 13-ти, 15-ти и 20-ти км на АМ \"Тракия\" в посока Пловдив. След 15 септември ще се рехабилитират и платната на съоръженията в посока София.През тази година се очаква да приключи ремонтът на тръбата в посока София на тунел \"Витиня\" на АМ \"Хемус\". Предвижда се през май да завърши рехабилитацията на пътя през Петрохан, като ще се ремонтира и участък в границите на Костинброд. Предстои да стартира рехабилитацията на пътя между Сливница и Брезник, който осигурява връзка между Софийска област и Перник.Нанков подчерта, че с въвеждане на ТОЛ системата за тежкотоварни автомобили от 16 август ще се възстанови справедливостта в пътния сектор чрез принципа \"който руши повече, плаща повече\". В момента само 100 млн. лева от общо 350 млн. лева годишни приходи от винетки са от тежкотоварни автомобили, посочи той и допълни, че се очаква постъпленията да са над 1 млрд. лева годишно, което ще позволи повече инвестиции в доизграждането и поддръжката на пътна инфраструктура.Областта е не само най-голяма като брой общини, но и с най-дълга и силно амортизирана водопреносна мрежа, обърна внимание заместник-министърът. Той коментира, че присъединяването на община Ботевград към обособената територия на Асоциацията по ВиК ще даде възможност на областта да кандидатства за европейско финансиране.Важен е проектът на Министерство на здравеопазването по Оперативна програма \"Региони в растеж\", по който ще се обновят всички центрове за спешна медицинска помощ и филиалите към тях в областта, подчерта още Нанков.Общо 61 са сградите, за които са сключени договори за целево финансиране с Българската банка за развитие по Националната програма за енергийна ефективност на многофамилни жилищни сгради в София област. 54 от тях вече са обновени, а останалите са в етап на строителство, информира зам.-министърът.", "date": "2019.03.28", "title": "С близо 650 млн. лева подобряват инфраструктурата в Софийско"}
{"url": "https://news.bg/world/chetirima-sa-zaginali-pri-strelbata-v-utreht.html", "text": "Броят на жертвите  нарасна до четири, обявиха от холандската прокуратура, цитирана от \"Ройтерс\".74-годишен мъж, който пострада тежко при стрелбата в трамвай в Холандия този месец, е починал от получените наранявания.В съобщението прокуратурата отбелязва, че ще променят обвиненията срещу 37-годишния турчин Гьокмен Танъш.Властите се опитват да установят дали Танъш, който призна за престъплението пред съда по време на закрито съдебно заседание, е имал лични мотиви. Турчинът уби 19-годишна жена, 28-годишен мъж и 49-годишен баща на две малки деца при нападението в холандския град Утрехт на 18 март.Един жертва е в критично състояние.Холандският съд ще реши до края на следващата седмица дали Танъш да остане в ареста.", "date": "2019.03.28", "title": "Четирима са загинали при стрелбата в Утрехт "}
{"url": "https://news.bg/regions/kalofertsi-zapochvat-podpiska-v-podkrepa-na-otstraneniya-kmet.html", "text": "Жителите на Калофер се вдигат на бунт срещу отстраняването на кмета на града, предаде БГНЕС.Припомняме, по-рано днес стана ясно, че Румен Стоянов е  - той назначил на работа в кметството съпругът на сестра си, който заел мястото на служителка, излязла в отпуск по майчинство.Повечето калоферци обаче са на мнение, че отстраняването на Стоянов е тенденциозно и ще се отрази негативно върху развитието на града. По тази причина са започнали подписка в негова подкрепа.Въпреки че Стоянов има право да обжалва решението на Общинската избирателна комисия в Карлово в тридневен срок пред Административния съд в Пловдив, той отказва да го направи.\"Виновен съм до такава степен, че съм назначил шурея си. Той не ми е кръвна линия, но след като така са преценили от комисията. Искам да заявя, че не сме направили нищо, с което да се срамувам аз или той от работата си\", коментира кметът.След десет дни Общинският съвет в Карлово ще трябва да реши кой да назначи за временно изпълняващ длъжността кмет на Калофер.", "date": "2019.03.28", "title": "Калоферци започват подписка в подкрепа на отстранения кмет"}
{"url": "https://news.bg/politics/borisov-se-sreshta-s-balkanskite-lideri-v-bukuresht.html", "text": "Премиерът Бойко Борисов и българската делегация пристигнаха в Букурещ, където утре ще се проведе Четиристранната среща на високо равнище между България, Гърция, Румъния и Сърбия. Лидерите на четирите балкански държави се събират по инициатива на Борисов, като това ще бъде седмата им среща.Премиерите Бойко Борисов, Алексис Ципрас, Виорика Дънчила и президентът Александър Вучич ще обсъдят напредъка по общите проекти в региона в сферите на транспорта, инфраструктурата и енергетиката. Фокус на срещата ще бъде задълбочаването на регионалното сътрудничество и развитието на добросъседските отношения.Утре ще се състои и съвместно заседание на правителствата на България и Румъния. Разговорите между двете делегации включват теми от сферата на икономиката, транспорта и сигурността.Развитието на търговско-икономическото сътрудничество ще бъде акцент предвид нарастването на стокообмена с Румъния с близо 7% през 2018 г. и на интереса за насърчаване на взаимодействието в областта на малките и средни предприятия. Ще се разгледат възможностите за задълбочаване на връзките между румънския и българския бизнес в сферата на иновациите и високите технологии.Друг акцент от двустранните разговори в Букурещ ще бъде подобряването на условията за корабоплаване в общия българо-румънски участък на река Дунав, както и транспортната свързаност между двете страни. Разширяването на транспортните връзки по Дунав е от съществено значение за улесняването на трафика, активизирането на контактите между бизнеса и хората от двете страни, както и на туристическия обмен.Ще се обсъди и сътрудничеството в областта на превенцията, готовността и реагирането при извънредни ситуации, природни и причинени от човека бедствия и пожари.", "date": "2019.03.28", "title": "Борисов се среща с балканските лидери в Букурещ"}
{"url": "https://news.bg/politics/vmro-zadava-retorichni-vaprosi-nfsb-ustanovi-che-balgariya-ne-e-suverenna.html", "text": "Бившият вицепремиер и лидер на НФСБ Валери Симеонов видя национално предателство в .\"Това е национално предателство и то ще тежи на съвестта на ГЕРБ, ДПС и \"Воля\", с чиито гласове мина този противобългарски, противодържавен текст\", натресе Симеонов.По думите му с приемането на текстовете България е отворила широко вратата за финансиране на всички вероизповедания отвън, от чужди държави, и по този начин управляващите са допуснали намеса във вътрешно-политическия живот на България.\"Не можем да се правим, че не виждаме как Турция спонсорира и издържа десетки и може би стотици имами в джамийските настоятелства в отделните области. Да се правим, че не виждаме как религията и техните духовници се използват в предизборни кампании\", заяви Симеонов.Според него с този закон България е показала, че не е суверенна държава.\"Жалко за всички, които са положили костите си в олтара на майка България, за да бъде тя свободна и независима. Ето виждате, че не е\", каза още Симеонов.ВМРО също имат позиция по въпроса. Според тях са ясни политическите субекти, които седят зад турската намеса за вероизповеданията.ВМРО: \"Ние, патриотите от ВМРО, питаме кой и защо се меси в делата на вероизповеданията в България? Кой, защо и какви интереси гони, за да опрощава дългове и да отваря вратички за чуждо финансиране на вероизповеданията в България? Кой, как и по какви канали оказва натиск и влияние върху политическите партии и политическите процеси в България?\"След тези въпроси патриотите призовават косвено външния министър на Турция Чавушоглу да довърши изречението си, назовавайки имената на хората и партиите. \"Най-накрая разкрийте своите проводници на ислямизацията, радикализацията и на протурската политика\", иска им се на воеводите.След това обаче от ВМРО посочват, че тези субекти вече са ясни на обществото.\"То не, че те вече не са ясни. ДПС лобираха за закона, а ДОСТ поискаха конституционна реформа, за да има турско малцинство. А г-н Ердоган наскоро внесе географски поправки в картата на Европа като разшири своите турски \"сърдечни територии\". Въпросът е има ли български партии и политици, които участват в \"дослука\" и поемат за изпълнение задачи от Анкара или просто Чавушоглу се опитва да впечатли избирателите\", пишат от ВМРО.Заради всичко това ВМРО ще поиска министърът на външните работи Екатерина Захариева да излезе пред депутатите в пленарна зала и да изясни дали е имало дипломатически опит за намеса във вътрешните работи на България по линия София - Анкара. Интересува ги и дали представител от правителството е поемал ангажименти за промени в законодателството за вероизповеданията, облагодетелстващи турската външна политика.\"Ако не е имало официални анотации, то тогава патриотите от ВМРО питаме следното - това, което Чавушоглу казва, фалшива новина ли е, или е вдигане на завесата на задкулисието, което тече по оста Ердоган - ДПС - ДОСТ\", питат воеводите.Припомняме, по-рано днес българските .Малко след това министърът на външните работи на Турция Мевлют  на България.Това предизвика остри реакции в страната ни. От . Външно написаха, че България не може да приеме намеса от чужда държава в законодателния си процес и такава не е била допускана.", "date": "2019.03.28", "title": "ВМРО задава реторични въпроси. НФСБ установи, че България не е суверенна"}
{"url": "https://news.bg/int-politics/nov-evropeyski-zakon-slaga-kray-na-vechnite-dlazhnitsi.html", "text": "Нова европейска директива препоръчва държавите членки да започнат да прилагат разпоредбите за опрощаване на дългове не само по отношение на предприемачите, но и на физическите лица потребители. Предложението е внесено от българския евродепутат от ГЕРБ/ЕНП Емил Радев.Препоръката заляга в окончателния текст на приетата директива за повишаване на ефективността на процедурите за преструктуриране, несъстоятелност и опрощаване на задължения.По думи на Радев свръхзадлъжнялостта на потребителите е въпрос, който поражда сериозни икономически и социални тревоги. Целта на новата директива е да дадем втори шанс на предприемачите чрез опрощаването на дълговете им, обясни той и допълни, че по този начин ще се премахнат вечните длъжници, ще се намали размерът на необслужваните кредити и ще се предотврати натрупването на такива кредити в бъдеще.Евродепутатът работи от години за премахването на т.нар. \"вечни длъжници\" и въвеждането на личния фалит в българското законодателство.Радев посочи, че 1,7 млн. души годишно губят работните си места заради фалит на дружества в Европейския съюз. С директивата ще се въведат ключови принципи относно превантивното преструктуриране, така че да се увеличат възможностите за дружествата, изпитващи финансови затруднения, да се преструктурират на ранен етап и да се предотврати обявяването на фалит и съкращаването на персонал, обясни той.Според него новият европейски закон ще направи процедурите в ЕС по-ефективни и ще гарантира, че предприемачите ще имат втори шанс да започнат нов бизнес след обявяването на фалит.Българският евродепутат определи директивата като значителен напредък. България остана единствената държава членка, която няма механизъм за освобождаване от дълг на физическите лица, подчерта той и изрази надежда, че с приемането на новото европейско законодателство това ще се промени.След като директивата се публикува в Официалния вестник на ЕС, държавите членки ще разполагат с до 3 години, за да въведат новите правила в националното си законодателство.", "date": "2019.03.28", "title": "Нов европейски закон слага край на \"вечните длъжници\""}
{"url": "https://news.bg/world/v-petak-london-glasuva-predlozhenie-za-odobryavane-na-sdelkata-za-brekzit.html", "text": "Председателят на Камарата на общините Джон Бъркоу позволи гласуване на предложение за споразумението за напускане на ЕС, пише \"Гардиън\".Бъркоу обяви, че утре депутатите ще дебатират предложение на правителството за споразумението за Брекзит. Той поясни, че предложението не е същото за разлика от предишното. Джон Бъркоу добави, че предложението за утрешния дебат ще покрие само споразумението за напускане, без политическата декларация, както беше на предишните две гласувания.Председателят на долната камара на британския парламент отбеляза, че е радостен, че правителството е приело решението му, че депутатите не могат да гласуват едно и също предложение два пъти.Лидерът на Камарата на общините Андреа Ледсъм беше запитана дали прокарването на предложението утре ще означава, че Великобритания няма да ратифицира споразумението за напускане.Не. Означава, че законопроектът за споразумението за напускане ще бъде внесен в тази камара, обяви тя.Ледсъм поясни, че ако утре предложението бъде прието, правителство ще предприеме действия за прокарване на законопроекта за напускане. Ледсъм поясни, че утрешното гласуване не е трети вот на сделката за Брекзит.Наизменената сделка на Мей. Гласуването приключи с 391 гласа \"против\" срещу 242 гласа \"за\". На 15 януари 432 британски депутати срещу 202 гласуваха ", "date": "2019.03.28", "title": "В петък Лондон гласува предложение за одобряване на сделката за Брекзит"}
{"url": "https://news.bg/world/netanyahu-naredi-na-armiyata-da-se-podgotvi-za-mashtabna-kampaniya-v-gaza.html", "text": "Премиерът на Израел Бенямин Нетаняху обяви, че е инструктирал армията да бъде подготвена за \"мащабна кампания\" в Ивицата Газа преди големи сблъсъци, очаквани през уикенда, пише \"Таймс ъв Израел\".Затягаме обръча около Ивицата Газа, каза Нетаняху на събитие в Северен Израел след посещение на войници на границата с Газа.Гражданите на Израел трябва да знаят, че ако е необходимо, ние ще влезем в Газа силни и уверени, след като изразходим всички други възможности, добави Нетаняху, който също заема длъжността военен министър на еврейската страна.Коментарът е направен, докато армията се подготвя за големи безредици по границата. През уикенда палестинците ще отбележат една година от началото на протестите \"Маршът на завръщането\". По-рано тази седмица Израел и палестински групировки в Газа влязоха в кратък конфликт.", "date": "2019.03.28", "title": "Нетаняху нареди на армията да се подготви за мащабна кампания в Газа"}
{"url": "https://news.bg/int-politics/duhovniyat-savetnik-na-tramp-e-pryakata-mu-vrazka-s-bog.html", "text": "Духовният съветник на Доналд Тръмп, лидерът и пастор Паула Уайт коментира, че връзката й с президента е резултат от пряко \"назначение\" от Бог, който я насочил да му \"покаже коя съм аз\", съобщава \"Гардиън\".Противоречивият пастор в християнски център \"Ню Дестини\", във Флорида, е известна със своя луксозен начин на живот и проповядва благоденствие, като разказва на последователите си, че колкото повече даряват на църквата, толкова повече Бог ще ги благослови.\"Срещам се с хиляди, милиони хора, но има шепа хора, които знаех, че това е пряка задача\", Божият призив към нея, да е \"пряка връзка с Тръмп\", обяснява тя за \"Гардиън\".Първата среща с Тръмп е в началото на века, оттогава \"18-годишните отношения\" се превръщат в неофициална консултативна роля в Белия дом, както и като личен пастор на президента, допълва тя.Както много хора, с които Тръмп се обгражда, Уайт е спорна личност. Тя е описвана като жената, която \"е завела Тръмп при Христос\", но и като \"шарлатан\" и \"еретик\". Нейната дейност във Флорида я превръщат в милионер, но също така привлича вниманието на следователите от Конгреса.Уайт няма официално религиозно обучение, но вместо това обяснява, че е получила видение от Бог, когато е на 18 години, изучавала Библията в продължение на две години и открила църква в Тампа, Флорида. Тази църква нараства до 20 000 членове и в един момент една от най-големите такива в САЩ\"Гардиън\" се срещна с Уайт в дома й от близо 1900 кв. метра в затворен комплекс в Апока, Флорида, близо до нейния \"Нов християнски център на съдбата\".Уайт обяснява, че съветва президента за всичко - от преместването на американското посолство в Израел от Тел Авив в Йерусалим (\"взима правилното решение\"), да координира с религиозната общност хуманитарната криза във Венецуела и отговора за урагана Мария в Пуерто Рико. Тя допълва, че вярата на президента играе водеща роля в политиката му.", "date": "2019.03.28", "title": "Духовният съветник на Тръмп е пряката му връзка с Бог"}
{"url": "https://news.bg/regions/nebostargachat-zlaten-vek-e-zakonen-obyavi-dnsk.html", "text": "Сградата е законна, защото има законно издадени строителни книжа. Това отсече шефът на ДНСК Иван Несторов на брифинг във връзка със съмненията по отношение на изграждането на  от фирма \"Артекс\". Според ЗУТ една сграда е незаконна, когато няма издадени строителни книжа. В случая обаче \"Златен век\" имал издадени строителни книжа, повтори няколко пъти Нестеров.Все още не е ясно обаче дали законните книжа са изтекли, а това ще се реши от Софийски административен съд, където тече проверка по жалба на \"Сдружение Лозенец\".Все още не е ясно обаче дали законните книжа са изтекли според ЗУТ. Води се проверка и от прокуратурата, което трябва да установи дали разрешителното е нищожен административен акт.Несторов обясни, че строежът продължава да е законен, след като през август 2018 г. главният архитект на София Здравков Здравков е удължил срока на разрешението му.По думите на главния  сградата е изгубила право на строеж с всичките удължавания. Несторов заяви, че е в пълен синхрон с главния архитект, но се позова на практика на Върховния административен съд и решение на съда за Бургас от 2018 г.С всяко допълване на разрешението за строеж автоматично се удължава и срокът на изпълнение, обясни Несторов. Така по силата на ЗУТ Несторов смята, че сградата трябва да има валидно разрешително до 2020 година. Шефът на ДНСК обаче не обясни на присъстващите журналисти защо позоваването за удължаване на разрешителните идва след близо половин годишен срок, в който сградата не е имала валидни разрешителни.Несторов не пожела да коментира и думите на арх. Здравков, че е бил заплашван, с аргумента, че не е служител на Столична община. В момента по искане на Асоциация \"Лозенец\" Никола Вапцаров е пуснал жалба в Софийския административен съд за бездействие на Министерството на регионалното развитие, тъй като до този момент не е спряно строителството на незаконна сграда.Предстои Софийският административен съд да излезе с решение.Относно височината на сградата - в първия устройствен план на София от 1996 година е въведено ограничение до 34 етажа, стана ясно на брифинга.Припомняме, че презаверка на разрешението за строеж по време на строителството е в рамките на 5-годишен срок, според стария текст на ЗУТ. Минат ли пет години, издадените строителни книжа губеха правно действие. С  от февруари 2017 година този срок е удължен на 10 години. Този текст обаче не важи със задна дата, уточни Несторов.В случая \"Артекс\" е заварен случай, тоест ние сме длъжни да работим по текстовете по времето, когато сградата е била изграждана, допълни Несторов.ДНСК е направила две проверки - на 20 и 26 март - и са установени отклонения в конструкцията от инвестиционните проекти. Беше обяснено, че такива отклонения са установени при подходите за подземните гаражи, неукрепен изкоп и др. Тези пропуски са основание ДНСК да издаде заповед за частично спиране на строежа.Освен това проверката е установила конфликт на интереси - госпожа Мирянова участва и като изпълнител,  и като надзор над обекта с участие в различни фирми. В нарушение на чл.166, ал.3 от ЗУТ управителят на строителната фирма е сключил договор за строителен надзор на обекта с фирма, в която пак той е собственик - съдружник. Освен това управителят на проектантската фирма е собственик - съдружник в надзорната фирма, извършила оценка на съответствието на внесената за одобряване проектна документация.  И за двете нарушения ще бъдат започнати административни и административно наказателни производство. Глобата за това варира от 30 до 150 хиляди лева, посочи Несторов.", "date": "2019.03.28", "title": "Небостъргачът \"Златен век\" е законен, обяви ДНСК"}
{"url": "https://news.bg/politics/demokratichna-balgariya-nastoyava-za-ostavkata-na-antikoruptsionniya-shef.html", "text": "\"Демократична България\" настоява за незабавната оставка на председателя на КПКОНПИ Пламен Георгиев. По думите им след изнесената информация относно в София на цени под пазарните за такъв имот, а дори и под данъчната му оценка, както и начина на декларирането на този имот в имуществената му декларация, според тях е основателна причина той да престане да оглавява органа по антикорупция.От \"Демократична България\" подчертават и други причини за настояване за неговата оставка. Те са категорични, че недекларирането в цялост на придобитото от него имущество само по себе си съставлява нарушение, което КПКОНПИ следва да установява и санкционира.Според тях това трудно би могло да се случи, тъй като Георгиев трябвало да разследва и санкционира самия себе си.От \"Демократична България\" са на мнение, че покупката на имот на непазарни цени от висш служител на подобен пост създава съмнения за неговите морални и професионални качества, както и за извършване на престъпление.Те изтъкват още, че такава покупка поражда съмнения и за избягване на данъчно облагане, за разполагане със и заплащане на средства с недоказан произход, които не фигурират в документацията по сделките, както и за деклариране на неверни обстоятелства.Демократите посочват, че разследването и разкриването на несъответствие между притежавано имущество и доходи е от компетентността на КПКОНПИ, което не е възможно да бъде извършено обективно докато Георгиев ръководи този орган.От \"Демократична България\" подчертават, че при създалата се ситуация се компроментира и дейността на КПКОНПИ.Според тях служителите на комисията са поставени в позорната ситуация да проверяват български граждани и държавни служители за \"незаконно имущество\" и корупция в момент, в който началникът им следва да бъде проверен за същото.Припомняме, че Пламен Георгиев заяви, че Заради имотния скандал Преди него същото направиха министърът на правосъдието , заместник-министърът на енергетиката и заместник-министърът на младежта и спорта.", "date": "2019.03.28", "title": "\"Демократична България\" настоява за оставката на антикорупционния шеф"}
{"url": "https://news.bg/politics/moralno-li-e-obvinyaemata-joncheva-da-vodi-chervenata-evrolista-otvrashtat-gerb.html", "text": "Доколко е морално Елена Йончева, която е , да води евролистата на БСП, питат от ГЕРБ.В прессъобщение от управляващата партия пишат, че днес БСП за пореден път са показали, че темите за Европа и интересите на българските граждани са им чужди.Герберите очаквали в  да зачекнат темата за пакета \"Мобилност\" и усилията, които българските евродепутати и правителството на Борисов положили в тази посока.Това обаче не се случило. Червените още не можели да излязат от фиксацията в Цветан Цветанов и скандала с апартаментите на властта - тема, която ГЕРБ морално затворили още вчера.\"Очевидно отсъствието на БСП от парламента силно е увредило политическата им сензитивност за истински актуалните и важни политически теми за българските граждани\", пишат от ГЕРБ.Тук от първата политическа сила питат социалистите щом за тях оставката на Цветанов не е морален акт, а политически фалш, то морално ли е  обвиняем човек за водач на евролистата на партията.\"Как БСП ще обясни на българите, които загубиха спестяванията си при фалита на КТБ, че водач на листата им е човек, който е имал обща офшорна фирма с Цветан Василев\", питат от ГЕРБ, уповавайки се на обвинението на прокуратурата.В съобщението пише още, че вследствие на едноличното управление на Нинова върху БСП тя е на път да създаден \"поредния грозен прецедент - веднага след като бъде избрана за евродепутат, Елена Йончева да стане първата, на която ще бъде свален имунитетът в Брюксел\".", "date": "2019.03.28", "title": "Морално ли е обвиняемата Йончева да води червената евролиста, отвръщат ГЕРБ"}
{"url": "https://news.bg/world/ep-razmaha-prast-na-slovakiya-i-malta.html", "text": "Членовете на Европейския парламент изразиха тревога относно състоянието на върховенството на закона в някои страни членки на ЕС, съобщава \"Политико\".Депутатите прокараха резолюция, с която осъждат \"продължаващите усилия във все повече страни членки за отслабване върховенството на закона, разделението на властите и независимостта на правосъдието\".В резолюцията се подчертава, че са разтревожени от ситуацията в Словакия и Малта, както и от засилващите се заплахи срещу журналисти в Общността.Парламентаристите посочват твърдения за корупция и безнаказаност в управляващите кръгове на Словакия, както и случаи на корупция, пране на пари и измами в Малта.Европейският натиск и сътрудничество определено могат да доведат до резултати, обяви София инт'Велд, председател на парламента група, която следи спазването на върховенството на закона в Общността.Има доказателства за това: благодарение на сътрудничеството с Европол словаците успяха да арестуват заподозрени за убийството на Ян Куциак и заради натиска на ЕС малтийското правителство предприе действия за осъвременяване на проблематичното законодателство, добави тя.Припомняме, , намиращ се на 65 километра източно от столицата Братислава. Според полицията вероятно двамата са елиминирани от наемен убиец. Убийството беше извършено на 21 февруари 2018 г. Куциак разследваше връзки между калабрийската мафия Ндрангета и словашки политици за сайта Aktuality.sk.В края на 2017 г. в Малта беше убит ", "date": "2019.03.28", "title": "ЕП размаха пръст на Словакия и Малта"}
{"url": "https://news.bg/regions/razkriha-nelegalna-rafineriya-za-gorivo-kray-pazardzhik.html", "text": "Разкриха нелегална рафинерия за гориво край Пазарджик.При съвместна инспекция на икономически полицаи и митнически инспектори от Агенция \"Митници\" - София била посетена площадка за третиране на опасни отпадъци. Тя се намирала в бившия стопански двор в пазарджишкото село Юнаците.Служителите установили, че на мястото има действащо съоръжение за преработка на отпадъчни петролни продукти, както и резервоар с около 1300 литра гориво. Собствениците на площадката не представили документи за неговата наличност и съхранение, поради което откритото количество е иззето.Предстои да се установи точният вид и качество на задържаното гориво.", "date": "2019.03.28", "title": "Разкриха нелегална рафинерия за гориво край Пазарджик"}
{"url": "https://news.bg/politics/podpiskata-na-dost-ne-sluchayno-e-predi-izborite-spored-hasan-azis.html", "text": "Заместник-председателят на ДПС и кмет на Кърджали Хасан Азис е на мнение, че инициираната от ДОСТ подписка, с която партията иска признаване на национално турско малцинство в България, е опит за съживяване на партията на Лютви Местан.По думите на Азис това е опит на изпаднали хора да се покажат на политическата и обществена сцена.Не било и случайно, че темата се повдигна точно в навечерието на избори, тълкува още зам.-председателят на движението.\"Целта е да се привлече обществено мнение върху самата личност или за проект, по който те работят, което аз не споделям. Не се учудвам, че този въпрос се повдига от Кърджали и няма да се учудя сега да тръгнат емисари, които да се опитват да събират подписи от хора, които не са в течение на този въпрос и няма да имат своето много ясно гражданско основание за важността и полезността на такъв акт\", категорично заяви Азис за общественото радио.", "date": "2019.03.28", "title": "Подписката на ДОСТ не случайно е преди изборите според Хасан Азис"}
{"url": "https://news.bg/world/ankara-se-namesila-za-popravkite-v-religiozniya-ni-zakon.html", "text": "Министърът на външните работи на Турция Мевлют Чавушоглу разкри, че Анкара се е намесила в поправките на Закона за вероизповеданията на България, съобщава Анадолската агенция.По-рано днес българските Чавушоглу обяви по време на реч в Текирдаг вчера вечерта, че Анкара е в контакт със София за намиране на решение за дълговете на Главното мюфтийство.Проектът на България за поправки в религиозния закон беше срещу всички видове основни права и свободи и нарушаваше правата. Турция беше принудена да се намеси и се наложи България да внесе промени, обяви той.Чавушоглу коментира, че \"Главното мюфтийство има някои дългове, в замяна на тях искаха да продадат имотите му\" и в опит да се намери решение, той се е свързал с българското правителство.Министърът подчерта, че отношенията с България трябва да продължат да се развиват. Той добави, че се засилва правната основа на българо-турските отношения чрез всякакъв вид спогодби, особено по отношение на социалната сигурност.По време на окончателното обсъждане на промените в религиозния закон ГЕРБ и ДПС подкрепиха вероизповеданията, които имат и държавна субсидия да получават финансиране и от чужбина. Те няма да са задължени да декларират даренията си пред държавата.", "date": "2019.03.28", "title": "Анкара се намесила за поправките в религиозния ни закон"}
{"url": "https://news.bg/crime/ivan-geshev-ne-iska-da-uchastva-v-sastezanieto-za-glaven-prokuror.html", "text": "Предвид предстоящите през настоящата година политически избори, предвид определени процеси и избори в съдебната власт и предстоящия избор на главен прокурор, нещата започват да става кални. Това каза заместник главният прокурор Иван Гешев.По думите му това е в цял свят и започва да се атакуват всякакви възможни личности. \"Преплита се политика с политика в магистратурата и аз лично нямам желание да участвам в тези кални процеси\", заяви той и посочи, че няма намерение за участва в състезанието за главен прокурор.Той заяви, че първо не може да се кандидатира за главен прокурор, а дори и да бъде предложен, има лични основания, заради които не би участвал с категоричност.\"Животът е колело и утре може да падне комета тука и нас да ни няма\", коментира зам.-главният прокурор.Той наблюдава с интерес процесите в политическите партии и как определени сегменти от една партия се опитват да завладеят друга.\"Наблюдавам с интерес как извънпарламентарни образувания се опитват да унищожат специализираните структури и прокуратурата, някои ги наричат партии\", каза още зам.-главният прокурор.\"И хора, част от политическата система, и извънпарламентарни хора се опитват да съсипят добрите процеси през последните години и доброто начало на специализираните структури\", както се изрази Гешев.По думите му е нормално политическата система да иска да контролира съдебната власт - \"нормално е политиците да се притесняват, за да може да се държат в кондиция\".На въпрос кои са политиците, които искат да обуздаят прокуратурата, Гешев заяви, че те са ясни и бият на синьо.Гешев заяви, че не иска да коментира скандалите с апартаментите във властта, както и аспекта с този на председателя на Върховния касационен съд Лозан Панов, тъй като не е запознат с конкретната ситуация.Той ще се запознае, когато е в компетентността на нещата, с които се занимава специализираната прокуратура.", "date": "2019.03.28", "title": "Иван Гешев не иска да участва в състезанието за главен прокурор"}
{"url": "https://news.bg/society/chas-zakasnenie-za-29-vlaka-zaradi-smyanata-na-vremeto-na-30-mart.html", "text": "Преминаването от зимно към лятно часово време ще засегне разписанията на 29 влака в нощта срещу неделя, предупреждават от БДЖ.Всички влакове, които се движат след 03.00 часа, ще генерират виртуално 60 минути закъснение в нощта между 30 и 31 март.Смяната на часовото време тази година ще засегне 11 бързи, един международен, 9 пътнически и 8 крайградски влака. Тези композиции ще се движат с коригирани разписания, тъй като при разминаването с други влакове се предизвикват 10-15 минутни промени и в техните разписания.Поради това няма да бъдат осъществени връзките на общо 8 влака от нощните композиции във възелни гари с влакове по други направления, които се движат в сутрешните часове между 05.00 и 07.00 часа.Влаковете, които ще се движат с коригирани разписания, пътуват по направленията основно на нощните влакове: София-Варна (през Горна Оряховица и Карлово), Пловдив-Варна, София-Пловдив-Бургас, Повеляново-Добрич-Кардам, както и единични влакове Мездра-Видин, Самуил-Силистра, Самуил-Русе.", "date": "2019.03.28", "title": "Час закъснение за 29 влака заради смяната на времето на 30 март"}
{"url": "https://news.bg/regions/ne-odobriha-byudzheta-na-obshtina-chirpan.html", "text": "Общинските съветници отново не приеха бюджета на община Чирпан, съобщи БНР. Един глас не е стигнал, за да бъде гласувана финансовата рамка за настоящата година. От присъстващите 16 съветници 5 са гласували против и един въздържал се.На общинската сесия не е присъствала кметът Кичка Петкова. Тя е засегната от свои опоненти, които преди дни я обвиниха в липса на административен капацитет и лошо управление.Четиримата представители на местната коалиция \"За Чирпан\" подкрепиха бюджета. Нейният ръководител и бивш кмет Васил Донев обясни вота, като компромис в полза на града. По негово предложение не се приело общината да поеме дълг за 2019 год.Съветниците приеха Запис на заповед в полза на МОСВ, за обезпечаване на авансово плащане по договора за безвъзмездна помощ за изграждането на пречиствателна станция.Общинският съвет гласува и за закриването на депото за отпадъци и кандидатстване за финансова помощ за тази дейност.От дебатите става ясно, че липсата на гласуван бюджет, ще попречи на общината да изразходва държавната субсидия за капиталови разходи.", "date": "2019.03.28", "title": "Не одобриха бюджета на община Чирпан"}
{"url": "https://news.bg/world/dokladat-na-malar-e-poveche-ot-300-stranitsi.html", "text": "Докладът на специалния прокурор Робърт Мълър е повече от 300 страници, обявиха американски източници пред вестник \"Ню Йорк таймс\".През миналата седмица Мълър предаде заключенията си на правосъдното министерство след двугодишно разследване дали Русия се е намесила на президентските избори в САЩ през 2016 г., както и дали е имало сговор между предизборната кампания на Доналд Тръмп и Москва. Докладът все още не е публично огласен.Преди дни главният прокурор Уилям Бар предостави на Конгреса обобщение на заключенията на Мълър, които бяха поместени , което според \"Ню Йорк таймс\" повдига нови въпроси.Специалният прокурор Робърт Мълър заключи, че Демократите, които като всички други законодатели все още не са виждали пълния доклад обвиняват Бар в прикриване на информация. Те конкретно се фокусират върху очевидните различия във вижданията на Бар и Мълър дали Тръмп е възпрепятствал правосъдието. Демократите настояват главният прокурор да публикува целия доклад, озаглавен \"Доклад за разследването на руска намеса на президентските избори 2016\".Правосъдното министерство отказва да съобщи какъв е обемът на доклада.В сряда се появи информация, че докладът е 700 страници.За сравнение докладът от разследването на президента Бил Клинтън през 1998 г. е 445 страници. Специалната комисия 9/11 за атаките на 11 септември 2001 г. публикува разкритията си на 567 страници. Правосъдното министерство на САЩ изготви доклад от 568 страници за случая с имейлите на Хилари Клинтън.", "date": "2019.03.28", "title": "Докладът на Мълър е повече от 300 страници"}
{"url": "https://news.bg/world/karadzhich-obzhalva-dozhivotnata-prisada.html", "text": "Бившият лидер на босненските сърби Радован Караджич обжалва последното решение на трибунала в Хага, който през миналата седмица увеличи присъдата му от 40 г. на доживотен затвор, информира АФП, позовавайки се на съдебни документи.\"Президентът Радован Караджич обжалва наложената му доживотна присъда\", пише в юридическата бележка, внесена от адвоката му Питър Робинсън.Апелативната камара на Международния остатъчен механизъм в Хага осъди Караджич на . Съдът увеличи присъдата на бившия президент на Република Сръбска Радован Караджич за военни престъпления в периода 1992-1995 г. от 40 г. на доживотен затвор. Трибуналът реши, че първоначалната присъда е била твърде лека за извършените жестокости.През 2016 г. Караджич беше признат за, но реши да обжалва съдебното решение. Тогава съдът го призна за виновен по 10 от 11 обвинения. Караджич обяви, че присъдата се основава на \"слухове\". През миналата година реши да обжалва присъдата, като заяви пред съдиите, че гоненията срещу мюсюлмани и хървати през 90-те г. на XX век са \"мит\".Процесът срещу Караджич започна през 2009 година, след като беше заловен в Белград. Той е обвиняван за пряка роля в геноцида на хиляди хора по време на Боснеската война, включително издаване на заповед за избиването на около 8 хиляди мъже и момчета в Сребреница през 1995 година. Това се смята за най-ужасното зверство в Европа след края на Втората световна война. Той е обвиняван също за използването на 284 миротворци от ООН като човешки щитове същата година.След като бившият лидер на босненските сърби , полицията успя да го арестува през 2008 г. в автобус в Белград. Той бе изправен пред съда на Международния наказателен трибунал за бивша Югославия през октомври 2009 г.Караджич, психиатър и поет, е президент на Република Сръбска от 1992 до 1996 г.", "date": "2019.03.28", "title": "Караджич обжалва доживотната присъда"}
{"url": "https://news.bg/politics/shefat-na-kfn-predlozhi-zamestnitsite-si.html", "text": "Председателят на Комисията за финансов надзор Бойко Атанасов е внесъл в Народното събрание своите номинации за двете вакантни места за заместник-председатели.За заместник-председател, отговарящ за застрахователния надзор, той предлага народните представители да изберат сегашния началник на софийската териториална дирекция на Националната агенция по приходите Илиана Христова. В мотивитре си председателят на КФН посочва, че Христова има 23-годишен опит в НАП, където преминава през всички стъпала на кариерното израстване. Основните й качества не са задълбочените познания в областа на застраховането, а доказаните й умения да работи с хора и да създава и да ръководи успешни екипи в областа на финансовия контрол.\"Смятам, че в актуалната ситуация, в която сме поставени за справяне с последствията от фалита на застрахователна компания \"Олимпик\", и със заявката, която дадохме за ограничаване и превенция на подобни случаи в бъдеще, опитът и идеите на г-жа Христова са от ключово значение\", се казва в писмото на Атанасов по повод тази негова номинация. В този ред на мисли ще е интересно дали по време на изслушването в парламентарната комисия по бюджет и финанси Христова ще представи в разгърнат план поне някои от тези свои идеи.Освен това председателят на КФН посочва, че Илиана Христова има опит в ръководенето на администрация от 2300 човека и е в непрекъсната комуникация с клиентите на най-голямата държавна администрация в България. \"Смятам, че за да се справим със сериозното предизвикателство и липсата на комуникация по казуса \"бонус-малус\", на КФН й е необходим твърдо отстояващ позицията си лидер, с ефективни комуникационни умения и опит за стиковане на интересите на много заинтересовани по определен повод лица, чиито интереси са разнопосочни\", смята Атанасов.За заместник-председател, отговарящ за надзора над инвестиционната дейност, председателят на КФН Бойко Атанасов предлага на народните представители да изберат Мария Филипова, която от 2018 г. до сега е председател на Комисията по хазарта. В тази номинация могат да се търсят паралели с хазартната природа на инвестиционната дейност, но едва ли това е водещият агрумент за издигането на тази кандидатура.\"Г-жа Филипова има впечатляващ над 10-годишен опит в законовата, правната и нормотворческата дейност в областта на финансите и държавната администрация\", се казва в мотивационното писмо на Атанасов до Народното събрание.След депозирането на двете номинации има седемдневен срок, след чието изтичане номинираните ще бъдат изслушани по определен регламент в парламентарната комисия по бюджет и финанси.", "date": "2019.03.28", "title": "Шефът на КФН предложи заместниците си"}
{"url": "https://news.bg/politics/ninova-ne-iska-stanishev-v-evrolistata-na-bsp.html", "text": "\"Според мен Сергей Станишев не трябва да бъде в листата на БСП за предстоящия евровот.\" Това заяви пред Нова лидерът на социалистите Корнелия Нинова.Тя е категорична за мнението си. Според нея Станишев като президент на ПЕС има много задължения. Окончателното решение обаче се падало на Националния съвет на партията, който ще се проведе на 14 април.\"Това е политически фалш, опит да се потуши скандалът\", убедена е Нинова за оставките и апартаментите на властта. Тя допълни, че Цветан Цветанов напуска парламента с \"тежки съмнения за политически рекет, лобистки закони и може би за данъчни престъпления\".\"ГЕРБ постигнаха съвършенството корупцията да е заложена в закона, нарушенията на изборните правила да са заложени в закона. Да се приемат закони в интерес на фирми или на Изборния процес на управляващата партия\", отсече още соцводачът.По думите на Нинова сегашното положение е олицетворение на модела на ГЕРБ, който бил и модел на прехода - \"срастване между олигарски и политици\".Лидерът на БСП е категорична, че смисъл от подаване на оставки няма, ако това реално не променя нищо, а народът от 10 години наблюдавал само едно и също.В заключение Нинова коментира, че червените биха се върнали в парламента, ако Цветанов бил напуснал политиката изцяло.", "date": "2019.03.28", "title": "Нинова не иска Станишев в евролистата на БСП"}
{"url": "https://news.bg/regions/reaktsiyata-si-pri-ruhvane-na-sgrada-treniraha-ekipi-na-vma.html", "text": "Екипите на Военномедицинската академия изпитаха реакцията си рухване на сграда. Те разиграха сценарий, при който две линейки на академията откараха четирима души, ранени при рухване на многофункционална сграда в района на София, като в момента на инцидента в нея е имало около 200 души. На мястото на бедствието работят екипи на Спешна помощ, пожарна, полиция и спасители.Проведената тренировка на военните формирования беше по повод 15-годишнината от членството на България в НАТО.Модулните формирования към ВМА се активират по заповед на министъра на отбраната, като в закона за отбраната това е т.нар. Мисия 3.От момента на пристигането на двете линейки спасителни екипи изнесоха на носилки пациентите и ги откараха в отделения на полевите болници, разположени в близост до мястото на инцидента. След извършване на преглед те бяха преместени в отделенията за спешна медицинска помощ. След като лекарите се погрижиха за тяхното състояние и ги стабилизираха, бяха отведени в отделението на чакащите, които с приоритет ще бъдат откарани в болничното заведение.В хода на тренировката дейността на екипите се проследяваше от генерал Стефан Янев, съветник на президента Румен Радев по националната сигурност.Полк. Димо Димов, началник Катедра \"Медицина на бедствени ситуации\" към ВМА отчита високото ниво на стационарните болници, но като основно предизвикателство е пациентите да пристигнат живи в полевите болници. Това става с активиране на модули, които да окажат стабилизираща помощ, по думите му.Добре подготвените кадри и оперативната съвместимост при съвместни операции с НАТО е причината за създаването на симулационен тренировъчен център в бившата столова на ВМА. В него ще се включват само военни, но се планира освен парамедици и бойни санитари да се обучават и цивилни медицински сестри и лекари, подчерта Димов.С инженерен тим от американските делегации се обсъжда конкретния дизайн на центъра. По предварителни разчети той ще струва на болницата около 2 млн. лева.Планира се закупуването на високотехнологични манекени, имитиращи човешкото тяло като болка, реакция на зениците и кървене. Сумата за един манекен е около 100 000 долара.За първи път бяха разпънати почти всички модули от мобилните болници. Модулът по превантивна медицина дава оценка на средата, а ако тя не е безопасна, се предприемат действия за постигане на нормални стойности.Особено опасни инфекции като ебола могат да бъдат изолирани в модула по инфекциозни болести без риск за обгрижващия персонал. Това обясни полк. Димо Димов. В сортировъчното отделение се разпределят всички пострадали, а отделението, където работят хирургични екипи, позволява спешни хирургични интервенции, като най-често се цели да се спре масивно кървене от крайник. Осигурена е и реанимационна помощ за пострадалите.При масово пострадали ние подпомагаме цивилните болници или разкриваме структура там, където друга болница не може да бъде разположена, подчерта Димов. Мобилните болнични съоръжения могат да бъдат разположени обаче само на безопасна територия.Оказва се, че не сме толкова назад в проекта, тъй като нашите колеги от САЩ оцениха много високо както сградната площадка, така и възможностите за тренировки, каза още Димов.", "date": "2019.03.28", "title": "Реакцията си при рухване на сграда тренираха екипи на ВМА"}
{"url": "https://news.bg/disasters/zemetresenie-ot-4-1-po-rihter-v-yuzhna-gartsiya.html", "text": "Земетресение от 4.1 по Рихтер беше регистрирано в Южна Гърция.По данни на Европейския средиземноморски сеизмологичен институт (EMSC) земетресението е възникнало в 11.13 часа преди обед. Трусът бил с дълбочина от 2 километра.Епицентърът е бил на 32 километра североизточно от Патра и на 158 километра западно от столицата Атина.По свидетелски данни земетресението е било усетено в Патра, Калаврита, Ария, Пигадия и други населени места.Гражданин на страната пише на сайта на сеизмологичната служба, че трусът е усетен леко в Перивола, на 27 километра от епицентъра.В Патра трусът се усетил по горните етажи на сградите, разказва друг грък.", "date": "2019.03.28", "title": "Земетресение от 4.1 по Рихтер в Южна Гърция"}
{"url": "https://news.bg/world/v-sasht-prodavat-panik-butoni-za-izvestyavane-na-masovi-strelbi.html", "text": "В САЩ компания започна продажбата на паник бутони за известяване на масови стрелби. Центрове на еврейска общност в град Детройт са първите купувачи, пише \"Гардиън\".Израелската компания \"Габриел\" обяви, че целта й е да продаде сензорите за разполагане на обществени места като училища и религиозни храмове. При натискане на бутона се подава сигнал до полицията, но също така към системата има камери и микрофони.Фирмата вярва, че може да намали високата смъртност при масови стрелби, такива като наскоро , при която загинаха 50 души. Към момента компанията ще се фокусира на пазара в САЩ, където училищата са мишена на подобни кръвопролитни атаки.\"Преди 100 г. хората загиваха в паника при пожари. Успешни сме в образоването на поколение как да се справя с пожари. За съжаление, предизвикателства са такива, че нашите деца днес трябва да се справят с неща като ситуации със стрелец и терористични атаки\", коментира основателят на компанията Йони Шеризен.Проучване от 2014 г. показва, че в САЩ са извършвани 11 пъти повече масови стрелби в сравнение с другите развити държави. Неправителствената организация Gun Violence Archive алармира, че има масови стрелби в девет от всеки 10 дни средно. Масова стрелба е, когато четирима или повече хора са простреляни в един инцидент, като не се включва нападателят.През миналата година групата е регистрирала 340 масови стрелби.Цялостният пакет на компания \"Габриел\" струва 10 000 долара.", "date": "2019.03.28", "title": "В САЩ продават паник бутони за известяване на масови стрелби"}
{"url": "https://news.bg/regions/i-fandakova-ne-haresa-vodnata-stena-na-garibaldi.html", "text": "Ден след масовото поднасяне на венци и цветя пред т.нар. \"Водна стена\" на столичния площад \"Гарибалди\" кметът на София Йорданка Фандъкова поиска тя да бъде премахната, пише \"24 часа\".Столичният кмет ще предложи на ректора на УАСГ водната стена да бъде поставена в сградата на Университета за архитектура, строителство и геодезия (УАСГ). Мотивът й е: \"всеки бъдещ архитект и проектант да знае, че носи отговорност\". не само в социалните мрежи. На вид изобразяваше надгробен паметник, конкуриращ по размери намиращия се там фин образ на патрона на площада - Джузепе Гарибалди.Визията на водната стена бе оприличена на надгробна плоча и на котешка тоалетна.\"Бях на място и видях за какво става дума. Категорично тази т. нар. водна стена не се вписва там, защото площадът е малък. Разпоредила съм водната стена да бъде премахната. Какъв е бил замисълът на проектанта - аз не мога да гадая\", каза Фандъкова.Столичният кмет изтъкна, че проектантите и архитектите носят отговорност за решенията, които предлагат. Те изпълняват и авторски надзор.Проектантът е пожелал в сряда да се обоснове защо е предвидил водна стена там. \"Аз нямам време да го чакам\", категорична бе Фандъкова.", "date": "2019.03.28", "title": "И Фандъкова не хареса водната стена на \"Гарибалди\" "}
{"url": "https://news.bg/entertainment/700-000-godini-yupiter-se-priblizhava-kam-slantseto.html", "text": "Учените в Швеция, изследващи Юпитер, най-голямата планета в нашата слънчева система, твърдят в свое проучване, че се е образувал 4 пъти по-далеч от Слънцето, отколкото е сегашната му орбита, съобщава \"Астрономи\".Според нови изследвания от университета в Лунд в Швеция, миграцията на Юпитер навътре през Слънчевата система до сегашната му орбита отнема само 700 000 години.  е публикувано на 12 февруари 2019 г. в Astronomy and Astrophysics. Доказателствата за пътешествието на Юпитер идват от анализ на астероиди, които се движат по същата орбита като Юпитер, пред и зад планетата.Астрономите знаят, че планетите газови гиганти около други звезди често са много близки до звездата си. Според сегашната теория, тези газови планети са се формирали по-далеч и по-късно мигрират навътре към своите звезди. Може ли това да се е случило и в нашата собствена слънчева система?За новото проучване екип от изследователи използва компютърни изчисления, за да проследи историята на Юпитер в нашата слънчева система, преди 4,5 милиарда години. Тогава Юпитер е новообразуван, както и другите планети в Слънчевата система. Планетите постепенно се изграждат от космическия прах, който се върти около нашето младо слънце в плосък диск от газ и прах. Тогава Юпитер не е бил по-голям от нашата планета и около четири пъти по-далеч от Слънцето, отколкото сегашното му положение.Астрономът Симона Пирани от университета в Лунд е водещият автор на изследването, коментира в свое , че \"това е първият път, когато имаме доказателства, че Юпитер е формиран далеч от Слънцето и след това мигрира към сегашната си орбита\".Изследването проучва и газовия гигант Сатурн и ледените планети-гиганти Уран и Нептун. Изследователите смятат, че дори тези гигантски планети са мигрирали по същия начин като Юпитер.Пирани допълва, че \"доказателствата за миграцията могат да бъдат открити в троянските астероиди, които се въртят около слънцето близо до Юпитер\".Троянците са голяма група астероиди, които споделят орбитата на Юпитер около Слънцето. Те се състоят от две групи от хиляди астероиди, които са съответно пред и зад Юпитер. Пред Юпитер има около 50% повече троянци, отколкото зад него, и тази асиметрия се оказа ключова за учените при разгадаването на миграцията на Юпитер.Научният свят досега не е могъл да обясни защо двете групи астероиди са различни по размер. Андерс Йохансен, професор по астрономия в университета в Лунд, е съавтор на изследване обяснява, че \"тази асиметрия бе загадка в Слънчевата система\".Новото проучване изследва асиметрията, като пресъздава последователността от събития в образуването на Юпитер и постепенното улавяне на троянските астероиди на планетата.Използвайки компютърни симулации, изследователите изчисляват, че сегашната асиметрия може да се е случи само ако Юпитер е образуван четири пъти по-далеч в Слънчевата система и след това мигрира до сегашното си местоположение. По време на пътуването към Слънцето собствената гравитация на Юпитер улавя повече троянци пред себе си.Според изчисленията на изследователите, миграцията на Юпитер е отнела около 700 000 години, започвайки от около 2 до 3 милиона години след като Юпитер започва живота си като астероид далеч от Слънцето.Пътуването навътре в Слънчевата система е чрез спираловидно движение, а Юпитер продължава да обикаля около звездата по все по-тесен път. Основната причина за самата миграция е свързана с гравитационните сили от заобикалящия газ в самата Слънчевата система.Компютърните симулации показват, че троянските астероиди са уловени, когато Юпитер е млада планета без газово тяло, което означава, че тези астероиди най-вероятно се състоят от подобни блокове като онези, които образуват вътрешността на Юпитер.", "date": "2019.03.28", "title": "700 000 години Юпитер се приближава към Слънцето"}
{"url": "https://news.bg/crime/izdirvana-vav-frantsiya-kola-se-ozova-v-tarnovo.html", "text": "Служителите на сектор \"Пътна полиция\" във Велико Търново установиха автомобил, който е бил обявен за издирване във Франция.От пресцентъра на Областната дирекция на МВР в Търново заявиха за news.bg, че вчера, 27 март, български гражданин отива в КАТ в областния град за първоначална регистрация на автомобила. Полицаите там обаче констатират, че колата е обявена за издирване във Франция от месец май 2018 година.Това наложило превозното средство да бъде иззето.По случая са уведомени компетентните служби. Предстои колата да бъде върната във Франция, където се издирва за доказателство по образувано досъдебно производство. МВР не знаят откъде и как гражданинът е закупил автомобила. Оказва се, че това не е необходимо, защото на територията на страната ни не е извършено престъпление.", "date": "2019.03.28", "title": "Издирвана във Франция кола се озова в Търново"}
{"url": "https://news.bg/regions/tarnovski-sela-na-bunt-sreshtu-kariera-za-bazalt.html", "text": "Жителите на търновските села Димча и Върбовка протестират заради кариера за добив на базалт, предаде БНР.Още преди 6 години  за отдаване на земите край селищата на концесия. Въпреки това тази вечер предстои Общинският съвет в община Павликени да гласува документите по концесията.След като концесионерът \"Базалт България\" е обжалвал пред Върховния административен съд отрицателните становища на екологичната и здравната инспекция, е било сключено извънсъдебно споразумение. По тази причина през октомври 2018 г. е бил подписан договорът с Министерството на икономиката за концесията на кариерата \"Станчова могила\".Кметът на Павликени Емануил Манолов обясни, че от общинската администрация не е искано становище. Вместо това концесионерът директно е дошъл с подписан договор.Кметът споделя опасенията на местните хора, че въздухът ще бъде запрашен и няма да се опазват земните недра, водоизточниците, пътищата и защитените зони. Затова той увери, че ще поиска предложението на концесионера да бъде оттеглено от дневния ред на общинския съвет.Законът не ни позволява да спрем концесията, можем само да я отлагаме, обясни Манолов.", "date": "2019.03.28", "title": "Търновски села на бунт срещу кариера за базалт"}
{"url": "https://news.bg/economics/hakerska-ataka-blokira-sistemata-za-biznes-statistika-na-nsi-za-chas.html", "text": "Националният статистически институт (НСИ) гарантира, че данните в системата \"Бизнес статистика\" са защитени.Информационната система \"Бизнес статистика\" на НСИ прекъсна днес сутринта за около 1 час.През системата се подават годишните отчети за дейността на фирмите. Системата работи от 2009 година и чрез нея се отчитат годишно над 600 000 физически и юридически лица.Системата отново е активна, съобщиха от института.Причината за прекъсването е техническа, имало хакерска атака - към системата е бил генериран огромен зловреден трафик, който е бил филтриран.\"Този трафик е в допълнение на традиционната практика документите да се подават в последните няколко дни, което води до по-ниска производителност. Системата не е засегната и всички данни, постъпващи в нея са защитени\", уверяват от НСИ.За случая е уведомен Националният център за действие при инциденти в информационната сигурност.Статистическият институт се извинява за причиненото неудобство и отново напомня, че отчети ще могат да се подават до 24:00 часа на 1 април.В двата почивни (30 и 31 март) дни ще има дежурни служители, които ще се грижат за отчетите.", "date": "2019.03.28", "title": "Хакерска атака блокира системата за бизнес статистика на НСИ за час"}
{"url": "https://news.bg/crime/izzeha-nelegalno-prodavani-drehi-v-pernik.html", "text": "Полицаи иззеха множество дрехи, продавани нелегално в Перник, съобщиха от областната дирекция.Спецполицаите проверили магазин за дрехи, в пернишкия кв. \"Изток\". Там се натъкнали на блузи, потници, дънки, поли и други артикули от известни марки, продавани без съгласието на притежателя на изключителното право. Стоката е иззета.Обектът се стопанисва от 33-годишна перничанка.Действията по разследването продължават под ръководството на Районна прокуратура - Перник.", "date": "2019.03.28", "title": "Иззеха нелегално продавани дрехи в Перник"}
{"url": "https://news.bg/world/pravitelstvoto-iska-utre-deputatite-da-glasuvat-sdelkata-za-brekzit.html", "text": "Лидерът на Камарата на общините Андреа Ледсъм потвърди, че договореното от правителството на Великобритания споразумение за Брекзит с ЕС ще бъде дебатирано в парламента този петък, съобщават местни медии.Ледсъм представи програмата за работата на парламента. Тя обяви, че ще се дебатира предложение, отнасящо се до излизане на Великобритания от Европейския съюз. Но не е ясно дали сделката на премиера Тереза Мей ще бъде подложена на трето гласуване.Ледсъм отбеляза, че ако утре предложението за работния график бъде одобрено, Камарата на общините ще заседава от 09,30 до 14,30 часа местно време. Тя поясни, че правителството възнамерява да спази решението на председателя на Камарата на общините Джон Бъркоу да не се гласува едно и също предложение два пъти.Вчера , че ще позволи ново гласуване на сделката за Брекзит, ако има значителни промени. Той се закани да блокира всеки опит на правителството да използва промяна в процедурните правила, за да заобиколи решението.Утрешното гласуване няма да е третият вот на сделката на Мей, обявиха източници от \"Даунинг стрийт\".Министър-председателят се надява споразумението да бъде подложено на трето гласуване в петък, но Мей може да се откаже, ако не събере достатъчно подкрепа. В сряда тя обеща да . Но консерватори, които подкрепят Брекзит, както и Демократичната юнионистка партия, обявиха, че ще гласуват против споразумението.Наизменената сделка на Мей. Гласуването приключи с 391 гласа \"против\" срещу 242 гласа \"за\". На 15 януари 432 британски депутати срещу 202 гласуваха ", "date": "2019.03.28", "title": "Правителството иска утре депутатите да гласуват сделката за Брекзит"}
{"url": "https://news.bg/politics/vmesto-falshivi-ostavki-bsp-iska-predsrochni-izbori.html", "text": "Цветанов напуска парламента, за да остане във властта. Това е прозрачен трик за опазване на влияние. Така Крум Зарков от БСП определи на пресконференция политическата обстановка след оставката на Цветан Цветанов вчера: \"Това не е морален акт, нито осъзната отговорност, а прозрачен трик за опазване на влияние.\"Изборът на Даниела Дариткова за председател на парламентарната група доказва, че тя е верен последовател на Цветанов.Нещо уж се променя, за да остане същото, коментира Зарков. Тази оставка е формална и е политически фалш. Това важи както за явните, така и за скритите коалиционни партньори.Затова червените настояват за предсрочни избори. Според БСП демокрацията е под заплаха, а доказателство за това е, че политик, загубил обществено доверие, може да бъде председател на предизборен щаб. Това според Зарков е възможно в страни, където гласоподавателите реално не могат да упражнят гласа си, а изборните резултати зависят преди всичко от тези, които организират процеса.Според него оставките осигуряват комфорт на Борисов като министър-председател, но този комфорт трае до следващия скандал и оставка. Крум Зарков изрази надежда, че на всички е станало ясно, че оставките в България служат само на един човек - Борисов.Вместо фалшиви оставки, искаме реална отговорност и реална парламентарна демокрация, настоя Зарков.\"Ние, от БСП, настояваме този порочен кръг да приключи. Искаме предсрочни избори, на които санкцията да дойде от избирателя и той да зададе ясен мандат за нулева толерантност към всяка злоупотреба с власт оттук нататък. Вместо фалшиви оставки, искаме реално отговорност. Вместо завладяна държава, искаме реална парламентарна демокрация. Това са нашите искания и ще продължаваме да се борим.\"", "date": "2019.03.28", "title": "Вместо фалшиви оставки, БСП иска предсрочни избори  "}
{"url": "https://news.bg/politics/balgarskite-evrodeputati-nastoyavat-paketat-mobilnost-da-se-gleda-ot-sledvashtiya-ep.html", "text": "Българските евродепутати се чудят дали връщането на спорните текстове от пакета \"Мобилност\" в Транспортната комисия на ЕП за обсъждане през първата седмица на април ще дадат шанс за компромисни решения. Това се казва в декларация, подписана от българските евродепутати от всички групи.Нашите представители в европарламента смятат, че по-отговорно е да се даде възможност на следващия състав на ЕП да се върне към темата в една нормална работна обстановка.Продължаваме да отстояваме позицията, че пакетът \"Мобилност\" не трябва да бъде подлаган на гласуване в пленарна зала, докато не се постигне широк консенсус.Очакваме, че председателят на ЕП Антонио Таяни ще продължи да съблюдава демократичните принципи за прозрачност и стриктното изпълнение на процедурите от Правилника за дейността на Парламента, пишат нашите представители. Те се надяват, че Таяни няма да допусне възникването на нови процедурни и правни неуредици, които да поставят под съмнение легитимността на европейското законодателство.Евродепутатите ни признават, че Европейският парламент продължава да бъде дълбоко разделен по пакет \"Мобилност 1\". Още в началото на сесията, предложението пакетът да отпадне от дневния ред беше отхвърлено едва с два гласа, и 14 \"въздържали се\", припомнят те.\"Липсата на съгласие пролича още по-категорично с внасянето на нови 1224 изменения, както и допълнителни предложения за разделно гласуване по тях, което би означавало над 3000 гласувания\", пишат евродепутатите ни.Пълно противопоставяне имаше и по време на дебатите в пленарна. Едната гледна точка - че с \"пакета\" се осигуряват ясни европейски правила за международния транспорт и защита на правата на шофьорите. И другата - че на практика се получава обратното, поради различната географска отдалеченост, т.нар. периферни страни се поставят в неравностойно положение по отношение на достъпа до единния транспортен пазар, което би довело до фалити на превозвачи от съответните страни и загуба на стотици хиляди работни места.Евродепутатите ни изтъкват, че отмяната на гласуването тази седмица от председателя на ЕП Антонио Таяни, съответства на Правилника за дейността на Парламента. Тези правила изключват пристъпването към вот при такъв голям брой внесени изменения без наличието на превод на всички официални езици, пишат нашите евродепутати. Това ограничава шанса на членовете на ЕП да се запознаят сериозно с предложенията.Според правилата и установената практика, компромисни изменения могат да бъдат изработени само след консултации между всички докладчици и докладчици в сянка от всички политически групи по съответните законодателни предложения.Декларацията е подписана от българските евродепутати: Асим Адемов, Неджми Али, Ангел Джамбазки, Филиз Хюсменова, Андрей Ковачев, Петър Курумбашев, Илхан Кючук, Ева Майдел, Светослав Малинов, Искра Михайлова, Момчил Неков, Андрей Новаков, Георги Пирински, Емил Радев, Сергей Станишев, Владимир Уручев.", "date": "2019.03.28", "title": "Българските евродепутати настояват пакетът \"Мобилност\" да се гледа от следващия ЕП"}
{"url": "https://news.bg/int-politics/kremal-kam-tramp-ostavame-vav-venetsuela.html", "text": "Кремъл отхвърля призива на президента на САЩ Доналд Тръмп, Русия да се оттегли от Венецуела и заяви, че действията там са законосъобразни и са съгласувани с легитимното правителство на страната, съобщава \"РИА Новости\".Тръмп настоява Русия да изтегли войските си от Венецуела и заяви, че \"всички възможности\" са отворени за това. Русия отказва да коментира информацията за руските военнослужещи във Венецуела.Президентският помощник Юрий Ушаков коментира изявлението на Тръмп и подчертава, че Москва взаимодейства с Каракас на базата на нормални отношения с легитимно правителство. Ушаков призова да се изслуша позицията на руското външно министерство по този въпрос.\"Струва ми се, че Захарова го каза доста добре: нека (САЩ) да изпълнят задълженията си към Сирия спокойно и да не се вълнуват за това (Венецуела)\", коментира помощникът на президента.Ръководителят на Комисията по външни работи на Съвета на Федерацията Константин Косачев неприемливо и зле обмислено изявлението на президента Тръмп, че американската страна ще разгледа всички възможни варианти за да накара Русия да напусне Венецуела, съобщава ТАСС.\"Първо, това е напълно неприемливо изявление. И второ, това изявление е изпълнено с непрозрачност, недобросъвестност, непредсказуемост и опасност. Нагло се намесва в двустранните отношения на двете суверенни държави\", като диктува на Русия какво да прави със своя партньор, обяснява Косачев.Отношенията на Русия и Венецуела включително във военно-техническата сфера, се осъществяват в рамките на международното право. \"Надявам се, че Венецуела ще продължи да бъде добър и надежден партньор на Русия. Ние сме абсолютно готови за това\", допълва той.Косачев прикани американските власти да дадат пример и да напуснат всички страните, в които нямат нищо общо. \"Списъкът със страни извън Западното полукълбо, където Америка няма нищо общо, ще отнеме твърде много място и оттеглянето на \"световния жандарм\" от тези страни може да помогне за независимостта и демокрацията в различни региони много повече от постоянното военно присъствие, напомнящо кой е шефът в чуждия дом. Не е ли време да започне втората вълна на деколонизация\", коментира Косачев.", "date": "2019.03.28", "title": "Кремъл към Тръмп: Оставаме във Венецуела"}
{"url": "https://news.bg/regions/zamrazyavat-dobiva-na-vaglishta-kray-divotino-sled-protest-na-zhitelite.html", "text": "Преустановяват усвояването на нови площи за добив на въглища край пернишкото село Дивотино. Според решение на Министерството на енергетиката напредъкът на минните работи в земите, засегнати от дейността на участък I, хоризонт Север на рудник ОРО на Пернишкия въглищен басейн, трябва да се прекрати.Предстои предписанието да бъде изпратено до фирмата концесионер \"Мин индъстри\" до края на деня.Заради създалото се напрежение сред местните жители от няколко пернишки села министърът на енергетиката Теменужка Петкова разговаря с представители на концесионера относно получено писмо от Общинската служба по земеделие - Перник, от което става ясно, че в момента службата извършва проверка във връзка с уреждането на статута на засегнатите от добива земи.До произнасянето на компетентните органи по случая нови площи не трябва да бъдат засегнати, категорична е Петкова.От \"Мин индъстри\" информираха, че от общо 170 дка земеделски земи, концесионерът е закупил около 120 дка в съсобственост. Придобиването на останалата част е възпрепятствано от многото собственици на парцелите, част от които не могат да бъдат открити.Припомняме, по-рано днес съобщихме, че заради ежедневното унищожаване на земеделските им земи.", "date": "2019.03.28", "title": "Замразяват добива на въглища край Дивотино след протест на жителите"}
{"url": "https://news.bg/world/s-nad-10-km-peshterata-malham-e-nay-dalgata-solna-peshtera-v-sveta.html", "text": "В Израел е най-дългата солна пещера в света, в района на Мъртво море, съобщава университет в Йерусалим, цитиран от ДПА. По-рано, регионалният съперник на Израел, Иран заяви, че това е пещерата \"Три Ен\" с дължина 6,85 километра на остров Кешм.Пещерата Малхам в Израел се намира в планината Содом, която се намира на 170 метра под морското равнище в югозападния край на Мъртво море.Международен екип е картографирал солната пещера и на 10-ти километър вече претендира за най-дългата солна пещера в света. Откритието е направено от експедиция, ръководена от Центъра за изследване на пещерите в Еврейския университет, Израелския пещерен изследователски клуб и Пещерен клуб и спелео училише \"София\", България както и 80 пещерняци от девет страни.Понастоящем екипът обработва окончателни данни, за да създаде електронна карта на пещерата и да публикува своите констатации. Екипът на изследването включва пещерняци от Израел, България, Франция, Великобритания, Хърватия, Румъния, Германия и Чешката република.Снимки, направени в пещерата, показват грандиозно многообразие от соли сталактити и солни кристали. Ефраим Коен, член на Центъра за изследване на пещерите в Еврейския университет, обясни: \"Картирането на Малхам е трудна работа. Ние, пещерняците, работим 10 часа на ден под земята, пълзим през ледените солени канали, като избягваме солни сталактити и солни кристали. Там долу се чувстваше като на друга планета\".\"Следващата ни последна стъпка е да начертаем най-тесните и най-трудните за достигане места. Когато свършим, вероятно ще добавим няколкостотин метра до впечатляващата 10-километрова дължина на Малхам\", допълва той.", "date": "2019.03.28", "title": "С над 10 км, пещерата Малхам е най-дългата солна пещера в света"}
{"url": "https://news.bg/world/hilyadi-nedovolni-albantsi-s-nov-opit-za-shturmuvane-na-parlamenta.html", "text": "Протестиращи в Албания се опитаха да нахлуят в парламента със сила. Те настояват за оставката на правителството и предсрочни избори, информира АП.Няколко хиляди протестиращи, водени от дясноцетристката Демократическа партия, използваха димни бомби и предмети по време на сблъсъци с полицията в опит да пробият кордона около сградата на законодателния орган, където в този момент се провеждаше пленарно заседание.За разлика от предишни пъти полицията не използва сълзотворен газ.Опозиционни лидери и други изнесоха кратки речи.\"Най-голямата ни мисия е да свалим престъпното правителство\", каза лидерът на демократите Люлзим Баша и призова албанците да се присъединят към протестите.Група демонстранти се опита да попречи на среща на холандски министър с вътрешния министър.Опозицията обвинява лявото правителство на премиера Еди Рама в корупция и връзки с организираната престъпност, което категорично се отхвърля от управляващата Социалистическа партия.През февруари опозиционни депутати масово подадоха оставка. Оттогава протестиращи се опитват да нахлуят в парламента и правителствени сгради. Полицията отговаряше със сълзотворен газ и водно оръдие.Парламентът обаче продължава да заседава.Управляващите предупреждават, че демонстрациите на опозицията пречат на напредъка на Албания към еврочленство. През юни Брюксел ще реши дали да започне преговори с Тирана за пълноправно членство.По-голям протест на опозицията е планиран за средата на април.", "date": "2019.03.28", "title": "Хиляди недоволни албанци с нов опит за щурмуване на парламента"}
{"url": "https://news.bg/regions/firma-za-dobiv-na-vaglishta-unishtozhava-chastni-nivi-v-divotino.html", "text": "Жители на пернишкото село Дивотино алармират, че фирма за добив на въглища превзема нивите им, без да се допита до тях, предаде bTV.Заради ежедневното унищожаване на земеделските земи край селото местните излизат на протест.По думи на собственик на земя в района багерите са започнали да копаят без предупреждение.Въпреки че Министерството на енергетиката е дало концесия за добив на въглища, Станислав Станков от ведомството поясни, че тя дава право за добив на въглища, но не предоставя автоматично права над земите. Той обаче посочи, че институцията не е официално сезирана по отношение на Закона за опазване на земеделските земи.От своя страна областният управител на Перник Ирена Соколова обясни, че концесионерът е длъжен да предприеме промяна на предназначението на земите. Това обаче не е направено, поради което вече е издадено наказателно постановление за фирмата концесионер \"Мин Индъстри\". След като постановлението бъде връчено, Министерството на енергетиката може да преустанови дейността на предприятието.Представителят на фирмата концесионер Валери Манов призна, че са запознати с притесненията на хората от Дивотино. Според него недоволството на местните е свързано с шума и взривните работи, както и с проблемите със земеделските земи. Манов пожела Министерство на енергетиката да инициира среща на всички заинтересовани среди, за да бъде решен проблемът.Всички искаме да върви бизнеса, да има работни места, но и да не бъдат нарушавани терените на хората, увери той и допълни, че фирмата има годишен работен проект, който се утвърждава от Министерството на енергетиката.", "date": "2019.03.28", "title": "Фирма за добив на въглища унищожава частни ниви в Дивотино"}
{"url": "https://news.bg/regions/chelen-sblasak-na-patya-ubi-chetirima-kray-plovdiv.html", "text": "Катастрофа край Пловдив отне живота на четирима души, предаде БГНЕС.Инцидентът е станал около 21.00 часа снощи на източно-обходния път /ІІ-56/ край ЖП надлез за Скутаре.След сблъсъка колите са смазани до неузнаваемост.По първоначална информация автомобил \"БМВ\" с пловдивска регистрация е навлязло в лентата за насрещно движение и се е ударило челно в \"Сеат\" с кърджалийска регистрация.На място са загинали 31-годишният шофьор на втората кола и неговите спътници - на 28, 49 и 54 години.20-годишният шофьор на \"БМВ\"-то е настанен в болница. Медицинска помощ е оказана и на 17-годишния му спътник. Двамата са тествани за употреба на алкохол и наркотици.Все още се изясняват причините за тежката катастрофа. По случая е образувано досъдебно производство.", "date": "2019.03.28", "title": "Челен сблъсък на пътя уби четирима край Пловдив"}
{"url": "https://news.bg/energy/s-0-83-poskapva-tsenata-na-prirodniya-gaz-za-vtoroto-trimesechie.html", "text": "С 0,83 % поскъпва цената на природния газ за второто тримесечие в сравнение с първото тримесечие на 2019 г.От КЕВР уверяват, че това поскъпване от 0,83% ще бъде само около 0,5% за битовите и за стопанските потребители, ползващи природен газ. Останалите компоненти, формиращи цената на услугата - цена за достъп, пренос, разпределение и снабдяване, не се променят.Запазва се цената на тока на регулирания пазар и парното за второто тримесечие на 2019 г., съобщиха от Комисията за енергийно и водно регулиране (КЕВР).Решението на КЕВР е във връзка с подаденото от \"Булгаргаз\" ЕАД заявление за утвърждаване на цена за IІ-ро тримесечие на 2019 г. Това е цената, по която общественият доставчик продава природен газ на крайните снабдители на природен газ и на клиенти, присъединени към газопреносната мрежа.Комисията утвърди цена на природния газ за второто тримесечие от 45,17 лв./MWh лв. (без акциз и ДДС). Тя е с 0,83 % по-висока от цената за І-то тримесечие на 2019 г. В утвърдената цена на природния газ от 45,17 лв./MWh лв. (без акциз и ДДС) са включени компонента \"цена на природния газ на входа на газопреносните мрежи\" в размер на 44,35 лв./MWh, компонента за дейността \"обществена доставка\", който е 0,69 лв./MWh.Включен е и компонентът за компенсиране на разходи, произтичащи от наложени задължения към обществото в размер на 0,13 лв./MWh. Те покриват разходите на \"Булгаргаз\" ЕАД за съхранение на количества в подземното газово хранилище \"Чирен\". Това е в изпълнение на задължения по Плана за действие при извънредни ситуации.В цената на природния газ не са включени цени за достъп и пренос през газопреносната мрежа, определени по Методиката на \"Булгартрансгаз\" ЕАД, които клиентите следва да заплащат на крайните снабдители.При утвърждаването на цената на природния газ КЕВР се съобразява с условията, залегнали в действащия договор между \"Булгаргаз\" ЕАД и ООО \"Газпром экспорт\".В ценообразуващата формула по договора се отчита движението на цените на алтернативните на природния газ горива - мазут със съдържание на сяра 1% и газьол със съдържание на сяра 0,1%, на световните пазари за последните 9 месеца.При определяне на цената се отразяват и промените в курса на щатския долар спрямо лева, калоричността и количествата природен газ за съответното тримесечие, обосновават се от КЕВР.От комисията се оправдават, че те имат правомощията само да установят дали заявлението на обществения доставчик \"Булгаргаз\" ЕАД отговаря на изискванията на Наредба № 2 за регулиране на цените на природния газ и на договора за доставка между между \"Булгаргаз\" ЕАД и ООО \"Газпром Експорт\".Независимо от повишението с 0,83%, за битовите и за стопанските потребители, ползващи природен газ, реалното увеличение ще бъде около 0,5%, тъй като останалите компоненти, формиращи цената на услугата - цена за достъп, пренос, разпределение и снабдяване, не се променят.", "date": "2019.03.28", "title": "С 0,83 % поскъпва цената на природния газ за второто тримесечие"}
{"url": "https://news.bg/int-politics/pompeo-nastoyava-kitay-nezabavno-da-spre-zadarzhaneto-na-uyguri-v-sindzyan.html", "text": "Държавният секретар на САЩ Майк Помпео настоява за прекратяване на практиката на Китай да задържа мюсюлмани уйгури в лагери в Синдзян, ден след като нарече тази практика \"отвратителна\", съобщава \"Гардиън\".Помпео се среща с оцелели и роднини на режима, в който се смята, че най-малко един милион уйгури са задържани.\"Призоваваме китайското правителство незабавно да освободи семействата на тези физически лица и всички останали, произволно задържани в лагерите\", се казва в изявление на държавния департамент.Във вторник висшият американски дипломат се срещна с Михригул Турсун, уйгур, която публично обяснява в САЩ за това, колко широко разпространено е изтезанието в китайските затвори за малцинствената група. Тя разказва, че е отделена от децата си и задържана в тясна килия с 60 други жени, изтезавани са с ток и побой по време на денонощни разпити.Държавният департамент съобщава, че Помпео се е срещнал и с трима други уйгури, чиито роднини са задържани от Китай, който според доклад на ООН е задържал милион уйгури, тъй като иска насилствено да интегрира малцинствената група.Помпео коментира, че \"със сигурност\" са задържани поне стотици хиляди уйгури.\"Ние работим, за да убедим китайците, че тази практика е отвратителна и трябва да бъде спряна\", допълва той.Според държавния департамент, както и международни групи за защита на човешките права, Китай е конфискувал коран от уйгурите и ги принуждавал да пият алкохол и да ядат свинско месо, което е забранено от исляма.\"Това е един от най-сериозните проблеми с човешките права в света днес\", заявява държавният служител Майкъл Козак за задържането на уйгурите, когато представя последния годишен доклад за правата на човека.Китай отрича масовото задържане, заявявайки, че управлява центрове за обучение в рамките на борбата срещу ислямския екстремизъм в северозападния район Синдзян.", "date": "2019.03.28", "title": "Помпео настоява Китай незабавно да спре задържането на уйгури в Синдзян"}
{"url": "https://news.bg/health/sanktsionirat-lekari-zaradi-falshivi-belezhki-za-imunizatsii.html", "text": "Спирането на детските помощи при липса на имунизации работи 1-2 години, но ефектът вече се изчерпа. Това заяви главният държавен здравен инспектор д-р Ангел Кунчев пред Нова телевизия. Според него това се дължи на две причини.\"Първо, такава бележка по закон се изисква веднъж годишно и след това в целия период на тази година, ако детето е във възраст 1-2 години, когато са масово имунизациите, то може да не ги изпълни и въпреки това да има бележката. Нашето предложение ще бъде този срок да се намали на 3 или 6 месеца. Второто е, че както винаги, в България намираме начин да заобиколим закона - тоест, издаваме фалшиви бележки\", обясни той.Според д-р Кунчев, когато лекарят има затруднение да имунизира едно дете, той трябва да съобщи за това. В такъв случай медикът няма как да бъде санкциониран.Предпочитайки обаче да излъжеш системата, себе си и детето, правиш много лоша услуга на обществото - ние приемаме за предпазени деца, които реално не са, посочи той.Главният държавен инспектор съобщи, че в София и Благоевград се прави проучване на деца, заболели от морбили, които би трябвало да имат имунизации, но изследванията доказвали обратното. Това означавало, че тези деца в действителност не са имунизирани.Д-р Кунчев обясни, че това няма как да се разбере, ако детето не се разболее. Той посочи, че най-често нарушенията се случват в ромските общности. Причината е, че те оказват натиск върху личните лекари. Д-р Кунчев не изключва и възможността за подкупи.Където намерим системно нарушение, касата ще си вземе парите обратно и после ще развали договора, категоричен бе инспекторът.Той заяви, че когато лекар и родители са участвали в подобна корупционна практика, много трудно се установява какъв точно е случаят.", "date": "2019.03.28", "title": "Санкционират лекари заради фалшиви бележки за имунизации"}
{"url": "https://news.bg/finance/yuli-mesets-ochakvame-pokana-za-chakalnyata-na-evrozonata.html", "text": "През юли месец можем да очакваме да получим покана за влизането на България в чакалнята на еврозоната. Това е очакването на премиера Борисов, което той изказа по време на икономическия форум, организиран от Германо-българската индустриално-търговска камара (ГБИТК).По думите му дотогава трябва да се изгради прекрасна среда за инвеститорите, както и да се продължи да се работи по изграждане на транспортната инфраструктурата. Борисов обединил усилия с президента Румен Радев, за да може посещението на германския президент също да подпомогне усилията на България за една добра среда за германските инвеститори.В заключение премиерът заяви, че му е много приятно да гледа, че България изнася свои стоки в Германия и то в областите на машиностроенето и електрониката. По думите на Борисов това показвало реалната икономика и реалните индустрии в страната, благодарение на които се държи ръста на икономиката.\"На първо място са доходите. Хората свикнаха с новите магистрали, с метрото, сега искат доходите да се вдигнат. Българите се съизмерват с австрийци, германци, и ако не бъдат повишени заплатите, миграцията ще продължава\", каза още Борисов.Премиерът заяви обаче, че не е сигурен дали страната ни ще бъде приета в Шеген. Борисов изрази тази несигурност с аргумент, че има една-две държави, които били егоисти. Той обаче не назова имената на държавите, които пречат на България.", "date": "2019.03.28", "title": "Юли месец очакваме покана за чакалнята на еврозоната"}
{"url": "https://news.bg/world/nov-period-na-nestabilnost-na-finansovite-pazari-v-turtsiya.html", "text": "Нов период на нестабилност на финансовите пазари в Турция. Възстановяването на страната от рецесия е пред риск и възникват нови въпроси около състоянието на развиващите се пазари, докато световната икономика се забавя, пише \"Гардиън\".Вчера правителството на турския президент Реджеп Ердоган засили натиска върху банките в Турция да спрат заемите в турски лири за чужди финансови институции - ход, който доведе до скок с повече от 1000% на разходите по заемите в турска валута.Основният турски индекс на водещите компании Borsa Istanbul 100 затвори с 5,7% надолу, което е най-големият спад от юли 2016 г. Анализатори предупредиха, че някои инвеститори са предпочели да продадат местните акции вместо да заложат на валутата.Като отражение на растящите рискове доходността на турските облигации нарасна, докато суаповете за кредитно неизпълнение достигнаха ниво от 100 базисни пункта, което е по-високо от началото на седмицата.Валутата изгуби още 1% от стойността си на ранната търговия в Азия днес, като Централната банка на Турция предотврати по-големи загуби с по-строг контрол върху ликвидността.Уилям Джаксън, главен икономист за развиващите се пазари към консултантската компания Capital Economics, коментира, че \"мащабът на затягането на финансовите условия е подобен на този по време на дълговата криза в еврозоната през 2011-2012 г.\".Оказваният натиск върху банките да спрат да дават заеми в турски лири в чужбина, което има за цел ограничаване на валутните спекулации, идва на фона на все по-деликатно време за развиващите се пазари, докато световната икономика забавя темпа си на растеж в резултат забавеното икономическо развитие в Китай и търговския спор между Вашингтон и Пекин.Докато анализаторите уверяват, че проблемите на Турция вероятно ще бъдат ограничени, страната е сред първите развиващи се пазари, които изпитаха затруднения през миналата година, след като глобалните инвеститори заложиха срещу валутите на развиващите се икономики.Проблемите в Турция се появиха, след като Ердоган обеща да се бори със спекулантите преди местните избори през уикенда. Икономиката на страната остава в слаба позиция и все още се възстановява от възникналата нестабилност на финансовите пазари през миналото лято.В неделя Ердоган предупреди инвеститорите, че ще платят \"висока цена\", ако залагат срещу лирата. Има опасения сред световните инвеститори, че правителството ще се намеси на пазарите.Анализатори коментират, че турските банки изглежда са изолирали лирата от чуждестранни валутни играчи, което затруднява да се спекулира срещу лирата, най-малко до приключването на местните избори в неделя.Подновените страхове за нивото на валутата идват, след като Турция навлезе в рецесия през втората половина на 2018 г. Централната банка беше принудена да вдигне основната лихва до 24 на сто. След близо 18-годишен икономически ръст при Ердоган БВП на Турция се сви с 2,4 на сто през последното тримесечие на 2018 г. след спад от 1,6 на сто през третата четвърт на годината.", "date": "2019.03.28", "title": "Нов период на нестабилност на финансовите пазари в Турция"}
{"url": "https://news.bg/economics/petrolnata-i-gazova-asotsiatsiya-izbra-nov-shef.html", "text": "Управителният съвет на Българската петролна и газова асоциация избра за свой председател с двегодишен мандат Живодар Терзиев. Той поема поста след приключилия втори мандат на Валентин Златев.Живодар Терзиев е управител и съдружник в дружеството за търговия с петролни продукти \"ЗАРА-Е\" ООД и работи в структурите на дружеството от 1996 г.Пред Управителния съвет Терзиев увери, че ще работи за утвърждаването на Българската петролна и газова асоциация като най-авторитетната браншова асоциация в сектора производство и търговия с течни горива.Асоциацията твърдо ще следва мисията си за борба със сивия сектор и нелоялните практики, за установяване на чиста и прозрачна конкурентна среда, както и за равенство пред закона на всички участници на пазара, посочи още той.", "date": "2019.03.28", "title": "Петролната и газова асоциация избра нов шеф"}
{"url": "https://news.bg/economics/grigori-grigorov-v-blizkite-3-g-bdzh-ne-ochakva-novi-vlakove.html", "text": "Не смятам, че нашите клиенти се чувстват добре в момента, но нашата цел е това да се промени. Това заяви в първото си интервю новият председател на Съвета на директорите на \"Холдинг БДЖ Григори Григоров пред БНТ.През декември закъсненията на влакове са били доста. Нашата цел беше през тези 3 месеца с бързи организационни мерки да се фокусираме върху това и постигнахме до 93% изпълнение на графика на БДЖ, обясни Григоров. Той е начело на холдинга от месец декември 2018 г.Нови влакове в близките 3 години няма как да бъдат доставени, призна новият шеф на БДЖ. Производственият процес е много дълъг. Това е причината за забавянето - пари имаме. Първите нови влакове ще бъдат предназначени за дългите трасета София - Варна и София - Бургас, които продължават средно 6 часа и трябва да бъде осигурен комфорт.В момента все още нямаме достатъчно влакове, тъй като ремонтната програма е била силно забавена, обясни директорът на БДЖ.Григори Григоров - председател на Съвета на директорите на \"Холдинг БДЖ\": Ние не можем да си позволим да пуснем несигурни влакове, затова жертваме удобството и графика за сметка на сигурността.Според шефа на БДЖ бюджетът за 2019 г. е изключително балансиран. Приходите се увеличават с около 20 млн. лв., а разходите - с около 12 млн. Очакваме 100 млн. лв за нови влакове, вече има първоначални разговори с производители, допълни още Григоров.Той очаква за първа година БДЖ да излезе на счетоводна печалба. За тази година не се предвижда увеличение на цените на билетите.", "date": "2019.03.28", "title": "Григори Григоров: В близките 3 г. БДЖ не очаква нови влакове "}
{"url": "https://news.bg/politics/rozi-i-karamfili-zhelae-simeonov-na-daritkova.html", "text": "Аз имам притеснения, че ще има определени проблеми с работата в парламента на различните парламентарни групи, но пожелавам успех на госпожа Дариткова. Така коментира Валери Симеонов в кулоарите на парламента избора на Даниела Дариткова за шеф на ПГ на ГЕРБ.По думите му това е право на ГЕРБ и те (НФСБ) нямат право на мнение.Симеонов подчерта, че притесненията му идват от факта, че до момента Цветанов е извършвал много кординационна работа между парламентарните групи.Според него може би ще има преходен период, но отново пожела на Дариткова \"цветя и рози по пътя й прашен и карамфили за нашата любов\".Ще я подкрепяме тогава, когато има за какво, но ще си отстояваме нашите позиции, категоричен бе Симеонов.Още по-лаконичен по темата бе лидерът на ДПС Мустафа Карадайъ. Той заяви, че това е решение на парламентарната група на ГЕРБ. \"Ние в ДПС си взимаме нашите решения и не позволяваме никой да ни се меси\", посочи Карадайъ за избора на Дариткова на мястото на Цветан Цветанов.Карадайъ отбеляза, че от ДПС не се месят в решенията на другите партии.На въпрос дали ще подкрепят оставката на Цветанов, Карадайъ заяви, че в ДПС са либерали.От своя страна лидерът на \"Воля\" Веселин Марешки увери, че диалогът с ГЕРБ ще върви конструктивно независимо от промяната в ръководството на най-голямата парламентарна група.Ние ще подкрепяме всички текстове, не само от ГЕРБ, но и от другите партии - парламентарно и непарламентарно представени, които са в ползва на българския народ, категоричен бе той.Припомняме, по-рано днес стана ясно, че  като председател на ПГ на ГЕРБ, след като вчера той обяви, че  Поемайки длъжността обаче, Дариткова обяви, че никога н", "date": "2019.03.28", "title": "Рози и карамфили желае Симеонов на Дариткова"}
{"url": "https://news.bg/world/islandskata-wow-air-sprya-poletite-1.html", "text": "Исландската Wow Air Hf спря дейността си, след като не успя да постигне споразумение с инвеститорите си за свежо финансиране, предават световни медии. Всички полети са отменени, а компанията препоръчва на клиентите си да запазят билети при други превозвачи.\"Времето ни изтече и за съжаление не успяхме да намерим финансиране\", заяви председателят на борда Скули Могенсен. \"Няма да си простя, че не предприех мерки по-рано\", пише още той в писмо до служителите.Могенсен трескаво търсеше инвестиции през последните месеци, за да спаси компанията, която създаде през 2011 г. Разговори бяха водени и с конкурента Icelandair, както и с американския фонд Indigo Partners, пише Bloomberg.По-рано в четвъртък компанията заяви, че е \"на финалния етап\" по набиране на нови средства от група инвеститори и заяви на пътниците, че полетите са отменени временно, докато бъдат финализирани документите.През седмицата Wow си купи малко време, като постигна сделка, при която обърна част от дълга в дялове.Заедно с Icelandair, Wow изигра ключова роля за туристическия бум в Исландия, продължил цяло десетилетие. През 2018 г. компанията е превозила 3,5 милиона пътници.Кризата с Wow отслаби кроната. След спешно заседание на правителството обаче бе взето решение, че няма да бъдат използвани пари на данъкоплатците, за да бъде спасена компанията.Сривът е поне осмият на европейска авиокомпанията от миналото лято насам. Белгийската VLM обяви ликвидация през август, а швейцарската Skywork Airlines AG също спря полетите. Германското подразделение на Small Planet подаде документи за фалит през септември, а скандинавската Primera Air се срина през октомври. Базираната в Берлин Germania и британската Flybmi също спряха дейност миналия месец.", "date": "2019.03.28", "title": "Исландската Wow Air спря полетите"}
{"url": "https://news.bg/world/armiyata-na-malta-poe-kontrol-nad-otvlecheniya-ot-migranti-tanker-kray-libiya.html", "text": "Товарен кораб, отвлечен от бежанци и мигранти до крайбрежието на Либия, е ескортиран до Малта от въоръжените сили на островната държава, съобщават медии.Припомняме, .Впоследствие армията на Малта пое контрол над танкера Elhibru 1, който акостира в град Сенглеа. Полицията задържа петима души, които са заподозрени за отвличането на кораба.Корабът спаси 108 души в Средиземно море в сряда и внезапно промени курса си към Европа, след като мигрантите осъзнали, че ще бъдат върнати в Либия.Хора, които се опитват да достигнат до Европа от Африка, са заплашени от трафик на хора, отвличане, изтезание и изнасилване в Либия, предупреждават неправителствени организации и ООН.Малтийските въоръжени сили обявиха, че са се свързали с Elhibru 1 на около 30 морски мили от крайбрежието на Малта.В съобщението се допълва, че капитанът многократно е заявил, че не управлява кораба и че екипажът му е бил принуден и заплашен от мигранти да се насочат към Малта.Патрулен кораб е попречил на танкера да навлезе в малтийските териториални води, а след това на борда на кораба е бил разположен екип за специални операции, който е поел контрол над танкера, пояснява се още в съобщението. Контролът над кораба е върнат на капитана. Танкерът е ескортиран до Сенглеа.На танкера е имало 12 деца, 19 жени и 77 мъже.", "date": "2019.03.28", "title": "Армията на Малта пое контрол над отвлечения от мигранти танкер край Либия"}
{"url": "https://news.bg/int-politics/merkel-ne-smee-da-kazhe-na-germantsite-che-hubaviyat-zhivot-priklyuchi.html", "text": "Меркел не смее да каже на германците, че хубавият живот приключи. Правителството усеща проблемите за германската икономика, но избирателите не виждат тъмните облаци, пише в своя статия \"Блумбърг\".Това създава главоблъсканица за германските служители как да преодоляват рисковете, без да изопачават инерцията, докато Меркел навлиза в последните години на политическата си кариера. Докато правителството предвижда само кратко забавяне, преди растежът да се възстанови следващата година, езикът на тялото на длъжностните лица подсказва, че те се подготвят за потенциално много по-тежки резултати.Лидерите, които се готвят да поемат страната, когато Меркел се оттегли, също се притесняват. Те казват, че избирателите могат да се окажат в неочакван икономически шок в средата на политическия преход от управлението на Меркел.Двама висши партийни служители този месец изразиха загриженост, че подобен двоен удар може да разклати политическата карта преди следващите избори. Те поискаха да останат анонимни, поради подхода на канцлера.Най-ясният знак за безпокойството на правителството е рисковият план да се закърпи \"Дойче банк\" чрез сливане с местния конкурент \"Комерцбанк\". Фактът, че министрите са готови да поемат политическия удар за около 30 000 съкращения, показва колко сериозно те приемат заплахата от рецесия, излагайки водещия кредитор на страната на потенциален спасителен план.Депутатите от управляващата коалиция също обсъждат дали трябва да разхлабят конституционните ограничения за дефицитните разходи. Това предполага, че те също планират по-сериозен спад.\"В момента има много глобални рискове, които пречат на икономиката\", коментира Матиас Хайдер, депутат от партията на Меркел и член на икономическия комитет в долната камара на парламента. \"Ако глобалните рискове се натрупат, може да се окаже твърде трудно да се поддържа растеж\".Самата Меркел внимателно избягва да предизвиква тревога, въпреки че Брекзит, забавянето на Китай и търговското напрежение със САЩ тежат на Германия. В обръщение към Бундестага миналата седмица тя каза на депутатите, че предвижда \"времена на растеж\", докато перспективите за Европейския съюз са \"донякъде замъглени\".Финансовият министър Олаф Шолц заяви в интервю тази седмица, че е готов да използва цялата фискална свобода, с която разполага, за да стимулира икономиката, ако удари криза, макар да изключва възможността да се променят правилата, за да се осигурят повече възможности.Подготвяйки се за най-лошия сценарий, правителството е готово да премине към редица мерки за рецесия, вариращи от намаляване на данъците до инвестиционни стимули, според хора, запознати с плановете на правителството, които поискаха да не бъдат идентифицирани, защото обсъжданията са частни.Предложенията са предварителни и в рамките на правителството продължават да съществуват различия по отношение на видовете стимули, като някои от коалицията на Меркел призовават да се фокусират върху потребителските разходи, докато други предпочитат да се насочат към бизнеса.Докато механиката на всеки пакет се задвижи, Германия е в състояние да бъде гъвкава с финансовите си сили, след дългогодишната дисциплина при разходите доведе до намаляване на държавния дълг до едва 60% от продукцията през миналата година.Шолц намекна, че е готов да разгърне част мерките, когато представи последния бюджет миналата седмица в Берлин, като заяви, че \"добрите, стабилни финанси са най-добрият начин за подготовка\" за период на по-голяма икономическа несигурност.В обръщението си към Бундестага Меркел отбеляза, че германският дълг вече изпълнява един от ключовите критерии за стабилност в еврозоната.Германия излезе от финансовата криза преди десетилетие с голямо търсене от страна на Китай на германските автомобили, като това допринесе за историческия непрекъснат растеж и рекордно ниска безработица.Но Америка на Доналд Тръмп и протекционизма отблъснаха германската машина за износ.Последният знак дойде миналата седмица, когато Съветът на икономическите експерти намали прогнозата си за растеж за 2019 г. до 0,8% от предходната прогноза - 1,8%, въпреки че главният сценарий все още очаква възстановяване до 1,4% през следващата година.Подкрепена от стабилния пазар на труда, германското потребителско доверие остава голямо - прогнозира се през април да бъде 10,4 пункта, което е леко понижение от 11 пункта от февруари миналата година. Оптимизмът подхранва силни вътрешни разходи, които замъгляват проблемите с износа на страната.Дори в Берлин да се засилят тревогите, посланието от вътрешния кръг на Меркел е ясно: Не клатете лодката.Когато Шолц коментира пред \"Билд\" през януари, че \"годините на просперитет свършиха\", той бързо бе \"ошамарен\" от министъра на икономиката Петер Алтмайер, близък съюзник на Меркел.\"Човек не трябва да подкопава икономическия растеж, просто като говори, обясни Алтмайер. Оттогава Шолц се отнася към перспективата на страната главно като \"нормализация\".", "date": "2019.03.28", "title": "Меркел не смее да каже на германците, че хубавият живот приключи"}
{"url": "https://news.bg/world/nay-malko-6-dushi-sa-skochili-ot-goryashta-19-etazhna-sgrada-v-stolitsata-na-bangladesh.html", "text": "Голям пожар възникна в 19-етажна офис сграда в бангладешката столица Дака. Има опасения, че много служители са в капан на огнения ад, информира АФП.Видеокадри от мястото показват хора да крещят за помощ от прозорците, най-малко шест души са скочили от горящата сграда, пише вестник \"Дейли стар\".Хеликоптери заливат с вода горящата сграда отгоре, докато стотици паникьосани минувачи се трупат на улиците в търговския квартал \"Банани\".Властите обявиха, че на място са изпратени пожарникари, подпомагани от военноморски и военновъздушни експерти.Към момента няма информация колко души са заклещени в сградата.Голям пожар в стар квартал в Дака през миналия месец отне живота на най-малко 70 души, а други 50 пострадаха.", "date": "2019.03.28", "title": "Най-малко 6 души са скочили от горяща 19-етажна сграда в столицата на Бангладеш"}
{"url": "https://news.bg/regions/roditeli-protestirat-sreshtu-premahvaneto-na-spalnite-pomeshteniya-v-detskite-gradini.html", "text": "Родители от столичния район \"Триадица\" излязоха на протест пред Столичната община, предаде bTV. Причината за недоволството им е липсата на места в яслите и детските градини. Те не одобряват и предложението на общината да се премахнат спалните помещения в детските заведения.Протестиращите заявиха, че настояват Столичната община да започне изграждането на още детски градини, защото недостиг има не само в район \"Триадица\", но и в \"Красно село\", \"Витоша\" и \"Овча купел\".В момента се работи по няколко идеи. Едната е сграда в квартал \"Гоце Делчев\" да бъде преустроена и разширена в детска градина. По думи на зам.-кмета Тодор Чобанов възможност за разкриване на подготвителни групи има и в 121-о училище в район \"Триадица\".Много от родителските организации обаче не се припознаха в този протест. Само преди дни стана ясно, че има около 14 свободни места в детските градини в София.", "date": "2019.03.28", "title": "Родители протестират срещу премахването на спалните помещения в детските градини"}
{"url": "https://news.bg/economics/eur8-2-mlrd-dostigna-stokoobmenat-mezhdu-balgariya-i-germaniya-prez-2018-g.html", "text": "8.2 млрд. евро е стокоомбенът между България и Германия през 2018 г. За последното десетилетие общо три пъти българският износ изпреварва вноса от Германия. Това става през 2013, 2017 и 2018 г.Данните представи главният управител на Германо-Българската индустриално-търговска камара (ГБИТК) Митко Василев на икономическия форум за България.По думите му, когато в България се говори за Германия, то това значи най-големият европейски партньор и един от стратегически важните инвеститори. 94% от германските инвестиции в България са концентрирани в областта на търговията, преработващата промишленост и финанси.66% от германските инвестиции минават през Австрия, през Италия, през Холандия - 10%, Унгария и Швейцария.Над 14% от всички чуждестранни инвестиции са в сектор търговия, ремонт на автомобили и мотициклети. 11 на сто са в областта на преработващата промишленост и около 2% - финанси и застраховане.Германските инвестиции имат влияние в 16 от всички 28 региона в страната. Най-осезаемо е влиянието в София-град, София-област, Пловдив, Варна, Габрово, Русе и Пловдив.В рамките на Европейския съюза България е на 21-ва позиция, а в световен мащаб от 234 държави, страна ни е 41 място в търговско-икономическите отношения на Германия.Износът на България към Германия нараства почти 12% всяка година, докато вносът от Германия е 9%. В заключение Митко Василиев заяви, че положителни са тенденциите в търговията между България и Германия и се отчита значението на немските инвестиции в експортно ориентираните производствени сектори.Немските бизнесмени и инвеститори са социално отговорни и провеждат социални политики, плащат данъци и такси, работят в светлия сектор на икономиката, идват бавно, информират се внимателно и когато се настанят, те остават устойчиви в страната, каза още той.На свой ред ръководителят на фондация \"Ханс Зайдел\" Богдан Мирчев посочи, че без политическата стабилност и устойчивото развитие на България едва ли страната ни би могла да има ръст от германски инвестиции, така и ръст на българската икономика.", "date": "2019.03.28", "title": "€8.2 млрд. достигна стокообменът между България и Германия през 2018 г."}
{"url": "https://news.bg/crime/dans-i-prokuraturata-vlyazoha-v-kinteks.html", "text": "Извършват се следствени действия в офиси на дружество \"Кинтекс\", съобщиха от прокуратурата.Действията се водят от специализираната прокуратурата с участието на ДАНС.Обиските са започнали днес, 28 март 2019 г.  в офисите на дружество \"Кинтекс\". Централният офис се намира на столичния булевард \"Джеймс Баучър\". Изземат се документи и се претърсват помещения, посочват от прокуратурата.Досъдебното производство е образувано на 1 февруари тази година за престъпно сдружаване и безстопанственост (чл. 321, ал. 6 и чл. 219 от НК).\"Кинтекс\" е основана е през 1966 г. като специализирано предприятие за търговия с военно имущество. Името на компанията произхожда от Кантора за инженерно-технически експорт, която съществува като част от Министерството на външната търговия до 1965 г.Името на фирмата се свързва и включително със слухове за контрабандата на оръжие за нелегални организации и прането на пари от тези сделки в периода преди 1989 г., след като със секретно решение на Министерския съвет в дейността му е добавен и т.нар. \"скрит транзит\" - износ и реекспорт на стоки, поставени под специален международен контрол: оръжие и боеприпаси, злато, валута, битова електроника, цигари, напитки, медикаменти под контрола на Световната здравна организация.През 1992 г. \"Кинтекс\" е преобразувано в еднолично акционерно дружество, собственост на държавата, в съответствие с Търговския закон от 1991 г.Малко по-късно от Спецпрокуратурата обявиха, че са влезли и в Захарния завод в Пловдив.", "date": "2019.03.28", "title": "ДАНС и прокуратурата влязоха в \"Кинтекс\""}
{"url": "https://news.bg/int-politics/sasht-odobri-tayna-prodazhba-na-yadreni-tehnologii-za-sauditska-arabiya.html", "text": "Администрацията на Тръмп тихо сключва по-широко споразумение за споделяне на американска ядрена технология със Саудитска Арабия, като има за цел да изгради поне две атомни електроцентрали. Няколко държави, включително Съединените щати, Южна Корея и Русия, се състезават за тази сделка, а се очаква победителите да бъдат обявени по-късно тази година от Саудитска Арабия.Министърът на енергетиката на САЩ Рик Пери одобри шест тайни разрешения на компании за продажба на ядрени технологии и помощ за Саудитска Арабия, според документ, видян от \"Ройтерс\".Одобренията на Пери, известни като разрешения по част 810, позволяват на компаниите да извършват предварителна работа по ядрени технологии преди всяка сделка, но не и на оборудване, което ще влезе в централа.Националната администрация за ядрена сигурност на Министерството на енергетиката (NNSA) заявява в документа, че компаниите са поискали от администрацията на Тръмп да запази в тайна одобренията.\"В този случай всяка от компаниите, които са получили специално разрешение за (Саудитска Арабия) са ни предоставили писмено искане разрешението им да не бъде публично оповестявано\", се казва в документа на NNSA. В миналото министерството на енергетиката е пускало и други разрешения по 810, но достъпни за обществеността, в тяхната централа.Длъжностно лице от Министерството на енергетиката заяви, че исканията съдържат информация за собственост и че разрешенията са преминали през процес на одобрение от няколко агенции.Много депутати в САЩ са загрижени, че споделянето на ядрени технологии със Саудитска Арабия в крайна сметка би могло да доведе до надпревара с ядрени оръжия в Близкия изток.Премиерът на Саудитска Арабия Мохамед бин Салман заяви пред СиБиЕс миналата година, че кралството ще разработи ядрени оръжия, ако неговият съперник Иран го направи. В допълнение, кралството от време на време отблъсква приемането на американски стандарти, които биха блокирали пътя за потенциално създаване на материал за ядрени оръжия: обогатяване на уран и преработване на отработено гориво.Загрижеността в Конгреса относно споделянето на ядрени технологии и знания със Саудитска Арабия нарасна, след като американският журналист Джамал  миналия октомври в саудитското консулство в Истанбул. Разрешителните по част 810 са издадени след ноември 2017 г., но от документа не е ясно дали някои от тях са след убийството.Представител Брад Шърман, демократ, призова държавния секретар Майк Помпео по време на изслушване в Конгреса да обяви имената на компаниите, които са получили одобренията до средата на април, а Помпео обясни, че ще разгледа въпроса.Шърман добави, че администрацията на Тръмп се е опитала да избегне Конгреса, когато е споделяла ядрена технология с кралството.Помпео обясни, че администрацията работи, за да гарантира, че каквато и да е ядрена технология няма да представлява риск.Миналия месец е пулбикуван доклад, че най-добрите съветници в Белия дом игнорират предупрежденията, че могат да нарушат закона, тъй като са работили с бивши американски служители в група, наречена IP3 International, за многомилиарден план за изграждане на ядрени реактори в Близкия Изток, включително Саудитска Арабия.IP3 не отговори на поискан коментар, дали е една от компаниите, получили разрешение по част-810.Отделно, Службата за отчетност на правителството, разследващият клон на Конгреса, прие искане на сенаторите Марко Рубио и Боб Менендес да проучат преговорите на администрацията за ядрено споразумение със Саудитска Арабия, съобщава службата.", "date": "2019.03.28", "title": "САЩ одобри тайна продажба на ядрени технологии за Саудитска Арабия"}
{"url": "https://news.bg/politics/daritkova-nikoga-nyama-da-bada-tsvetanov-v-parlamentarnata-grupa-na-gerb.html", "text": "\"В тази кризисна ситуация смятам, че това е едно предложение, наситено с отговорности и го приемам от една страна със знание, от друга като предизвикателство, защото никога няма да мога да бъда Цветанов в парламентарната група на ГЕРБ.\". Това заяви в кулоарите на парламента новият шеф на парламентарната група на ГЕРБ Даниела Дариткова минути след като премиерът Бойко Борисов обяви в централата на ГЕРБ новия шеф на ПГ ГЕРБ.Тя заяви, че в рамките на нейните възможности ще търси консенсус и устойчивото парламентарно мнозинство, което по думите ѝ е изключително важно, за да функционира правителството.Трябва да покажем стабилност в държавата, подчерта Дариткова.Според нея търсенето на едно поведение, което е без агресия, ще даде друг облик на парламента. Тя е категорична, че това трябва да бъде модел за цялото общество, където агресията взема превес.На въпрос как ще се справи с кворума и малкия коалиционен партньор, Дариткова посочи, че ще търси диалог. Тя е категорична, че ще следва добрия пример на досегашния председател на парламентарната група.Дариткова допълни още, че предстои да бъде обсъдено кой ще замести Цветанов в комисиите.С опозицията Дариткова заяви, че ще работи в търсене на устойчиви решения в интерес на българските граждани.Новият шеф на ПГ на ГЕРБ изтъкна, че няма да има промяна в парламентарната група на партията и ще следват програмата си.Дариткова отбеляза, че разчита на подкрепата на съпартийците си и трябва ежедневно да се бори за нея.", "date": "2019.03.28", "title": "Дариткова: Никога няма да бъда Цветанов в парламентарната група на ГЕРБ"}
{"url": "https://news.bg/politics/borisov-prizna-za-tezhak-udar-na-vsichki-niva-v-gerb.html", "text": "И морално, и физически спорът със строителната компания \"Артекс\" е разрешен. Това заяви премиерът Бойко Борисов в централата на ГЕРБ ден след като шефът на парламентарната група на партията Цветан Цветанов напусна парламента.Причина за неговото оттегляне е скандалът \"Апартаментгейт\". Стана ясно, че Цветан Цветанов, , депутатът Вежди Рашидов,  са закупили апартаменти на цени, доста по-ниски от пазарните. Междувременно в парламента е приет Закон за промени в Закона за устройство на територията.Според Борисов всички замесени в скандала са напуснали държавните постове. Все още не е ясно кой е разпалил конфликта с евтините апартаменти, но премиерът не пожела да коментира и поиска да види нотариалните актове на живущите в сградата. За това че Цветанов запазва постовете си в партията, премиерът обясни: \"Едното е държавната работа, парите на данъкоплатците другото - на партия ГЕРБ. Аз му вярвам\".Според него е абсолютна лъжа, че \"Апартаментгейт\" е \"приятелски огън\". \"Всички сме страдали от този скандал. Да не мислите, че е приятно... Кредитният рейтинг на България се вдига, преборихме се за пакета \"Мобилност\", въпреки че двама не гласуваха\", изреди своя отчет Борисов.\"Аз винаги съм се плашил от приятелите и винаги съм казвал, че нямам приятели, заяви премиерът, на което Цветанов тихо допълни - \"освен мене\". В отговор на това премиерът каза - за да останем приятели, той сдаде политическите постове.\"Ние в ГЕРБ понесохме тежък удар. Ако мислите, че това е малко - да свалиш шефа на групата и да го извадиш от парламента...\", не довърши Борисов.Вместо да говорим за пакета \"Мобилност\", говорим за Апартаментгейт, възмути се премиерът. При подобен скандал трябва да се понесе веднага отговорност, подчерта той и отбеляза, че в обществото е останало неприятно впечатление.Премиерът Борисов не скри разочарованието си от излизането на своя заместник от народното събрание. \"Като си говорихме и вчера - 7 дена нямаше медия, която тази тема не я държаха от сутрин до вечер\", каза той.За Борисов е интересно да види от департамента на САЩ дали ще излезе с подобен доклад за свободата на медиите, когато Тръмп казва, че те създават фалшиви новини и са врагове на народа. \"Представете си български политик да каже такова нещо, какъв доклад тогава ще очакваме\", възкликна премиерът.До края на деня ще стане известен за министър на правосъдието. Борисов определи ситуацията като тежки наказания, тежки решения, защото са се напуснали важни у ключове постове. В историята няма такива тежки санкции, които са наложени в една партия, по думите му. Има грешка, има и прошка, ще се докаже във времето дали са били виновни, каза Борисов.Относно техническите измерения на оставките премиерът обясни, че днес се подготвят, за да може оставките и назначенията да се случат в един ден - утре. Новият министър на правосъдието ще има няколко задачи - да отпадне мониторинговия механизъм за сътрудничество и проверка, да докажем, че България изпълнява критериите за Шенген. Дали има корупция с тези магистрати, Борисов го оставя на медиите за разследване.Освен за споразумението със СДС и за новият председател на  ПГ ГЕРБ премиерът заяви, че сега страната ни има стратегически важна работа. Средиземноморският проект за газ е геотратегически. Интерконекторът с Гърция трябва да бъде включен възможно най-бързо. Започват новите сондажи в блока \"Хан Крум\" и в един момент България може не само да стане независима в доставките на газ, но и да бъде търговец, смята лидерът на ГЕРБ.", "date": "2019.03.28", "title": "Борисов призна за тежък удар на всички нива в ГЕРБ"}
{"url": "https://news.bg/int-economics/boing-obyavi-che-sa-popraveni-sistemite-za-kontrol-na-samoletite-737-max.html", "text": "Боинг обяви, че са променени спорните системи за контрол, свързани с , съобщава БиБиСи.Но не е сигурно кога всички самолети по света ще получат разрешение за полети, следователите все още не са определили причината за произшествията. Като част от промените, Боинг инсталира като стандарт, система за предупреждение, която преди това беше опция за безопасност.Нито един от самолетите на \"Лайън еър\" в Индонезия и \"Етиопиан Еълайнс\" от фаталните катастрофи, не притежават системи за предупреждение, предназначени за пилотите, когато сензорите са с противоречиви показания.Боинг заяви, че в бъдеще авиокомпаниите вече няма да плащат допълнително за тази система за безопасност, която ще бъде инсталирана. Издаден е ъпгрейд на софтуера, който е свързан с катастрофите.На 10-ти март, . Загинаха всички 157 души на борда.През октомври пътнически самолет на. И двата инцидента са с новите самолети 737 Max 8.Системата за увеличаване на маневрените характеристики (MCAS), предназначена да задържи самолета, реагира на сензори, които разпознават дали струята е твърде стръмен ъгъл.Но разследването на полета на \"Лайън Еър\" миналата година подсказва, че системата не функционира правилно и принуди носа на самолета да се наведе повече от 20 пъти, преди да се сбъска с морето и да загинат всички 189 пътници и екипаж.Американската федерална авиационна администрация (FAA) твърди, че има сходства между тази катастрофа и етиопската. Боинг са преработили софтуера така, че да деактивира MCAS, ако получи противоречиви данни от своите сензори. В брифинг пред репортери Боинг обясни, че подобренията не са признание, че системата е причинила катастрофите.По-рано, обявявайки пакета от подобрения в пилотската кабина, Боинг заяви, че окончателната версия на софтуера ще бъде представена на Федералната авиационна администрация (FAA) до края на седмицата.Но добави, че авиокомпаниите ще трябва да инсталират новия софтуер, да дават обратна информация за неговото изпълнение и да обучават пилотите, преди промените да бъдат сертифицирани и самолетите да бъдат обявени за безопасни отново.Очаква се съвместното разследване на Националния съвет по безопасност на транспорта на САЩ, на френския орган за авиационно разследване BEA и Министерството на транспорта на Етиопия да публикува предварителен доклад за катастрофата в Етиопия тази седмица.Официален представител на Боинг коментира: \"След първия инцидент в Индонезия последвахме резултатите на независимите органи, които разглеждаха данните и тъй като ние винаги търсим начини за подобрения, и където намерим начин за подобрение, ние правим промени и подобрения.\"", "date": "2019.03.28", "title": "Боинг обяви, че са поправени системите за контрол на самолетите 737 Max"}
{"url": "https://news.bg/crime/otkriha-tri-tela-sled-pozhar-v-psihiatriyata-v-plovdiv.html", "text": "Трима души са загинали след пожар в психиатрията в Пловдив, съобщава БНТ. Сигналът е получен в полицията малко след полунощ.На тел. 112 е съобщено за пламъци в сградата на Центъра за психично здраве на бул. \"Пещерско шосе\".Сградата незабавно е евакуирана и са изведени 61 пациенти.След потушаване на огъня, в стая на мъжкото отделение са открити три тела с все още неустановена самоличност.Причините за пожара се изясняват, образувано е досъдебно производство.По непотвърдена информация една от версиите, по които работят разследващите, е неизгасена цигара. ", "date": "2019.03.28", "title": "Откриха три тела след пожар в психиатрията в Пловдив"}
{"url": "https://news.bg/politics/aleksandar-jordanov-i-iliya-lazarov-ot-sds-sa-v-evrolistata-na-gerb.html", "text": "Александър Йорданов и Илия Лазаров са избираемите номинации от СДС в листата на ГЕРБ за евровота. Това стана ясно от думите на председателя на СДС Румен Христов след втората официална среща ГЕРБ-СДС в централата на ГЕРБ, на която бе подписано  за обща листа на предстоящите евроизбори.Партията ще вложи всички сили за успешно представяне на изборите. За СДС номинациите са били най-трудни, тъй като те да били 15.На шесто място в листата ще бъде Александър Йорданов, председател на парламентарната група на СДС в 36-тото народно събрание, знакова фигура в СДС.\"Днес е един хубав ден за българската демокрация\", изтъкна една от крилатите фрази на Йорданов сегашният лидер на СДС.На последно място в евролистата е главният секретар на СДС Илия Лазаров, който по думите на Христов: \"ще бута листата\".В началото на изявлението си пред медиите вторият в ГЕРБ Цветан Цветанов прочете основните параметри на споразумението между ГЕРБ и СДС. Приемането на България в Шенген и работа против Европа на две скорости - за това се обявиха партиите герб и СДС като коалиция за европейските избори на 26 май тази година.Лидерите на двете партии подписаха споразумението.Бойко Борисов заяви, не се бърка в работата на СДС за номинациите на евродепутати. Александър Йорданов е действително знаков според него. От страна на ГЕРБ Борисов гарантира сътрудничество и това, че няма да има заиграване с номерата в листата - \"такива номерца в сестрински партии няма да допускаме\", каза Борисов, визирайки избора на Момчил Неков от БСП, който бе на 15-то място в партията с номер 15.", "date": "2019.03.28", "title": "Александър Йорданов и Илия Лазаров от СДС са в евролистата на ГЕРБ"}
{"url": "https://news.bg/politics/siderov-nyama-drama-za-smyanata-na-shefa-na-pg-gerb.html", "text": "Не виждам проблем да работим с Дариткова. Това заяви в кулоарите на Народното събрание лидерът на партия \"Атака\" Волен Сидеров.По думите му няма драма за това, че се променя председателят на парламентарната група на ГЕРБ. Предвиждах такива размествания, отбеляза Сидеров.Той посочи, че новият председател на ПГ ГЕРБ Даниела Дариткова е комуникативен и спокоен човек.Сидеров е категоричен, че не очаква трусове след напускането на Цветанов и не смята, че ще има проблем с кворума. Не виждам причини за трусове, заяви лидерът на \"Атака\" и допълни, че ще подкрепи оставката на Цветанов.", "date": "2019.03.28", "title": "Сидеров: Няма драма за смяната на шефа на ПГ ГЕРБ"}
{"url": "https://news.bg/crime/tsatsarov-razporedi-proverka-na-pp-dost-za-saotvetstvie-s-konstitutsiyata.html", "text": "По разпореждане на главния прокурор Сотир Цацаров започва проверка за съответствие на дейността на ПП \"ДОСТ\" с разпоредбите на конституцията и закона за политическите партии.На 26 март е публикувана декларация на Политическа партия \"Демократи за отговорност, свобода и толерантност\" - ПП ДОСТ за организиране и провеждане на \"Национална подписка с искане за законово признаване от страна на българската държава на статут на национално малцинство\".С оглед съдържанието на декларацията и отправените в нея искания, както и по повод на публични изявления в тази насока на председателя на партията, главният прокурор Сотир Цацаров разпореди извършването на проверка от Върховната касационна прокуратура.Предмет на проверката е съответствието на дейността на ПП ДОСТ с разпоредбите на Конституцията на Република България и Закона за политическите партии и така евентуалното наличие на предпоставките по чл. 149 ал. 1 т. 5 от Конституцията /искане до Конституционния съд за обявяване на противоконституционност на политическа партия/ или по чл. 40 ал. 1 т. 1 и т. 2 от Закона за политическите партии /иск до Софийски градски съд за разпускане на политическа партия/.", "date": "2019.03.28", "title": "Цацаров разпореди проверка на ПП \"ДОСТ\" за съответствие с конституцията"}
{"url": "https://news.bg/politics/mareshki-vizhda-konsolidirane-na-parlamenta-sled-izlizaneto-na-tsvetanov.html", "text": "Виждам консолидиране на парламента, защото всички парламентарно представени партии с изключение на БСП бяха в зала, регистрираха се и парламентът работи с много по-голям кворум. Това заяви в кулоарите лидерът на партия \"Воля\" Веселин Марешки по повод изборът на ГЕРБ за нов шеф на парламентарната група.По думите му Дариткова е един от най-старите и високопоставени кадри в ГЕРБ и \"Воля\" ще работят, с който ГЕРБ си изберат за председател.Марешки подчерта, че диалогът между ГЕРБ и \"Воля\" ще върви конструктивно.\"Ще подкрепяме всички текстове не само от ГЕРБ, но и от другите парламентарно представени партии, но няма да подкрепяме тези, които са във вреда на обществото\", отбеляза Марешки.", "date": "2019.03.28", "title": "Марешки вижда консолидиране на парламента след излизането на Цветанов"}
{"url": "https://news.bg/society/noi-startira-programata-za-profilaktika-i-rehabilitatsiya.html", "text": "НОИ започва изпълнението на програмата за профилактика и рехабилитация за 2019 г. За нейната финансова реализация в Закона за бюджета на Държавното обществено осигуряване (ДОО) за 2019 г. са предвидени 20 103 061 лв. Очаква се около 45 000 лица да ползват парични помощи за профилактика и рехабилитация през тази година.Програмата за едно лице е с продължителност 10 дни, като цената на нощувките и частична помощ за храна в размер на 7 лв. за всеки ден от престоя се поема от средствата на държавното обществено осигуряване.Всяко лице, за сметка на бюджета на ДОО, има право да ползва до четири основни диагностични и терапевтични процедури дневно. Вече са подписани договорите с 20 юридически лица за общо 51 заведения, изпълнители на програмата.Право на парична помощ за профилактика имат осигурените лица за общо заболяване, майчинство и/или трудова злополука и професионална болест. За тях трябва да са внесени или дължими осигурителни вноски за шест последователни календарни месеца, предхождащи месеца, през който се провежда рехабилитацията.Заболяването трябва да е диагностично уточнено и лекуващият лекар да е установил необходимост от провеждане на рехабилитация към периода на ползване на паричната помощ.Правоимащи са и лицата, които получават лична пенсия за инвалидност. Условието за тях е да не са навършили възрастта за придобиване право на пенсия за осигурителен стаж и възраст, срокът на инвалидността в експертното решение да не е изтекъл и лекуващият лекар да е установил необходимост от провеждане на рехабилитация към периода на ползване на паричната помощ.Подробностите за условията за ползване на програмата, изпълнителите на дейността, необходимите документи и заболяванията, за които се провежда профилактика и рехабилитация, ще намерите в  на интернет страницата на НОИ.", "date": "2019.03.28", "title": "НОИ стартира програмата за профилактика и рехабилитация"}
{"url": "https://news.bg/crime/gdbop-razbi-grupa-ot-devet-narkodilari-vav-varna.html", "text": "Девет души са обеинени за участие в организирана престъпна група за държане и разпространение на наркотици във Варна. Те са задържани на 25 март при операция на Специализираната прокуратура и ГДБОП.Трима от обвинените, сред които и доставчикът на дрога на едро за групата, с задържани на междуселски път край Карнобат по време на сделка с 1,116 кг амфетамини. За наркотика доставчикът е трябвало да получи 29 000 лева, които са иззети при обиски по време на операцията.Според събраните досега доказателства групата е разпространявала наркотици във Варна от началото на 2018 г. Нейна територия на разпространение е и известният в града ромски квартал \"Максуда\". Данните сочат, че участниците продавала на черния пазар по килограм амфетамини за две седмици, като е получавала за това около 60 000 лева.При извършените претърсвания на 39 жилища, офиси и автомобили, ползвани от участници в групата, са намерени и иззети различни количества наркотици - предимно кокаин и амфетамини. Освен за участие в организирана престъпна група, на повечето участници в престъпното сдружение са повдигнати и вторични обвинения за държане на наркотични вещества с цел разпространение.Специализираната прокуратура ще внесе в Специализирания наказателен съд искания за \"Задържане под стража\" на шестима от обвинените. На другите трима са наложени мерки за неотклонение \"Парична гаранция\".", "date": "2019.03.28", "title": "ГДБОП разби група от девет наркодилъри във Варна"}
{"url": "https://news.bg/world/sasht-razkasani-ot-kritika-v-saveta-za-sigurnost-na-oon-za-golanskite-vazvisheniya.html", "text": "Останалите 14 страни членки на Съвета за сигурност на ООН разкъсаха от критика САЩ за решението им да признаят израелския суверенитет над Голанските възвишения, което е в нарушение на резолюции на световната организация, пише \"Таймс ъв Израел\".Държавите категорично застанаха зад Сирия с подкрепата си за суверенитета на арабската държава над стратегическото плато и се противопоставиха на де факто израелското анексиране на Голанските възвишения и Посланикът на ЮАР в ООН обяви, че това едностранно действие не помага за намиране на трайно мирно решение на конфликта в Близкия изток.Той и другите дипломати посочиха резолюциите, които призовават Израел да прекрати окупацията над Голанските възвишения.Русия, най-близкият съюзник на Сирия, призова правителствата да продължат да разглеждат платото като окупирана от Израел територия.\"Ако някой се изкуши да последва този лош пример, ние го призоваваме да се въздържа от такова агресивно ревизиране на международното право\", обяви заместникът на посланика на Русия в ООН Владимир Сафронков.Докато изразиха подкрепата си за Сирия по казуса, посланиците на Германия и Великобритания използваха възможността, за да разкритикуват правителството на президента Башар Асад за бомбардирането на цивилни, използването на химически оръжия и нарушаването на правата на човека.Израел превзе възвишенията от Сирия по време на войната през 1967 г. През 1981 г. еврейската държава прие закон, който фактически анексира окупираната територия.", "date": "2019.03.28", "title": "САЩ разкъсани от критика в Съвета за сигурност на ООН за Голанските възвишения"}
{"url": "https://news.bg/economics/nemskite-kompanii-predpochitali-da-rabotyat-v-balgariya.html", "text": "Германия е един от най-важните търговски партньори на България. Немските компании предпочитат да работят в България. Това заяви посланикът на Федерална република Германия Н. Пр. Херберг Салбер на откриването на икономическия форум за България.Той посочи, че взаимоотношенията между двете държави са отлични, ние сме партньори в сме Европейския съюз. Освен това двете държави работят в тясно сътрудничество в политическо и икономическо отношение.По думите на Салбер инвестициите стигат до рекородното си ниво и Германия и България се ценят взаимно като партньори. В момента ситуацията е трудна, липсва работна ръка и въпреки всички това тенденцията е положителна за сътрудничеството на двете държави, отчете посланикът.На форума присъства и президентът на Германо-Българската индустриално-търговска камара (ГБИТК) Тим Курт, който поздрави премиера за имения му ден днес и благодари за неговото присъствие като доказателство за сътрудничеството между България и Германия.Той отчете, че икономическите отношения между двете държави са успешни. Българските продукти намират все повече място на европейския пазар и успехите в двустранното сътрудничество са успехи за всяка една икономика, изтъкна Курт.Той се надява на нови постижения в областта на образователната, правосъдната система и борбата с корупцията.Тим Курт посочи, че не е извършен анализ, който да покаже покачващата с тенденция между двете държави, но по мнението му трябва да се привлече вниманието на чуждите компаниите в България, за увеличение на инвестициите.", "date": "2019.03.28", "title": "Немските компании предпочитали да работят в България  "}
{"url": "https://news.bg/crime/spetsprokuratutara-vleze-v-zaharniya-kombinat-v-plovdiv.html", "text": "Спецпрокуратутара влезе в Захарния комбинат в Пловдив, съобщиха от Спецпрокуратурата.\"На 28 март 2019 г. в рамките на образувано досъдебно производство, специализиран екип от прокурори, следователи и полицаи, под ръководството на Специализираната прокуратура, извършва процесуално-следствени действия по адреси на търговски дружества\", информират от Спецпрокуратурата.Извършват се претърсвания и изземвания, разпити на свидетели. От сградите на \"Захарен комбинат\" АД - Пловдив са иззети мобилни телефони, компютри, пълномощни и документи, свързани с офшорна собственост, уверяват от специализираното държавно обвинение.Припомняме, че Захарните заводи в Пловдив са част от бизнеса на фамилията Арабаджиеви, срещу която в момента тече процес в Специализирания съд.Ветко и Маринела , след като бяха арестувани по искане на българските власти по обвинение за участие в организирана престъпна група и пране на пари . Те очакват решение за екстрадиция на втора инстанция.С обвинение е и синът им Вълчо Арабаджиев.Припомняме и че по знаковете от преди години обвинение срещу Гриша Ганчев по т.нар. \". Делото срещу Гриша Ганчев продължава да се точи от 2014 година и до днес.", "date": "2019.03.28", "title": "Спецпрокуратутара влезе в Захарния комбинат в Пловдив"}
{"url": "https://news.bg/regions/otstraniha-ot-dlazhnost-kmeta-na-kalofer.html", "text": "Отстраниха от длъжност кмета на Калофер, предаде bTV.Румен Стоянов беше освободен от поста заради конфликт на интереси.Кметът е назначил на работа в кметството зет си, който заел мястото на служителка, излязла в отпуск по майчинство. Стоянов може да обжалва решението на Общинската избирателна комисия в Карлово в тридневен срок пред Административния съд в Пловдив.Предстои Общинският съвет в Карлово да гласува освобождаването на калоферския кмет от длъжност.", "date": "2019.03.28", "title": "Отстраниха от длъжност кмета на Калофер"}
{"url": "https://news.bg/weather/slanchevo-sutrinta-hladno-pochti-bez-valezhi.html", "text": "Времето в четвъртък ще бъде предимно слънчево, почти без валежи, студено в сутрешните часове. Повече слънчеви часове се очакват над източната част от страната.Нощта ще бъде ясна над по-голямата част от страната. Облачността над източните райони ще се разкъса и ще намалее. Над южните райони облачната покривка ще се ще се увеличи, но дори не тези места вероятността за валежи е малка.В сутрешните часове ще има условия за слани на отделни места в котловините.Вятърът временно ще отслабне.През деня той ще бъде слаб до умерен, ориентиран от изток и североизток, и ще пренася над страната по-хладен въздух.Минималните температури са между -1 и 4 градуса.Максималните са в интервала 9-14 градуса, малко по-високи в крайния югозапад.", "date": "2019.03.28", "title": "Слънчево, сутринта хладно, почти без валежи"}
{"url": "https://news.bg/press/tsvetanov-se-otteglya-ot-parlamenta-gartsiya-promenya-uchebnitsite-do-2023-g-pensionirashtite-se-shte-izbirat-formulata.html", "text": "Оставката на Цветан Цветанов като председател на групата на ГЕРБ в парламента е водеща тема за вестниците в четвъртък.\"Каузата ми е ГЕРБ и няма да сложа личното си его над партията. Няма разделение, ние с премиера сме екип. С тези думи Цветан Цветанов обяви вчера, че напуска парламента. Той се разделя с постовете си на председател на групата на ГЕРБ и на вътрешната комисия, но остава зам.-шеф на партията и продължава да оглавява предизборния й щаб. \"Смятате ли, че постовете за нас имат значение?\" С тези думи се изправи той пред събралите се журналисти в кулоарите на Народното събрание...\" - в. \"24 часа\".\"Седмица след началото на скандала с апартамента в столичния квартал \"Изток\", купен от \"Артекс\" на по-ниски от пазарните цени, зам.-председателят на ГЕРБ и ръководител на парламентарната група на партията Цветан Цветанов обяви, че напуска Народното събрание. Решението му, в което нямало драма, бе съобщено пред журналисти в парламента в 17 часа днес, а пресконференцията продължи повече от час. Оставката бе мотивирана с \"каузата ГЕРБ\", на която той остава зам.-председател. Решението бе представено с аналогия, че при развод в едно семейство страдат децата. Цветан Цветанов допълни, че никога не е правил нещо, което не кореспондира с волята на лидера и с тази на съпругата му. После увери, че разцепление или разделение в партията няма да има. Той каза още, че не иска ГЕРБ да се превърне в СДС. По-рано днес зам.-председателят на ГЕРБ се завърна от САЩ с думите, че е взел решение, което е обсъдил със съпругата си, и се срещна с премиера и лидер на партията Бойко Борисов. Не е известно къде е била срещата и дали е била на четири очи. Досега Борисов не е коментирал какво ще бъде политическото бъдеще на заместника му, който е сочен за втория човек в партията. Очаква се той да говори пред журналисти в следващите дни. На въпрос на \"Дневник\" какво му е казал лидерът на ГЕРБ, Цветан Цветанов отговори, че двамата са се прегърнали и са прегледали хронограмата за предизборната кампания, а от утре почват работа с пълна енергия. Освен това обясни, че отношенията им са прагматични и истински, разказа и как в миналото е обсъждал важни решения с Борисов. По думите му не е имало натиск за оставката от страна на премиера, а двамата били обсъждали различните варианти, но той му казал сам да си реши. \"Смятате ли, че 53-годишен и 60-годишен мъж ще се държат като тийнейджъри и ще оставят да ги разбиват\", обяви още зам.-председателят на ГЕРБ. Освен заместник на Борисов в партията Цветан Цветанов остава и председател на предизборния щаб на ГЕРБ. На въпрос какво ще отговаря на избирателите, които го попитат как той си е купил апартамент на по-ниска цена, а те не могат, той отговори, че няма проблем с хората. Той каза още, че ГЕРБ трябва да спечели изборите. След като обясни, че е наясно, че преди изборите политическо лице трябва да бъде ударено, Цветанов каза, че този път той е жертва, но не пожела да отговори на кого. Само каза, че вятърът брули високите върхове. Той не отговаряше по същество и на въпросите за апартамента му, но даде да се разбере, че не мисли, че е направил престъпление или нещо неморално, както и че няма от какво да се срамува. Цветан Цветанов обяви, че от излизането му от Народното събрание няма да последва драма за парламентарната група на ГЕРБ, която била сплотена. Той каза, че е получил подкрепа от организации на партията и е спрял акция по посрещането му на летището...\" - в. \"Дневник\".\"Напускането на парламента на председателя на ПГ на ГЕРБ Цветан Цветанов отваря широко вратата за нови политически играчи в дългосрочен план. Това мнение изрази пред БНР политологът от \"Галъп\" Първан Симеонов. Според него е любопитно дали този скандал ще има продължение. Изводът по думите на политолога е, че решението на Цветанов е \"нещо наполовина\". \"Опозицията ще каже, че Цветан Цветанов продължава да прави избори. Тази формула се натовари с много негативи, без да казвам дали е справедливо\". Първанов допълни, че Цветанов \"направи жест по устав\". \"Той подава оставка от представителния политически пост по устав. Всичките му грешки в последните 13 години са били, че винаги действа по устав, а не гъвкаво като Бойко Борисов.\" - в. \"Сега\".\"Три варианта за фаворит като шеф на парламентарната група на ГЕРБ се завъртяха след оставката на Цветан Цветанов. Депутатът Красимир Велчев е най-вероятният наследник на зам.-председателя на ГЕРБ Цветан Цветанов, съобщи БЛИЦ. Появата на Велчев на председателския съвет в парламента днес подсказва, че това той е и с най-големи шансове. Ако това стане, депутатът от ГЕРБ ще си върне позицията от първия кабинет Борисов. Възможна кандидатура е тази на бившия председател на парламента Димитър Главчев, който е сред остриетата срещу БСП в групата . Избирането му на поста ще означава и своеобразен реванш на Борисов заради оттеглянето му от шефското място миналата година. Менда Стоянова също е вариант за поста. Председателката на бюджетната комисия е изключително обиграна, натрупа огромен опит във взаимоотношенията с останалите парламентарни групи още в началото на кабинета Борисов 2, когато бе в преговорния екип по създаване на коалицията...\" - в. \"Стандарт\".Вестниците продължават да отделят място на темата с изчисляването на пенсиите.\"До 1 януари 2023 година хората ще могат да избират по коя формула /новата или старата/ да се пенсионират. Това предвиждат предложения за промени в Кодекса за социално осигуряване, внесени днес в Народното събрание от депутати от ГЕРБ.Освен трите години - 1997-1999 година, които отпаднаха от началото на тази година от новата формула с предложения от 2018 година при обсъждането на проектобюджета на Държавното обществено осигуряване, в старата формула ще влизат и трите най-добри години преди 1997 година. Тяхното отпадане с начална дата 1 януари 2019 година беше заложено още през 2015 година при пенсионната реформа.Хората, които вече са подали заявление за пенсия или им е отпусната пенсия след 31 декември 2018 година, ще имат шестмесечен срок да поискат еднократно преизчисление. В тези случаи пенсията се отпуска в новия размер от същата начална дата.След 1 януари 2023 година ще се пресмята само осигурителният доход, натрупан след 1 януари 2000 година. \"Безспорно тази промяна облекчава значително процеса по отпускане на пенсиите както за лицата, които няма да е необходимо да се снабдяват с удостоверения за осигурителен доход, така и за осигурителната институция, която ще използва наличната информация за осигурителния доход на лицата в Регистъра на осигурените лица. Това от своя страна ограничава значително и възможностите за злоупотреби, за които в последните години неведнъж сме били информирани\", пише в мотивите на законопроекта.В мотивите се посочва още, че е важно обаче да бъде отчетено обстоятелството, че все още при много хора, които се пенсионират в момента, преобладаващият осигурителен стаж и съответния осигурителен доход са придобити преди 2000 г. Част от тях в този период са получавали високи трудови възнаграждения, върху които реално са били осигурявани, а впоследствие, в края на трудовата си кариера, поради различни причини, включително и да могат да натрупат необходимия осигурителен стаж за пенсиониране, са приемали по-нископлатена работа.\" - в. \"Стандарт\".\"Не мисля, че има хаос за пенсиите\". Това заяви в студиото на \"Още от деня\" по БНТ социалният министър Бисер Петков. Той обясни какви са промените във формулата за изчисляване на пенсиите за бъдещите пенсионери. \"Бъдещите пенсионери и особено тези, на които предстои пенсиониране през 2019 г., трябва да знаят, че от 1 януари тази година са в сила промени, съгласно които формулата за изчисляване на пенсиите е по нов начин, като се взема периода от 2000 г. до годината на пенсиониране\", каза още Петков. Министърът заяви, че днес в НС е внесен законопроект и предстои обсъждане по предложените промени. \"Ние внесохме законопроект в НС, според който при заявяване за пенсия, бъдещите пенсионери да имат право да поискат пенсията да бъде изчислена по стария ред, действал до 2018 г. - тоест при тях ще може да участва коефициент с три избрани години от последните 15 преди 1997 г.\", заяви социалният министър. \"Новите пенсии ще растат\", категоричен е министърът. Бисер Петков коментира и противоречията относно новия Закон за хора с увреждания и правилникът, който трябва да влезе в сила от 1 април. \"Социалните партньори не харесаха Закона за хората с увреждания, а правилникът няма как да излезе извън неговата рамка. Ние се съобразихме с критиката на работодателите за предоставяне на данни за преизчисляване на квотите. Съобразихме се с възражението на синдикатите, че се дописва законът, така че има чуваемост. Правилникът днес беше гласуван и приет от МС, и предстои да се прилага от 1 април. Ако говорим за политическа криза, мисля че тя е овладяна, нямам притеснения за работата на кабинета\", каза в заключение министър Петков по повод трусовете в най-голямата управляваща партия през последните дни.\" - в. \"24 часа\".Северна Македония също е сред темите с траен интерес от страна на всекидневниците.\"Гръцките учебници ще бъдат променени, за да се включи термина Северна Македония, като част от нова учебна програма в съответствие с Договора за Преспа, пишат гръцките медии, предаде БГНЕС. \"Гръцките учебници ще включват новото име \"Северна Македония\" като наименование на нашата съседка\", заяви заместник-министърът на външните работи Маркос Боларис. Според докладите, на които медиите се позовават, и двете страни са постигнали напредък в промяната на учебната програма в учебниците, която е в ход, съгласно Договорът от Преспа. След второто заседание на Съвместната интердисциплинарна комисия на експертите по исторически, археологически и образователни въпроси беше обявено в съвместно изявление, че \"двете страни са създали интензивна програма за постигане на взаимно приемливи решения, основани на съответните принципи и цели на ЮНЕСКО и Съвета на Европа\". \"Втората среща потвърди ангажимента на двете страни за насърчаване на духа на европейските ценности като солидарност, доверие и взаимно сътрудничество\", се казва в съвместното изявление с обявяване, че следващото заседание на комисията ще се проведе в Атина на 12 и 13 април.\" - в. \"Труд\".\"Кандидатите за президент на Северна Македония трябва да се съсредоточат върху бъдещето, а не миналото, и да мислят за обединяващите цели, а не за национализма, омразата и разделението. Такива послания отправи за \"Дневник\" професорът по политология и международни отношения Стево Пендаровски, кандитат на управляващия Социалдемократически съюз (СДСМ) на президентските избори, чийто първи тур е на 21 април. За Пендаровски това е втори опит да стане държавен глава - през 2014 г. той се изправи срещу завършващия сега втория си мандат Георге Иванов и загуби. В писмени отговори на въпроси, изпратени от \"Дневник\", той призова лидерите в София и Скопие да се противопоставят на популистки манипулации на хора, които нямат интерес от добрите отношения помежду им... - Г-н Пендаровски, веднъж загубихте президентската битка. Какво се промени в тези пет години, което Ви дава шанс да спечелите? Какво променихте сега в кампанията си на базата на уроците, които научихте оттагава? - През 2014 г. трябваше да се случи обрат, тъй като поражението на Иванов щеше да доведе до бърз край на режима на (бившия премиер Никола) Груевски и възможност за ефикасно уреждане на сметките с престъпността и корупцията. През 2014 г., разбирайки, че поражението на Иванов води към края на режима на Груевски, тогавашната власт ГИ открадна изборите чрез натиск и закани към гласуващите. Битката ѝ не беше само срещу мен, а срещу бурята на промяната, която неспирно се прилижаваше. Новите избори са нов шанс. Шанс, който не трябва да изпускаме. Шанс да попречим на връщане към тъмното минало, към разделенията и омразата, към престъпността и масовата корупция. Шанс да направим последния удар за режима на Груевски и на неговите двойници в лицето на сегашния президент, лидера на неговата партия и нейния кандидат за президент. С тези избори ще навлезем в много важен етап от общата ни битка. Битка за интегрирана, сигурна, икономически напреднала държава, където върховенството е на закона, а не на престъпността. Държава на справедливост, равенство и солидарност...\" - в. \"Дневник\".", "date": "2019.03.28", "title": "Цветанов се оттегля от парламента, Гърция променя учебниците, до 2023 г. пенсиониращите се ще избират формулата… "}
{"url": "https://news.bg/world/britanski-eksperti-otkriha-sledi-ot-trotil-v-probi-ot-samoleta-na-kachinski.html", "text": "Експерти от британската лаборатория Forensic Explosives Laboratory (FEL) са открили следи от тротил в повечето от наличните 200 проби от самолета на полския президент Лех Качински, , съобщи изданието Gazeta Polska Codziennie.Британските специалисти са потвърдили изводите на подкомисията на бившия полски министър на отбраната Антони Мацаревич по разследването на катастрофата с правителствения Ту-154М от 10 април 2010 г.\"В повечето от общо 200 проби, които полската прокуратура предаде през май 2017 г. на лабораторията на британското министерство на отбраната, са намерени следи от материали, които се използват за производството на взривни вещества, по-точно тротил\", гласи официално съобщение по случая.Аналогични анализи на проби от самолета се извършват и в лаборатории в Италия и Северна Ирландия.Припомняме, на борда на катастрофиралия самолет бяха президентът Качински и съпругата му, и  на Полша. Загинаха всички 96 души.Миналата година полската страна инициира . Според установените данни, експертите заключават, че  и самолетът е започнал да се разпада още във въздуха. Разследването обаче не може да бъде завършено, тъй като  на самолета, част от отломките, както и други улики, въпреки  на Парламентарната асамблея на Съвета на Европа, приета в Страгбург.", "date": "2019.03.28", "title": "Британски експерти откриха следи от тротил в проби от самолета на Качински"}
{"url": "https://news.bg/int-politics/tri-ostavki-vav-frenskoto-pravitelstvo-zaradi-predstoyashtite-izbori.html", "text": "Трима високопоставени членове на френското правителство напуснаха постовете си, за да участват в изборите за Европейския парламент и за местна власт, предаде \"Ройтерс\".\"Емануел Макрон прекрати в сряда правомощията на министъра на външните работи Натали Луазо, пресаташето на правителството Бенжамен Гриво и държавния секретар по цифровите комуникации Мунир Маджуби\", се казва в съобщения на Елисейския дворец.Луазо ще бъде водач на евролистата на движението на Макрон.Маджуби ще се кандидатира за кмет на Париж на предстоящия през 2020 г. местен вот.Гриво не е обявил официално плановете си за кмет на френската столица, но и не крие интереса си към предстоящата изборна надпревара.", "date": "2019.03.28", "title": "Три оставки във френското правителство заради предстоящите избори"}
{"url": "https://news.bg/int-politics/guaydo-obyavi-operatsiya-svoboda-za-svalyaneto-na-maduro.html", "text": "Временният президент на Венецуела Хуан Гуайдо обяви, че на 6 април започва операция \"Свобода\", чиято цел е свалянето на режима на Николас Мадуро.\"На 6 април ще преминат първите тактически акции от операцията \"Свобода\" по цялата страна. На този ден трябва да сме подготвени и организирани.\" - съобщава Гуайдо в \"Туитър\".Той призовава гражданите да създадат комитети, които организират протестите.Гуайдо отправя призив и към полицейските служители, и към военните да организират защитата на хората.\"Служителите на полицията и военните в цялата страна също са призовани да организират защитата на хората от въоръжени групи.\" - посочва Гуайдо.В друг туит той отправя апел към сънародниците си да излязат по улиците в събота, 30 март, за да поискат прекратяване на узурпацията на властта.\"Режимът иска да свикнем с трагедията, но има хора, желаещи да отстояват правата си\", коментира Гуайдо.", "date": "2019.03.28", "title": "Гуайдо обяви операция „Свобода“ за свалянето на Мадуро  "}
{"url": "https://news.bg/int-politics/pompeo-obyavi-novi-sanktsii-sreshtu-rusiya.html", "text": "Държавният секретар на САЩ Майк Помпео обяви пред Камарата на представителите нови мерки за противодействие срещу агресията на Русия в Украйна, предаде \"Ройтерс\".Мерките ще бъдат представени през идната седмица, като идеята е те да бъдат наложени солидарно от страните, членуващи в НАТО.\"Надявам се, че през следващата седмица ще мога да обявя още един пакет от мерки, които заедно ще приемем\", поясни Помпео.Па думите му, новите санкции ще бъдат огласени на срещата на външните министри от Алианса, която ще се проведе на 3 и 4 април във Вашингтон.", "date": "2019.03.28", "title": "Помпео обяви нови санкции срещу Русия"}
{"url": "https://news.bg/int-politics/ako-rabotish-za-es-angliyski-frenski-ili-nemski.html", "text": "В Европейския съюз има 24 официални езика. Който иска да работи в някоя от европейските институции, задължително трябва да владее поне един от тях. Но Европейската служба за подбор на персонал (EPSO) включи още едно изискване - кандидатът за работа да притежава и \"достатъчно добри познания\" по английски, френски или немски език.При това изискването се отнася не само до кандидатите за ръководни длъжности, например за еврокомисари или висши европейски служители, а и до онези, които искат да заемат някаква друга административна или помощна длъжност в Брюксел. Европейският съд обаче сметна това изискване за прекалено.Съдиите в Люксембург поставиха строга рамка за езиковите изисквания към кандидатите за работа в ЕС. Магистратите обявиха, че е по принцип недопустимо кандидатите да се третират по различен начин въз основа на езиковите им познания. Испания и Италия бяха внесли жалби срещу изискването за познания по английски, френски или немски език.Какви езици трябва да владее един шофьор?Съдът на ЕС постанови, че такъв критерий е допустим, само ако конкретни \"служебни интереси\" действително изискват подобни познания. Освен това условието за владеене на един от трите езика - английски, френски или немски - трябва да бъде прецизирано и обосновано с \"ясни, обективни и предвидими критерии\", се казва още в мотивите на съдиите.С това Европейският съд даде на европейските институции относително широки възможности да взимат решения по свое усмотрение, но само, ако за това има основателна причина. А такава причина не съществува в конкретния случай, по който се жалва Испания, отсъдиха съдиите в Люксембург.Става въпрос за назначаването на шофьор към Европейския парламент. Самият парламент беше обосновал изискването за владеене на езици именно със \"служебния интерес\", който налагал \"новоназначените служители да са в състояние да \"общуват ефикасно в ежедневната си работа\". Друг аргумент на ЕП беше, че именно тези три езика се говорят най-често в парламента.Недопустимо и неравноправно третиранеМагистратите на ЕС смятат това за недопустимо и неравноправно третиране на кандидатите за работа: \"Нито обстоятелството, че новоназначените шофьори ще изпълняват служебните си задачи на места, където се говори английски, френски или немски, нито това, че пътниците, които ще превозват, ще говорят най-често на английски\", може да бъде основание за въпросното изискване. И още един аргумент на съдиите: Европарламентът не е доказал доколко всеки от споменатите три езика е от наистина решаващо значение за изпълнението на въпросните служебни задължения.Другата жалба бе внесена от Италия - отново срещу изискването кандидатите да говорят един от трите езика. Тя вече бе уважена от съда на ЕС, но Еврокомисията (ЕК) я обжалва. По първото дело - жалбата на Испания - съдиите определиха за нищожно изискването на ЕП, а по второто - искането на Италия - съдът отхвърли възражението на ЕК.", "date": "2019.03.28", "title": "Ако работиш за ЕС – английски, френски или немски?"}
{"url": "https://news.bg/world/migranti-prevzeha-koraba-koyto-gi-spasi.html", "text": "Група мигранти, която беше спасена на борда на танкер край Либия, превзе кораба и принуди екипажа да се насочи към малтийския бряг, предаде Би Би Си.В коментар по случая вицепремиерът на Италия Матео Салвини нарече мигрантите пирати.Когато се е намирал на шест мили от Триполи, корабът внезапно е променил курса и е тръгнал на север.Представители на малтийските власти също са съобщили, че плавателният съд се е насочил към острова на пълен ход.Става дума за група от около сто мигранти, която е потеглила от Либия. След като са били спасени от екипажа на танкера и са разбрали, че ще бъдат върнати на либийския бряг, те се разбунтували.Малтийските военни са заявили, че няма да допуснат кораба в териториалните води на страната си. Италия също няма да ги приеме.", "date": "2019.03.28", "title": "Мигранти превзеха кораба, който ги спаси"}
{"url": "https://news.bg/crime/vzeha-knizhkata-na-kmet-shofiral-s-1-1-promila-alkohol.html", "text": "Взеха книжката на кмета на село Царски извор Мирослав Димитров, защото е заловен да шофира , съобщи БНР.Димитров е спрян за проверка през нощта в Горна Оряховиц. При проверка с дрегерът апаратът е отчел 1,1 промила. На място пътните полицаи са свалили регистрационните табели на автомобила.Кметът на стражишкото село е отказал кръвна проба.За подобно нарушение законът предвижда 1000 лева глоба и отнемане на свидетелството за правоуправление за 12 месеца.", "date": "2019.03.28", "title": "Взеха книжката на кмет, шофирал с 1,1 промила алкохол"}
{"url": "https://news.bg/disasters/13-voenni-zaginaha-pri-katastrofa-s-vertolet-v-kazahstan.html", "text": "В Кирилординска област на Казахстан се разби военен вертолет Ми-8, съобщиха от министерството на отбраната на страната, цитирани от РИА Новости.13 военни загинаха при авиокатастрофата. Вертолетът заедно с три други бойни вертолети е летял от Актау към Шмимент. Те са били на нощен полет при лоши метеорологични условия.Първоначалната информация за катастрофата бе подадена от Вътрешното министерство на Казахстан. По-късно президентът Касим-Жомарт Токаев съобщи за смъртта на екипажа.", "date": "2019.03.28", "title": "13 военни загинаха при катастрофа с вертолет в Казахстан"}
{"url": "https://news.bg/world/komi-smushtavashta-e-lipsata-na-obvinenie-sreshtu-tramp.html", "text": "Бившият директор на ФБР Джеймс Коми изрази недоумение, че в спецпрокурорът по руската афера Робърт Мълър не е взел решение по данните за възпрепятстване на правосъдието и е оставил това на главния прокурор Уилям Бар, който е фигура, политически назначена от Доналд Тръмп.Същевременно той призова да бъде публикуван пълният доклад от разследването на Мълър.\"Това, което е объркващо и което не разбирам е какво се случва със правния състав, свързан с възпрепятстване на правосъдието\", заяви Коми, цитиран от NBC. Той говори пред аудитория от около 2000 души в Belk Theatre, на събитие, организирано от Queens University.\"Имам силна вяра в Боб Мълър, но просто не разбирам от писмото защо той не е решил тези въпроси, след като по цялата логика специалният прокурор трябва да се увери, че политиците не вземат повлияни ключови решения.\" - коментира бившият шеф на ФБР.Той оспори логиката на главния прокурор Уилям Бар да не подигне обвинение срещу президента Тръмп за възпрепятстване на правосъдието. По думите му, тази част от резюмето на Бар по доклада на Мълър е \"наистина смущаваща\".Схващането, че случаите на възпрепятстване на правосъдието са обезсилено от липсата на доказателства по основното престъпление противоречи на 40-годишната ми практика и на традицията в Министерството на правосъдието. Възпрепятстването на правосъдието е нещо отделно от това какво е доказано по основното престъпление.\" - подчерта Коми.Той уточни, че не е разчитал на конкретен резултат от разследването на Мълър.\"Хубавото е, че на специалния прокурор беше дадена възможност да завърши работата си и да стигне до заключение, което е много важно за страната.\" - добави той.\"Руснаците наистина се намесиха масирано в изборите през 2016 г. с цел да навредят на единия кандидат и да помогнат на другия. Това не беше измислица. Беше реалност.\" - подчерта ексшефън на ФБР, който беше уволнен от Тръмп.Раздразнението на президента беше предизвикано именно от усилията на Коми по изясняване на руската намеса.Припомняме, след като Мълър предаде на Бар доклада си, Тръмп се обяви за победител и обвини медиите, че", "date": "2019.03.28", "title": "Коми: Смущаваща е липсата на обвинение срещу Тръмп"}
{"url": "https://news.bg/world/10-zaginali-pri-izraelski-udar-nad-alepo.html", "text": "Израелските военновъздушни сили прелетяха над индустриалната зона в северната част на град Алепо в Сирия, съобщиха сирийските медии, цитирани от РИА Новости.Според вестник The Jerusalem Post, който цитира правозащитни организации в резултат на удара в Алепо са загинали 10 души. Има и ранени.\"Израелските агресори удариха няколко позиции в индустриалната зона Шейх Наджар. Избухнаха няколко вражески ракети\", заяви представител на сирийското военно командване.По думите му, в резултат на удара са причинени материални щети. В същото време западните медии, позовавайки се на сирийската опозиция, се съобщава че ударът е нанесен по позициите на иранските военни в района. В Алепо е нарушено електроснабдяването.", "date": "2019.03.28", "title": "10 загинали при израелски удар над Алепо"}
{"url": "https://news.bg/crime/nyama-mehanizam-po-koyto-lichen-lekar-da-se-otkazhe-ot-agresiven-patsient.html", "text": "Няма механизъм по който личен лекар да отпише агресивен пациент от своята листа. Това стана ясно от репортаж на bTV.Пациентът е на хемодиализа и се нуждае от трансплантация. Според закона и според практиката, личният му лекар не е звеното, която отговаря за трансплантации.Мъжът нахлул в кабинета на лекаря и започнал с обвинения, че не може тя \"да го развява и мотае\" и иска личният лекар да му намери клиника в която да му се трансплантира бъбрек. Лекарят казал, че това нещо е работа на хемодиализното звено, там го наблюдават. Това е разписано в наредбите за хемодиализа и в Закона за тъкани и клетки.Лекарят заяви, че пациентът започнал да я заплашва. Тя се обадила в Здравната каса, за да може да чуе и той, че не е в нейни правомощия да определи къде да бъде трансплантиран. Тя запитала в \"Болнична помощ\" на Здравната каса кой трябва да изпрати пациента за трансплантация на бъбрек. Нямаме такава клинична пътека, това е отделна държавна политика, обясни лекарят.На призива на медицинската сестра, която е 70-годишна жена, пациентът да не се държи арогантно, той отправил агресия и към нея. След което със заплахи хванал лекарката и започнал да я бие. Повечето удари били в лицето. Лекарят има синина и на ръката, макар че повечето удари са в главата.Председателят на Сдружението на общопрактикуващите лекари д-р Николай Брънзалов потвърди, че няма механизъм, при което пациентът да бъде отписан от листата на своя личен лекар. \"Пациент нахлува в кабинета на личния си лекар, обиколил всички болници, дошъл и си набил личния лекар. За съжаление няма механизъм. Ние сме лекари. И в затвора, и там ще има затворнически стационар и дано там намери правилната медицинска грижа\", изрече пожелание д-р Брънзалов към агресивния пациент.Малко по-късно от Българския лекарски съюз обявиха, че осъждат нападението над д-р Антоанета Николова - Здравкова. Според тях е нужен механизъм, по който лекарите да могат да отписват пациентите си. На 22 март докато е изпълнявала професионалните си задължения е била нападната от свой пациент.\"Нападенията над медицински лица не спират, а зачестилите случаи \"юмручно право\" са силно притеснителни. Независимо от трудните условия на работа, в които са поставени всички заети в сектора, всяко едно медицинско лице е избрало професията за свое призвание. Категорично неприемливо е, този който се грижи за здравето на хората и се бори за спасяването на човешки живот, да става заложник на собственото си призвание\", пише в декларацията на БЛС.Регистрационната форма за избор на общопрактикуващ лекар (ОПЛ) е вид договор, в който и двете страни се ангажират с определени задължения. Лекарят също следва да има правото да прекрати договорената връзка с пациента, особено когато тoзи пациент представлява реална опасност за живота на лекаря, пише в становището на браншовата организация.За това БЛС съюз настоява да бъде създаден работещ механизъм, по който да бъдат защитени в по-голяма степен правата на лекарите и да им бъде дадена възможност те да отписват пациенти с агресивно поведение.От БЛС припомнят, че още през 2017 г. по време на Националната си кампания срещу насилието над медици #ПребориГнева, са предложили редица мерки за справяне с агресията, сред които: .От лекарската организация настояват обединение на обществото за повишаване на уважението и възвръщане на доверието на хората към всички работещи в системата на здравеопазване.", "date": "2019.03.28", "title": "Няма механизъм по който личен лекар да се откаже от агресивен пациент"}
{"url": "https://news.bg/politics/daritkova-povezhda-deputatite-ot-gerb.html", "text": "Даниела Дариткова ще бъде шеф на ПГ ГЕРБ. Това заяви премиерът Бойко Борисов на брифинг в централата на партията, след подписване на споразумението със СДС за съвместното участие на евроизборите на 26 май.Ден преди това Цветан Цветанов на връщане от САЩ обяви своето напускане на лидерското място на ПГ ГЕРБ, както и излизането му от парламента като депутат.Даниела Дариткова е председател на Здравната комисия в 44-то народно събрание. Тя е депутат и от предишни народни събрания, уважаван лекар, който запази и практиката си.За това че Цветанов запазва постовете си в партията, премиерът обясни: \"Едното е държавната работа, парите на данъкоплатците, другото - на партия ГЕРБ. Аз му вярвам\".Причина за напускането на Цветан Цветанов от парламента бе информацията, че е закупил седмия си апартамент на преференциална цена като част от сделката е замяна на предишните му два апартамента.Припомняме, на 19 март стана ясно, че вторият в ГЕРБ в елитния столичен квартал \"Изток\" на емблематичната улица \"Латинка\". Новият дом е срещу разменени два други имота, станали собственост на фирма \"Артекс\" само няколко часа. Веднага след това те са били продадени на бившия IT специалист на ГЕРБ и участник в предизборния щаб на партията Симеон Велков, съобщи \"Свободна Европа\".Ден по-късно  на сделката с апартаментите и новия имот на зам.-председателя на ГЕРБ Цветан Цветанов. Заричането бе от говорителя на главния прокурор Румяна Арнаудова пред журналисти, но и тя призна, че проверката все още не е възложена и по нея не се работи.Във връзка със скандала правосъдният министър  подаде оставка. Оставки подадоха и - Ваня Колева и Красимир Първанов.", "date": "2019.03.28", "title": "Дариткова повежда депутатите от ГЕРБ"}
{"url": "https://news.bg/int-politics/pentagonat-izprati-nov-stelt-razrushitel-v-alyaska.html", "text": "Американският стелт ракетен разрушител \"Зумвалт\", известен още като DDG-1000, пристигна в Аляска в пристанище Кетчикан, съобщават ВМС на САЩ, цитирани от ТАСС.Говорителят на ВМС Клинт Рамсден отказа да отговори, дали Пентагонът планира да изпрати този кораб в Арктика след приключване на престоя в Кетчикан. \"Американският флот не коментира бъдещите операции\", нито за продължителността на престоя на разрушителя в Кетчикан, коментира той.Разрушителят е закотвен там след посещение на близко военноморско съоръжение, където се работи по създаването на системи за звукопоглъщане за кораби. \"Зумвалт\"е към 3-ти американски флот, чиято оперативна зона включва източния и северния Тих океан, Берингово море и част от Северния ледовит океан.Строителството на унищожителите клас \"Зумвалт\" започва през 2007 г. Разрушителите от проекта DDG-1000 са предназначени да осигурят огнева подкрепа при десантни операции и в провеждането на военни действия в крайбрежни зони, както и за ракетни и артилерийски удари срещу наземни цели, включително дълбоко в територията на врага. В допълнение, тяхната най-важна задача е да осигурят противовъздушна отбрана и противоракетна отбрана на ударна група на самолетоносач. Тези кораби са най-големите американските ракетни разрушители.За да се гарантира \"невидимост\", по време на строителството на разрушителя в максимална степен са използвани технологии \"стелт\", което би трябвало да му позволи да унищожи всеки самолет преди корабът да бъде открит. \"Невидимостта\" се осигурява от използването на нова архитектура: специална форма на корпуса, интегрална едноблокова надстройка и други.Според някои данни, в битка, корабът ще бъде в потопена позиция, която заедно с посочените качества ще увеличи неговото оцеляване с коефициент 2-3 пъти.Въпреки факта, че по размер (дължина около 186м, ширина около 25м), \"Зумвалт\" е по-голям от другите американски разрушители, неговият екипаж е най-малък за кораби от този клас - 147 моряци и офицери. Това е постигнато чрез автоматизиране на редица корабни системи.За захранване на тези системи корабът е оборудван с електроцентрала, способна да генерира около 78 мегавата електричество. Това, както е обяснено от американския флот, е достатъчно, за да осигури електричество на \"малък или среден град\". Първоначално боеприпасите за артилерията на кораба трябваше да е от направлявани снаряди, но поради високата цена на такива боеприпаси до 800 хил. долара за единица, Пентагонът реши да се откаже от тази програма.Допълнително, правителството на САЩ реши да намали значително планирания брой от тези кораби. Първоначално трябваше да бъдат построени 28, после седем, и накрая само три. Досега са построени два такива разрушителя, вторият е \"Майкъл Монсур\". Във връзка с всичко това, цената на различните корабни системи рязко се увеличи.През юли 2018 г. трябваше да се смени една от двете електроцентрали на кораба \"Майкъл Монсур\". Необходимостта от такъв основен ремонт за кораб, който дори не е на разположение в бойните сили на ВМС, възниква веднага след приключването на неговите тестове. Намерено е увреждане на остриетата в една от двете газови турбини MT30 на Rolls-Royce.Със същите газови турбини са оборудвани и някои други кораби на американския флот. Освен това те се използват от Кралския флот на Великобритания и от военните кораби на Италия и Република Корея.През декември 2017 г. разрушителят \"Майкъл Монсур\" е принуден да се върне в корабостроителницата само ден след началото на производствените тестове. След това отказа неговия хармоничен филтър, използван в сложните електрически системи за предотвратяване на неволно пренапрежение и повреда на чувствително оборудване.Сериозни проблеми бяха открити и по време на морските изпитания на първия разрушител от клас \"Зумвалт.", "date": "2019.03.28", "title": "Пентагонът изпрати нов стелт разрушител в Аляска"}
{"url": "https://news.bg/world/tramp-predstaviteli-na-fbr-izvarshiha-darzhavna-izmyana-s-razsledvaneto-za-rusiya.html", "text": "Президентът на САЩ Доналд Тръмп заяви пред \"Фокс нюз\", че представители на ФБР, разследващи за възможни връзки между Русия и предизборната му кампания, са \"извършили държавна измяна\", информира Axios.Американският лидер даде първото си интервю от приключилото от специалния прокурор Робърт Мълър разследване за руска намеса на президентските избори през 2016 г.\"Те искаха застрахователна политика срещу мен\", каза той пред медията, като има предвид бившите служители на ФБР Лиса Пейдж и Питър Строк.Те искаха да извършат подривна дейност. Това беше държавна измяна...Не можем да си позволим тези предателства да се случат на друг президент, продължи той.Държавният глава съобщи, че ще публикува всички документи, използвани от ФБР, от разследването на кампанията му без редакция. Той добави, че иска да \"стигне до дъното\", за да се разбере как е започнала историята за сговор на кампанията му с Русия.Запитан за разследването на Мълър, той го определи като незаконен опит да се поеме контрол над правителството и над страната. По думите му това никога нямаше да се случи, ако главният прокурор Уилям Бар беше на позицията от самото начало на президентството му.Бар публикува обобщение на доклада на Мълър, от което стана ясно, че няма данни Тръмп да е извършил престъпление, нито да е невинен по случая.Според американския държавник, ако руснаците са имали нещо за него, те щели да го публикуват много отдавна.", "date": "2019.03.28", "title": "Тръмп: Представители на ФБР извършиха държавна измяна с разследването за Русия"}
{"url": "https://news.bg/society/telefon-112-veche-e-dostapen-za-hora-s-uvrezhdaniya.html", "text": "Единният европейски номер за спешни повиквания 112 вече е достъпен за хора с увреждания. Министерството на вътрешните работи внедри услуга, която осигурява достъп до спешния телефон на незрящи и хора с увреден слух.Услугата е достъпна от края на януари и работи през интернет чрез мобилно приложение за телефони с мобилни платформи Android, iOS и Windows Mobile, както и стационарни и преносими компютри чрез уеб базирано приложение, достъпно през уеб браузър на адрес 112. .Провеждат се обучителни срещи с регионалните структури на Съюза на глухите в България за запознаване с новата услуга и оказване на помощ при работата с мобилното приложение.За да достигне до всички потребители, за услугата е изработен и информационен клип, който илюстрира възможностите й.", "date": "2019.03.28", "title": "Телефон 112 вече е достъпен за хора с увреждания"}
{"url": "https://news.bg/politics/borisov-ochakva-tezhki-posleditsi-ot-brekzit.html", "text": "Сътресенията от Брекзит ще бъдат изключително тежки и високи. Това заяви премиерът Бойко Борисов по време икономически форум, организиран от Германо-Българската индустриално-търговска камара (ГБИТК).По думите му в България има много по-важни теми от Брекзит, но действително Европа се тресе в тази ситуация, защото вече минали 1 000 дни.Ако някой си мисли, че Брекзит е далеч от другата страна на Европа и не ни касае, жестоко се лъже, но сътресенията от Брекзит ще бъдат изключително тежки и сериозни, прогнозира и Борисов.\"Няма разбирателство, няма и да има разбирателство. Една от най-мощните икономики в света - великобританската, се тресе\", изтъкна премиерът и посочи, че страната ни се подготвя за Брекзит без сделка.Борисов заяви и че Германия е винаги тази, която плаща сметките, и канцлерът на Германия най-много се тревожи и от излизането на Великобритания от Европейския съюз без сделка.Той отчете, че от 2009 г., когато ГЕРБ дошли на власт, вносът от Германия за България бил станал два пъти по-голям. Икономиката започнала \"да бълва и да работи\", както и всички други сфери. Над 20 години държавата ни е във валутен борд и няма мърдане от финансовата ни дисциплина, отбеляза министър-председателят.По темата за миграцията Борисов се похвали, че страната ни стриктно спазва и опазва границите на Европейския съюз. Той увери, че страната ни гарантира спокойствието на Германия за външните граници. Трябвало обаче да се постигнат стабилни данъци, стабилна икономическа среда, огромен фискален резерв, приемането ни в чакалнята на еврозоната и в Шенген. ", "date": "2019.03.28", "title": "Борисов очаква тежки последици от Брекзит"}
{"url": "https://news.bg/world/kak-otrazi-pechatat-na-ostrova-predlozhenieto-na-mey-za-ostavka-i-glasuvaniyata.html", "text": "От пръв поглед главната страница на изданията на Острова е доста сходна, като седем вестника използват една и съща снимка на замислената Мей в автомобил след вчерашната новина, че е , пише \"Гардиън\".\"Дейли мейл\" и \"Дейли експрес\" излизат с една и съща снимка и задават въпрос, който разкрива симпатията им към министър председателя: \"Напразна ли е саможертвата й?\" и \"Какво още трябва да направи?\".\"Сън\" пише: \"Отивам си! Сега подкрепете споразумението ми\".\"Ай\" излиза със заглавие \"Подкрепете ме и ме уволнете\". \"Сън\" публикува същото заглавие на броя си от вторник. \"Гардиън\" коментира, че вероятно британските вестници са се изчерпали откъм заглавия за Брекзит.\"Гардиън\" се концентрира върху резултатите от гласуванията в Камарата на общините през миналата нощ. Депутатите. \"Парламентът най-накрая се изказа: Не, не, не, не, не, не, не, не\".\"Дейли телеграф\" пише, че Мей е признала грешката си и поема отговорност. Изданието цитира думите на бившия външен министър Борис Джонсън, който обяви, че ще подкрепи сделката на премиера, тъй като е единственият вариант да се предотврати Камарата на общините да не \"открадне Брекзит\".\"Мирър\" вижда \"Края на Мей\". Вестникът също отделя внимание на промененото решение на Джонсън и го определя като \"безсрамен обрат\".\"Таймс\" пише, че \"Мей обеща да подаде оставка\", ако сделката й бъде прокарана.\"Файненшъл таймс\" излиза със заглавие: \"Мей предложи да подаде оставка в последна молба към бунтовниците да подкрепят споразумението за Брекзит\".", "date": "2019.03.28", "title": "Как отрази печатът на Острова предложението на Мей за оставка и гласуванията?"}
{"url": "https://news.bg/int-politics/sasht-ne-iska-barkotiya-v-kosmosa-toy-tryabva-da-e-myasto-za-biznes.html", "text": "Действащият секретар на отбраната на САЩ предупреди, че тестването на оръжия против сателити (ASAT) може да създаде \"бъркотия\" в космоса, след като Индия унищожи един от собствените си спътници вчера, съобщава БиБиСи.Патрик Шанахан заяви, че САЩ все още изучават индийския тест, за който Делхи обяви, че се провежда в ниска земна орбита, за да не остават космически отпадъци. Индия е четвъртата страна, която е провела тест с ASAT. Китай предизвика международна тревога с подобен тест през 2007 г.\"Моето послание е: всички ние живеем в космоса, да не го превръщаме бъркотия. Космосът трябва да бъде място, където можем да правим бизнес. Космосът е място, където хората трябва да имат свобода на действие\", коментира Шанахан.Отломки от такива тестове могат да навредят на цивилни и военни спътникови операции и да се сблъскат с други обекти в космоса. Но Индия заяви, че умишлено е извършила своя тест \"Мисия Шакти\" в долната атмосфера - на надморска височина 300 км, за да гарантира, че няма отпадъци и че каквото и да е останало, \"ще се разпадне и ще падне на земята в рамките на седмици\".Някои експерти се съмняват в това твърдение, заявявайки, че траекторията на отломките не може да бъде контролирана. Американските военни наблюдават над 250 отломки от индийския тест, съобщава \"Ройтерс\", цитирайки Пентагона. САЩ проведоха първия си ASAT тест през 1959 година.Китайският тест от 2007 г., унищожи развален метеорологичен спътник на височина 865 км и остави голям облак от отломки в орбита.НАСА предупреждава за риск от отломки след индийския тест.\"Някои хора обичат да тестват анти-сателитните си способности и да създават места с орбитални отломки, с които ние все още се занимаваме. И същите тези страни идват при нас да се осведомят за ситуацията в космоса, заради местата с отломки, които самите те са създали\", заяви председателят на американската космическа агенция Джим Бриденстина.През 2012 г. тогавашният ръководител на индийската организация за научни изследвания и развитие на отбраната (DRDO) заяви, че Индия има \"всички градивни елементи\" за оръжие ASAT, но не иска да тества системата, като унищожава сателит, \"поради риска от космически отпадъци, засягащи други спътници\".Индийският премиер Нарендра Моди обяви теста ASAT в неочаквано обръщение към нацията, заявявайки, че Индия \"се е утвърдила като глобална космическа сила\".Застъпниците за контрол на оръжията изразиха загриженост за нарастващата милитаризация на космоса. Технологията ASAT ще позволи на Индия да унищожава спътниците на вражеските сили във всеки конфликт, а тестът вероятно ще подхрани нарастващото регионално съперничество между Индия и Китай.Пакистан, съсед и съперник на Индия, изпрати два спътника в орбита с помощта на Китай миналата година. Външното министерство на Индия определи теста като мирен и заяви, че \"няма намерение да влиза в надпревара за въоръжаване в космоса\".Съобщението разгневи опозиционните партии, които обвиниха Моди, че използва теста като предизборен трик. Индийците гласуват на национални избори на 11 април. Избирателната комисия обяви, че ще разследва дали Моди нарушава избирателните правила, след като е получила жалби.", "date": "2019.03.28", "title": "САЩ не иска бъркотия в космоса, той трябва да е място за бизнес"}
{"url": "https://news.bg/world/tramp-poiska-ostavkata-na-top-demokrat.html", "text": "Президентът на САЩ Доналд Тръмп поиска оставката на председателя на Комисията по разузнаване към Камарата на представителите Адам Шиф във връзка с твърденията му, че кампанията на американския лидер е била в сговор с Русия преди президентските избори през 2016 г.\"Конгресменът Адам Шиф, който в продължение на две години съзнателно и незаконно лъжеше и издаваше информация, трябва да бъде принуден да напусне Конгреса\", написа Тръмп в \"Туитър\".В интервю за \"Фокс нюз\" в сряда американският лидер обвини Шиф, че е направил \"ужасяващи изявления, които той знаеше, че са лъжа\" и определи действията на демократа като \"престъпление\".Специалният прокурор Робърт Мълър заключи, че ", "date": "2019.03.28", "title": "Тръмп поиска оставката на топ демократ"}
{"url": "https://news.bg/politics/podariha-na-tsvetanov-maratonki-za-dalgo-byagane.html", "text": "\"Колегите ми подариха маратонки и казаха, че със свободата, която имам, е много по-добре да продължа да бягам в този дълъг политически маратон\". Това обяви шеговито в кулоарите на парламента Цветан Цветанов в последния си работен ден като депутат в 44-то Народно събрание. Малко преди това депутатът  като шеф на парламентарната група.Някои от колегите, които го подкрепили, казали на Цветанов, че в опозицията не знаят какво са си причинили сега, с неговото напускане. Така са му развързали още повече свободата.В тази връзка Цветан Цветанов поясни, че сега ще има повече време да обикаля общините и да подготвя със структурите предстоящите евроизбори.Той гарантира, че е и връзката с парламентарната група ще бъде все така силна.Цветанов подчерта, че и той винаги се е застъпвал за целостта на структурите.Той припомни за пореден път, че , но има моменти, когато трябва \"да направиш крачка встрани и да бъдеш солидарен с колегите си, които са проявили подобен подход в такива ситуации\".Цветанов изтъкна още, че ако не си бил подал оставката, това би означавало, че се е вкопчил в позицията шеф на парламентарната група.Той допълни, че е разговарял с почти всички парламентарни групи и вече има изграден механизъм, по който чрез с диалог да се търси политически консенсус и устойчивост в законодателството.", "date": "2019.03.28", "title": "Подариха на Цветанов маратонки за дълго бягане"}
{"url": "https://news.bg/education/teatrite-saobrazyavat-programata-si-s-uchebniya-material.html", "text": "Държавните театри ще разработват спектакли за деца и ученици, свързани с образователните програми, съобщиха от Министерството на образованието и науката.От детските градини и училищата ще организират посещения в държавните културни институти в страната. Освен театрите, концертните програми и останалите сценични изкуства също ще съобразят програмата си, за да представят богатството на българската култура пред нашите деца.Това е заложено в Споразумението за сътрудничество между Министерство на образованието и науката и Министерство на културата, което подписаха министър Красимир Вълчев и заместникът на министър Боил Банов - Румен Димитров.Целта е да се засили интереса на децата и учениците към българската идентичност, традиции, история, и съвременни форми в областта на театралното, музикалното и танцовото изкуство.Културните институции ще обявяват на сайтовете си в началото на всяка учебна година предстоящите събития и ще получават заявки за посещения от училищата и детските градини.Според образователния министър Красимир Вълчев един от приоритетите на МОН за тази година ще бъде въвеждането на компетентностния подход в образователната система. Целта на образованието на 21-ви век не е само знание, а и изграждането на умение и отношение. \"В тази политика много важна част са изкуствата, както и във всеки един час да се провокира интерес към ученето, като се вмъкват различни дисциплини\", подчерта министър Вълчев.Припомняме, през лятото на 2018 г. МОН подписа споразумение с МК за провеждане на учебни часове в музеите. По модул \"Музеите като образователна среда\" бяха финансирани със 120 000 лева проекти, в които се включиха над 5000 ученици, допълниха от МОН.", "date": "2019.03.28", "title": "Театрите съобразяват програмата си с учебния материал"}
{"url": "https://news.bg/world/moskva-nito-rusiya-nito-venetsuela-sa-provintsii-na-sasht.html", "text": "САЩ са свободни да използват карибския остров Кюрасао за провеждане на агресивна интервенция във Венецуела. Това предупреди говорителят на Министерството на външните работи на Русия Мария Захарова, цитирана от местни медии.Захарова има предвид споразумение между Холандия и САЩ за използване на инфраструктурата на острова, холандска територия, за доставката на хуманитарна помощ на Венецуела.\"От пръв поглед това споразумение просто открива достъпа на американците до инфраструктурата на Кюрасао специално за предоставяне на хуманитарна помощ, но, както се оказа, това споразумение не изключва вероятността да се използва не само за граждански, но и за доставяне на други средства. От какъв вид? Ясно е, военни\", коментира говорителят.Захарова обвини Холандия за решението да даде на американците \"свобода да използват бившата им колония като трамплин за агресивна намеса в делата на Венецуела под прикритието на хуманитарни лозунги\". Представителят изрази надежда властите на острова да не позволят \"още една западна авантюра, способна да дестабилизира ситуацията в региона\".Говорителят увери, че присъствието на руски войници във Венецуела не представлява заплаха за никого.\"Русия не променя баланса на силите в региона, Русия не заплашва никого за разлика от граждани във Вашингтон, които цитирах\", коментира Мария Захарова, като има \"Нито Русия, нито Венецуела са провинции на САЩ\", предупреди говорителят.По-рано военното аташе на Венецуела в Москва коментира, че руските войници в латиноамериканската държава не провеждат военна операция, а са в страната в съответствие със споразумение за военно-техническо сътрудничество.Руски самолети Ан-124 и Ил-62 кацнаха на основното летище в ", "date": "2019.03.28", "title": "Москва: Нито Русия, нито Венецуела са провинции на САЩ"}
{"url": "https://news.bg/crime/gdbop-se-hvali-s-237-spetsoperatsii-56-ot-tyah-s-chuzhdi-sluzhbi.html", "text": "През 2018 година ГДБОП са провели 237 специализирани операции на територията на страната. От тях 95 са били реализирани заедно с други служби на МВР, а 56 - с чужди партньорски служби.В рамките на миналата година ГДБО пресекли дейността на 121 организирани престъпни групи.Тези резултати фигурират в отчета на годишната дейност на дирекцията, съобщиха от пресцентъра на МВР.Наркотици:Самостоятелно и с други служби през 2018 година ГДБОП са иззели различни по вид и количество наркотични вещества - над 234 кг хероин, над 10 кг кокаин, близо 80 кг марихуана, 30 кг амфетамини, почти 200 кг екстази и други.За миналата година са пресечени 7 трансгранични канала за наркотрафик.Разкрити са нелегална лаборатория за синтезиране на метамфетамин и 8 закрити помещения за отглеждане на канабис.Трафик на културно-исторически ценности:Заловени са 3 042 монети и 2 524 други движими културно-исторически ценности. Пресечени са 8 трансгранични канала за трафик на културно-исторически ценности.Контратероризъм:Данните в доклада на ГБДОП сочат, че през 2018 година служителите на дирекцията са иззели 132 автомата, 4 карабини, 12 бойни пушки, 2 ловни пушки, 75 бойни пистолета, 44 573 различни по вид и калибър боеприпаси, както и 7 преработени газови оръжия. Освен това са задържани и 8 кг взривни вещества, 59 детонатора и над 700 цеви за бойно оръжие.Контрабанда:През 2018 г. са пресечени 2 канала за контрабанда на цигари. Разкрита е нелегална фабрика за производство на цигари. Иззети са 23 357 057 къса цигари и 2 562 кг тютюн. Отделно са хванати 7 тона петролни продукти, 21 225 литра високоалкохолни напитки и 3 000 броя друга контрабандна стока.Фалшификации:Иззети са 32 149 фалшиви банкноти евро на обща стойност по номинал 3 214 770 евро; 1 302 314 фалшиви банкноти ЩД на обща стойност 130 116 350 ЩД; 34 973 фалшиви монети паунди на обща стойност по номинал 69 946 паунда. Разкрити са 3 печатници за документи и парични знаци; 5 работилници за документи, монети и електронни платежни инструменти /ЕПИ/ и 1 монетарница в Пловдив за производство на неистински монети, с номинал 2 паунда, на обща стойност 69 946 паунда. Пресечен е канал за трафик на фалшиви банкноти.Киберпрестъпност:От над 100 адреса са иззети 94 сървъра; 70 сателитни приемника; над 80 компютърни конфигурации, лаптопи и таблети; над 40 външни хард диска; над 60 устройства за нерегламентиран достъп до телевизионни програми, обекти на авторско право; устройства за преобразуване на сигнал, мрежово оборудване, множество флаш памети; електронни устройства за дистанционно манипулиране на софтуера на игрални автомати; компютърни конфигурации със специализиран софтуер за сваляне и разпространение на материали с порнографско съдържание; огромно количество файлово съдържание на сексуално насилие над деца; над 6 хил. артикула с отличителните белези на световни търговски марки; над 120 хил. лв.; хардуерни устройства за достъп до компютърно информационни данни (криптовалута). За първи път в България са иззети различни видове и количества криптовалути (eтериум, биткойн, лайткойн и фотурокойн), оценени на над 4 млн. лв.Н база данните от доклада ГДБОП определят миналата 2018 година като една от най-успешните години на структурата.По думите на шефа на ГДБОЛ Ивайло Спиридинов при 36 от миналогодишните акции са участвали агенти под прикритие.  ", "date": "2019.03.28", "title": "ГДБОП се хвали с 237 спецоперации, 56 от тях - с чужди служби"}
{"url": "https://news.bg/politics/rakovodstvata-na-bnr-i-na-bnt-da-sa-s-5-godishen-mandat-predvizhda-zakonoproekt.html", "text": "Увеличаване мандата на генералните директори на БНР и на БНТ от три на пет години предвиждат промените в Закона за радиото и телевизията. Проектът е внесен от депутати от ГЕРБ и ДПС, информира БНР.Паралелно се увеличава и мандатът на Управителните съвети на двете обществени медии на по пет години.Предвижда се законът да влезе в сила от деня на обнародването му в Държавен вестник.Мотивът за по-дългия мандат на ръководствата на двете медии е, че страните-членки на Европейския съюз, които се намират в сравним общественополитически, социален и културен етап от развитието си прилагат режим с петгодишен мандат на управление на обществените медии.Целта е да се намалят поне част от проблемите, с които се сблъскват БНР и БНТ на всеки три години.", "date": "2019.03.28", "title": "Ръководствата на БНР и на БНТ да са с 5-годишен мандат предвижда законопроект"}
{"url": "https://news.bg/society/sakrashtavat-okolo-100-rabotnitsi-ot-amerikanskiya-zavod-v-targovishte.html", "text": "Съкращават около 100 работници и специалисти от американския завод за производство на акумулаторни батерии \"EnerSys\" в Търговище, съобщи БНР.Те ще бъдат съкратени от 1 юни заради закриването на фирмения клон.Галина Градинарова от Инспекцията по труда обяснява, че трите синдикални организации и работодателите уточняват детайли за начина на обезщетяване на работещите в завода.\"На няколко пъти са водени преговори и са постигнали споразумение, че на работниците ще бъдат изплатени обезщетения - определен размер брутни трудови възнаграждения\", допълни тя.", "date": "2019.03.28", "title": "Съкращават около 100 работници от американския завод в Търговище"}
{"url": "https://news.bg/crime/dete-se-hvarli-ot-3-tiya-etazh-zaradi-tormoz-ot-bashta-si.html", "text": "11-годишно момиче скочи от 3-тия етаж заради тормоз от баща си.Инцидентът е станал на 26 март в столичния квартал \"Захарна фабрика\".Срещу 42-годишния мъж е повдигнато обвинение, че е довел дъщеря си до опит за самоубийство. Той е осъждан за кражби, включително и на лек автомобил.Заради високата обществена опасност на деянието обвиняемият е задържан за 72 часа.Утре той трябва да се яви в Софийския районен съд за разглеждане на искане за вземане спрямо него на мярка за неотклонение \"Задържане под стража\".", "date": "2019.03.28", "title": "Дете се хвърли от 3-тия етаж заради тормоз от баща си"}
{"url": "https://news.bg/regions/speshnite-meditsi-v-dobrich-ne-dostigat.html", "text": "Лекарите в Спешното отделение в Добрич не достигат, предаде БНР.Заради кадровия дефицит в делнични дни само един екип ще обслужва пациентите в болницата.Директорът на здравното заведение д-р Светозар Байчев обясни, че спешните кабинети, които работят в два диагностично-консултативни центъра в града, както и общопрактикуващите лекари ще компенсират дейността на Спешното отделение.По повод притесненията, че се допуска специализанти да работят сами в Спешното отделение, д-р Байчев увери, че това е тяхна приоритетна дейност.Само там те могат да научат тънкостите на общата и спешната медицина, посочи той.", "date": "2019.03.28", "title": "Спешните медици в Добрич не достигат"}
{"url": "https://news.bg/politics/promenite-v-zakona-za-veroizpovedaniyata-pozvolyavat-dareniyata-otvan.html", "text": "Финансиране и от чужбина могат да получават вероизповеданията, които имат и държавна субсидия. Те няма да са задължени да декларират даренията си пред държавата.Тези промени в Закона за вероизповеданията подкрепиха депутатите на ГЕРБ и на ДПС по време на окончателното обсъждане на промените в Закона. Те отхвърлиха ограничителните текстове на \"Обединени патриоти\", информира БНР.Решението да се оставят и даренията от чужбина предизвика напрежение в пленарната зала, прекъсване на заседанието и извънреден председателски съвет.Патриотът Валери Симеонов изтъкна, че идеята за ограничения е била засилване на контрола и изсветляване на чуждото финансиране.\"Когато едно вероизповедание получава субсидия от държавата, не е редно то да зависи от чужди, външни на България финансови потоци. Това означава, че това вероизповедание може да бъде използвано като политически инструмент, на което сме свидетели в последните 30 години\".Депутатът от ДПС Йордан Цонев обяви, че имало консенсус по забраната за финансиране на вероизповеданията отвън. По думите му, всички останали парламентарни групи били против. Припомняме, дълги години турското министерство за мюсюлманското вероизповедание - Дианет, финансира от  на България.Досегашният председател на парламентарната група на ГЕРБ Цветан Цветанов обясни, че от БПЦ не искали ограничаване на даренията.\"Трябва да бъдем тези, които да приемаме закони, които да намаляват всякакво възможно напрежение в обществото. Имахме срещи при патриарха. Казаха, че те няма да имат съгласие, ако в закона бъде записано, че се ограничават всякакви възможни дарения, които биха могли бъдат получени\", каза Цветанов.Спорната поправка, която позволяваше задълженията на Главното мюфтийство към държавата да бъдат разсрочени за 10 години бе окончателно приета.Разсрочването ще стане по модела на търговските дружества. Подобна процедура има в Данъчно-осигурителния процесуален кодекс, но тя се отнася за стопански субекти и няма как да се приложи за вероизповедание. Ще бъдат фиксирани и всички основни условия. За срока за отсрочване ще тече и лихва. Отлагането на задължанията ще иска и предварително обезпечение в размера на главницата и лихвата до крайния срок за отсрочване.Вносителите още веднъж изтъкват, че промените не са опрощаване на задължения, а отсрочка. Така искат да потушат гнева на обществото, който предизвикаха първоначално внесените текстове.Така ще се даде възможност за спиране на всички производства, които в момента са изискуеми към част от вероизповеданията и заплатите на духовниците ще могат да бъдат изплащани. Ще се изисква и предварително обезпечение в размера на главницата и лихвата до крайния срок на отсрочване.НАП ще е оторизирана да контролира цялата процедура.", "date": "2019.03.28", "title": "Промените в Закона за вероизповеданията позволяват даренията отвън "}
{"url": "https://news.bg/crime/shefat-na-zaharniya-zavod-v-plovdiv-s-obvinenie-i-garantsiya-ot-250-000-lv.html", "text": "Директорът на Захарния комбинат в Пловдив е обвинен. Наложена му е парична гаранция в размер на 250 000 лв.Освен това към наказателна отговорност е привлечена и жена, която е част от управленската верига на едно от основните дружества от съзвездието на семейство Арабаджиеви. Тя е с наложена парична гаранция в размер на 75 000 лв.Това обяви зам.-главният прокурор Иван Гешев за .И двете лица, на които е наложена парична гаранция, са с повдигнати обвинения за данъчни престъпления, а не за участие в организирана престъпна група.Претърсени са 7 адреса по досъдебното производство. Иззети са документи, свързани с офшорни компании и конфигурации.На въпрос кога Арабаджиеви ще бъдат върнати в България Гешев заяви, че не знае кога се връщат, независимо за кого става въпрос. Решението е от компетентността на испанския съд. Ако Арабаджиеви са били дали съгласие да бъдат върнати в България, е щяло вече да са тук.Гешев поизпуснал малко нещата какво се случва с Жоро Шопа. \"Не мога да контролирам всички, имах желание, ама..\", обясни зам.-главният прокурор.По думите му в края на деня ще пристигнат от Испания различни интересни неща като документи, финансови средства и 26 телефона. \"То е било като телефонна централа, не знам как са ги помнили хората\", коментира Гешев и допълни, че доказателствата тепърва ще се изследват.Вс пак Гешев не посочи имена на брифинга. Смята се обаче, че заводът се ръководи от другия син на Верко и Маринела Арабаджиеви. ", "date": "2019.03.28", "title": "Шефът на Захарния завод в Пловдив с обвинение и гаранция от 250 000 лв."}
{"url": "https://news.bg/world/zakupenite-ot-belgiya-amerikanski-iztrebiteli-f-35-opasni-za-ekipazha.html", "text": "Закупените от Белгия американски многоцеливи изтребители Ф-35 са непригодни за участие в бойни действия и опасни за екипажа, пише местното списание Le Vif, което се позовава на заключение на експерти от американската неправителствена организация Project On Government Oversight (POGO), предаде ТАСС.Според списанието американската организация е провела независима експертиза и е подготвила доклад, в който се предупреждава, че по изтребителите Ф-35 има много технически недостатъци, някои от тях са изключително сериозни.Тези дефекти правят изтребителите непригодни за въвеждане в бойни действия и представляват опасност за живота на екипажа, отчитат авторите на доклада.През миналата година белгийското правителство прие решение да замени многоцелевите изтребители Ф-16 с Ф-35. Белгия отделя 4 милиарда евро за 34 изтребителя. Но според Пентагона сделката е за 5,72 милиарда евро. По информация на вестник Le Soir замяната на Ф-16 с Ф-35 трябва да се осъществи до края на 2023 г.Основният конкурент на Ф-35 по време на белгийската обществена поръчка бе европейските Eurofighter Typhoon.Белгия има на въоръжение 54 самолета Ф-16 от 1982 и 1991 г.", "date": "2019.03.28", "title": "Закупените от Белгия американски изтребители Ф-35 опасни за екипажа"}
{"url": "https://news.bg/crime/taksimetrovi-firmi-v-plovdiv-ukrili-5-mln-leva-danatsi.html", "text": "Таксиметрови фирми в Пловдив са укрили 5 млн. лева данъци, предаде Нова телевизия. Това е било установено при мащабната проверка, започнала вчера.Припомняме, вчера стана ясно, че , след като Икономическата полиция установила, че укриват данъци, а шофьорите работят без трудови договори.В момента продължава разследването за укриване на обороти, неплащане на данъци и упражняване на дейност с фалшиви разрешителни.Проверяват се четири дружества, като две от тях са се помещавали в сградата на ДАИ.Общо шестима управители на таксиметрови фирми в Пловдив са задържани, но по всичко личи, че те са подставени лица, заяви на брифинг окръжният прокурор Румен Попов. Той съобщи, че всички арестувани са социално слаби, а някои дори са неграмотни.До арестите се е стигнало след проверка на сигнал за фалшиви документи, подадени в НАП. Изводите до момента са, че поне 1000 от общо 1500 таксита в Пловдив работят за фирми, които укриват данъци. На шофьорите пък не били внасяни осигуровки.", "date": "2019.03.28", "title": "Таксиметрови фирми в Пловдив укрили 5 млн. лева данъци"}
{"url": "https://news.bg/crime/shefat-na-antikoruptsiyata-obyasni-sdelkata-s-imota-si.html", "text": "Шефът на Антикорупцията Пламен Георгиев заявява, че срещу него е извършена груба манипулация, която цели да го дискредитира като председател на КПКОНПИ.По думите му става дума за несъстоятелни твърдения за разминаване в имотната му декларация. Това става ясно от негова позиция изпратена до медиите.В нея Георгиев подчертава, че през последните години комисията е постигнала съществени резултати в противодействието на корупцията и отнемане на незаконно придобито имущество, като са били отнети и запорирани имоти с недоказан произход за милиарди лева, което според него е засегнало интересите на много хора и ответната реакция не е закъсняла.Георгиев е категоричен, че срещу него се води целенасочена компроматна кампания, използваща всякакви средства. Въпреки това антикорупционният шеф заявява в позицията си, че това няма да го изплаши.\"И колкото по-отчаяни стават в стремежа си да ме оклеветят, толкова по-уверен ме правят за постигнатите резултати\", изтъква Георгиев и допълва, че няма да назовава имена, тъй като по делата на Комисията ще се разпознаят.Георгиев намира за крайно тенденциозни и твърденията на \"Антикорупционния фонд\", че не е декларирал като лична собственост плоския покрив на сградата, в която живее.Антикорупционния шеф обяви и за неверни твърденията на представителката на фонда Лора Георгиева, която заявила, че реалната цена, на който е закупен апартаментът от Георгиев е 670 хиляди лева.Към позицията си шефът на Антикорупцията дава информация и за нотариален акт за закупен недвижим имот от него и съпругата му за 293 374,50 лв., от които 103 874,50 лв. заплатени по банков път след изповядване на сделката, а остатъкът от 189 500 лв. заплатена чрез кредит.Във връзка с твърденията, че сделката е сключена за цена, значително по-ниска от данъчната оценка на имота в размер на 452 785,70 лв., Георгиев обяснява в позицията си, че според удостоверението за данъчна оценка се включва и оценката на \"тераса на второ ниво\" на площ от 186,57 кв. на стойност 197 479,70 лв.По думите му обаче въпросната тераса обаче не е част от жилището, а представлява тераса-покрив, която е обща част и не подлежи на деклариране от страна на етажните собственици.На това основание Георгиев посочва, че припадащите се на терасата-покрив 197 449,70 лв. следва да бъдат приспаднати от данъчната оценка на обекта. По думите му така данъчната оценка всъщност е 255 306 лв.По отношение на придобитите през 2012 г. недвижими имоти апартамент с две подземни паркоместа и подземно паркомясто Пламен Георгиев пояснява, че първото е закупено за 207 317,98 лв. Той подчертава, че тяхната данъчна оценка е 165 192,70 лв., а не обявените 264 310,30 лв.Антикорупционният шеф допълва още, че според законодателството към момента на сключване на сделките от 2012 г. и 2014 г. паркоместата не са били възприети като годен обект на право на собственост, при което гражданите са заплащали за такива на собствен риск, за да обезпечат нуждата си за паркиране на собствените си автомобили. По думите му към онзи момент е било оправдано закупуване на паркоместа на цена, по-малка от данъчната им оценка, тъй като от формално правна гледна точка такива договори са имали невъзможен предмет.Припомняме, че по-рано днес от \"Демократична България\" обявиха, че  относно  в София на цени под пазарните. След като бет Георгиев заяви, че няма да влиза в обяснителен режим. Заради имотния скандал Преди него същото направиха министърът на правосъдието , заместник-министърът на енергетиката и заместник-министърът на младежта и спорта.", "date": "2019.03.28", "title": "Шефът на Антикорупцията обясни сделката с имота си"}
{"url": "https://news.bg/world/stoltenberg-ostava-nachelo-na-nato-do-2022-g.html", "text": "Държавите членки на НАТО се съгласиха да удължат мандата на генералния секретар Йенс Столтенберг с още две години до 30 септември 2022 г., се казва в съобщение на сайта на Алианса.Съюзниците изразяват подкрепата си за работата на генералния секретар за адаптирането и модернизирането на Алианса.Бившият премиер на Норвегия (2000 - 2001 и 2005 - 2013) е начело на НАТО от 1 октомври 2014 г. Той е тринадесетият генерален секретар на военния пакт.", "date": "2019.03.28", "title": "Столтенберг остава начело на НАТО до 2022 г. "}
{"url": "https://news.bg/education/protest-sreshtu-lipsata-na-detski-gradini-v-sofiya.html", "text": "Жители на столичния район \"Триадица\" излязоха на протест. Причината - липсата на места в яслите и детските градини, съобщи бТВ.Майки, подкрепени от членове на БСП, се събраха пред Столичната община с искане за повече места в детските заведения.От Инициативния комитет на квартал \"Манастирски ливади\" се разграничават от протеста.\"Беше направен много брутален опит да бъде узурпирана гражданската енергия от страна на една партийна формация\", каза Евгения Димова от комитета.Въпреки това част от исканията съвпадат.В района има план за построяване на детска градина. Разрешителното за строеж е от 2017 г.Докато чакат изграждането ѝ, някои семейства плащат по 6 хиляди лева на година за частна градина.Обществената поръчка за изграждане на детското заведение е отменена. Най-ниската предложена цена от малко над 5 милиона и половина без ДДС надвишава осигурения от общината бюджет.\"За да бъде абсолютно законосъобразна и да устои на евентуално обжалване, трябва да се рестартира процедурата\", обясни зам.-кметът на София Тодор Чобанов.Първата копка може да бъде до края на годината, но само ако новата обществена поръчка не се обжалва.", "date": "2019.03.28", "title": "Протест срещу липсата на детски градини в София"}
{"url": "https://news.bg/education/biznesat-iska-po-visoki-darzhavni-subsidii-za-tehnicheskite-spetsialnosti.html", "text": "По-високи държавни субсидии за студентите от техническите специалности, повече пари за модернизиране на материално-техническата база и допълнителна задължаваща стипендия за инженерните специалности. Това са част от исканията, които Асоциацията на организациите на работодателите в България (АОБР) публикува в отворено писмо, адресирано до министрите на образованието и на финансите.За най-дефицитните специалности предложението е да се възстановяват таксите за обучение, платени от студентите за периода на обучение, в случай че след завършване се реализират, за срок минимум 5 години, в рамките на българския трудов пазар.Освен това се предлага поетапно увеличаване на издръжката за обучението на един студент по професионално направление \"Технически науки\" чрез увеличаване на базовия коефициент от 2.4 на 5. Също така задочната форма на обучение да се субсидира с 50% от издръжката на студент - редовна форма на обучение, в съответствие с учебните планове.От АОБР посочват, че качествените инженери са тези, които могат да изведат икономиката на ново стъпало.Ето и цялата позиция на АОБР:ДоГ-Н ВЛАДИСЛАВ ГОРАНОВМИНИСТЪР НА ФИНАНСИТЕГ-Н КРАСИМИР ВЪЛЧЕВМИНИСТЪР НА ОБРАЗОВАНИЕТО И НАУКАТАОтносно: Предложение за увеличаване на субсидията за обучение на студенти от област на висше образование и професионално направление \"Технически науки\"УВАЖАЕМИ ГОСПОДИН ГОРАНОВ,УВАЖАЕМИ ГОСПОДИН ВЪЛЧЕВ,От името на Асоциацията на организациите на работодателите в България (АОБР), обединяваща четирите представителни организации на работодателите на национално равнище, се обръщаме към Вас, силно разтревожени от факта, че нашите предприятия и българската индустрия като цяло отчитат значителен дефицит на инженери в страната. Повече от три години работодателите алармират, че държавата следва да се намеси по-категорично при определяне на план-приема в областта на техническите науки. Малка стъпка в тази насока беше направена през 2018 г. с включването на три нови инженерни професии в Списъка на професиите, за които има недостиг на висококвалифицирани специалисти на българския пазар на труда. Това са инженери в промишленото производство, инженер-химици, електроинженери. Въпреки това, задълбочаващият се проблем с кадрите въобще не е решен. Качествените инженери са тези, които могат да изведат икономиката на ново стъпало. Затова и Стратегията на МОН за развитие на висшето образование в Република България до 2020 г. дава приоритет на подготовката на инженерни кадри. Важно е обаче как и кога изпълнението на този приоритет ще се осъществява. Една от стъпките, за които работодателите настояват, е увеличаване на средствата за издръжка по инженерни специалности и създаването на специалности свързани с познания съгласно новите Европейските законодателни изисквания и отговарящи на изискванията на пазара на труда. Индустриалният сектор създава 27.4%[1] от добавената стойност на икономиката и по този начин същият се явява структуроопределящ за нея. Важно е не само да запазим този дял, но и да го увеличим, като се има предвид, че индустриалният сектор включва предприятия с висока добавена стойност.Защо е необходимо да бъдат увеличени средствата за издръжка на обучението в инженерните специалности?Инженерното образование има редица специфики, които трябва да бъдат отчетени. До този момент бюджетът на висшите училища се определя основно на база на средно приравнения брой студенти. Демографската криза в страната, намаляването на броя на завършващите средно образование, насочването на част от тях за обучение в чужбина и не на последно място - трудността на инженерното образование, намаляват рязко броя на кандидат-студентите и студентите, желаещи да се обучават в инженерни специалности.Бизнесът често отправя сериозни и основателни (което се признава и от университетите) упреци към качеството на висшето инженерно образование. При всичките издания на рейтинговите системи на МОН се посочва, че има различие между това, което иска бизнесът и това, което предлагат университетите като инженерно обучение. Желанието на бизнеса е да се осигури качество на инженерното обучение с акцент върху професионалните знания и умения, за да се постигне бърза адаптация в реална работна среда и успешна професионална реализация. Ефективността на инженерното образование изисква внедряване и на иновативни методи на обучение и адекватни промени на учебното съдържание.Качественото инженерно образование изисква лаборатории и зали, оборудвани със скъпо струваща техника и създаване на нова модерна инфраструктура. Същевременно бързото развитие на науката, техниката и технологиите, особено в инженерната сфера, налага непрекъснато обновяване на учебната среда и образователния процес. Иновационното обслужване на бизнеса е невъзможно без увеличаването на инвестиционното финансиране (капиталовите разходи) за модернизиране на материално-техническата база на инженерното образование.Качествената подготовка на инженерни кадри изисква засилено провеждане на практическо обучение и то със съвременна техника и оборудване. Техническите лаборатории са капиталоемки и енергоемки, което налага необходимостта от подходящ сграден фонд, специализирана инфраструктура, съществени завишени разходи за консумативи и поддръжка. Специалното оборудване изисква и поддържане на условията на работна среда и създаване на условия за безопасна работа на обучаваните студенти. Фирмите разполагат с модерно, съвременно оборудване. За разлика от тях университетите не могат да си позволят обзавеждането на лаборатории със скъпоструваща техника. От друга страна е невъзможно провеждането на обучение и практики само с фирмената инфраструктура. Специално внимание трябва да се обръща на издръжката на учебно-производствени бази, където се придобиват професионални умения.Наблюдава се и тенденция за увеличаване на желаещите да се обучават в задочна форма на обучение. При тази форма на обучение държавната субсидия е 1/3 от тази на обучаващите се в редовна форма, а обучението се реализира с обем 1/2 от учебния план за специалността.Качественото инженерно образование е немислимо без провеждането на научно-изследователска работа на съвременно технологично ниво. 3а обучение, научни изследвания и симулация на сложни процеси е необходимо закупуването на нови софтуерни продукти и поддържане на лиценз за работни места. Необходими са допълнителни финансови средства за поддържане на библиотечен фонд, за закупуване на скъпа чуждестранна литература и абонамент за чуждестранни периодични издания. Повишаването на ефективността на самостоятелната работа на студентите, както и обучението в ОНС \"доктор\" изисква закупуването на уникална техника, която да позволи извършването на нови научни изследвания и експерименти.Липсата на нужния обем от финансови средства затруднява научното израстване и на преподавателския състав. Така например, таксите за публикуване в издания с импакт фактор и импакт ранг са непосилни за по-голяма част от преподавателския състав, а броят на публикациите е заложен в наукометричните показатели за професионално израстване. При темповете на нарастване на минималната работна заплата в последните години, средствата с които разполагат университетите не могат да осигурят качествено и адекватно заплащане на труда на академичния състав с оглед изискванията за висока квалификация и непрекъснато развитие в съответните научни области. Не е тайна, че част от преподавателите напускат висшите училища, поради ниските възнаграждения и търсят по-добра реализация.Във връзка с изложените мотиви, като взехме предвид:Ангажираността на представителните организации на работодателите на национално равнище да съдействат на правителството за решаване на ключови за българската икономика проблеми, чрез даване на предложения и активно участие във формирането на политики в качеството им на социални партньори;Грижата на АОБР за защита на интересите на своите членове и на българската икономика;Все повече изострящият се проблем с дефицита на квалифицирани кадри за индустрията;Фактът, че обучението по държавна поръчка във висшите учебни заведения се финансира със средства от националния бюджет, в който основен принос чрез плащаните данъци има българският бизнес;Започналата процедура за подготовката на бюджетната рамка за 2020 г. и с цел да бъде осигурено качествено висше образование в областта на техническите наукиПРЕДЛАГАМЕ:Поетапно увеличаване на размера на издръжката на обучението за един студент по професионално направление \"Технически науки\" чрез увеличаване на базовия коефициент от 2,4 на 5,0.Задочната форма на обучение да се субсидира с 50 на сто от издръжката на студент - редовна форма на обучение, в съответствие с учебните планове, така както се обучават.Увеличаване на инвестиционното финансиране за модернизиране на материално-техническата база за инженерно образование, като средствата за капиталови разходи да се изчисляват на база минимум 1/3 от базовата издръжка на общия брой студентите в професионалното направление.Да се предвиди целева стипендия за студенти в инженерни специалности чрез промяна на Постановление № 90 на Министерския съвет от 2000 г. за условията и реда за предоставяне на стипендии на студентите, докторантите и специализантите от държавните висши училища и научни организации или да се утвърди специален ред за предоставяне на такива стипендии за специалности с недостиг на висококвалифицирани специалисти. Целевата стипендия да нараства в съответствие с успеха и годината на обучение, като предлагаме базов размер от 300 лв. с цел да се насърчи влагането на повече усилия в обучението и задържането на студентите в учебното заведение до завършване на съответната специалност. Стипендиите да са изискуеми от студентите при нереализация на пазара на труда в България в рамките на 5 години след завършване.За най-дефицитните специалности - да се възстановяват таксите за обучение, платени от студентите за периода на обучение, в случай че след завършване се реализират, за срок минимум 5 години, в рамките на българския трудов пазар.Да се създадат още нови инженерни специалности отговарящи на политиките на Европейския съюз за нисковъглеродна икономика и променящите се условия на труд.С УВАЖЕНИЕ,ВАСИЛ ВЕЛЕВПредседател на УС наАсоциация на индустриалниякапитал в България (АИКБ)РАДОСВЕТ РАДЕВПредседател на УС наБългарска стопанска камара -съюз на българския бизнес (БСК)ЦВЕТАН СИМЕОНОВПредседател на УС наБългарска търговско-промишлена палата (БТПП)КИРИЛ ДОМУСЧИЕВПредседател на УС наКонфедерация на работодателите и индустриалците в България (КРИБ)", "date": "2019.03.28", "title": "Бизнесът иска по-високи държавни субсидии за техническите специалности"}
{"url": "https://news.bg/int-politics/braziliya-kam-rusiya-izmetete-se-ot-venetsuela.html", "text": "Руската армия трябва да напусне Венецуела, ако целта им е да подкрепят режима на Никола Мадуро. Това заяви бразилският външен министър Ернест Араужо, цитиран от Ройтерс.Той изрази надежда, че Кремъл признава, че подкрепата на Мадуро само ще  и че единственият изход от кризата е провеждането на избори под ръководството на временното правителство.Миналия уикенд в. \"Ел Насионал\" разкри, че 99 руски войници са пристигнали във Венецуела. По-късно тази информация беше потвърдена от властите на Венецуела и Русия. Говорителката на външното министерство Мария Захарова заяви, че има \"военни експерти\" в страната, които са там съгласно договорите за военно-техническо сътрудничество. Мария Захарова не пропусна да уточни, руските военни ще останат там, докато \"колко венецуелското правителство ще се нуждае от тях\".Помощникът на руския президент Юрий Ушаков заяви, че военните са изпратени във Венецуела \"в рамките на нормалните двустранни отношения \". Военният аташе на венецуелското посолство в Москва заяви, че участието на руските военни във всякакви военни операции в страната не се очаква.Ден по-рано американският президент Доналд Тръмп заяви, че \"Русия трябва да се изнесе\" от Венецуела, и за да се случи това, \"всички методи са допустими\". Захарова призова Вашингтон първо да изпълни обещанията си и да изтегли войските си от Сирия и след това \"да даде съвет на някой да напусне някъде\". Кремъл отбелязва, че Русия работи във Венецуела в рамките на договорните задължения и не се намесва във вътрешните работи на Каракас.. Председателят на парламента Хуан Гуайдо, на много хиляди митинги на опозицията се обяви за действащ президент и обеща да проведе предсрочни избори.Той бе подкрепен от САЩ, Канада, страните от ЕС и Латинска Америка. Русия, Турция, Китай подкрепиха правителството на Николас Мадуро.Само преди дни Гуайдо обяви, че подготвителната фаза на операцията \"Свобода\", която има за цел \"да спре узурпацията\" във Венецуела и оттеглянето на Мадуро от власт, ще започне на 6 април.", "date": "2019.03.28", "title": "Бразилия към Русия: Изметете се от Венецуела"}
{"url": "https://news.bg/politics/ekaterina-zaharieva-privika-poslanika-na-turtsiya.html", "text": "Министърът на външните работи Екатерина Захариева е наредила посланика на Турция у нас да бъде извикан за разговор. Това научи БНТ от дипломатически източник.Повод за реакцията са изявления на турския външен министър в родината му и проведен по негово искане телефонен разговор с министър Захариева, в който Мевлют Чавушоглу е изразил притеснения, че .В свое изявление българското Министерство на външните работи подчертава, че  в законодателния си процес и че изказванията на министър Чавушоглу дни преди местните избори в Турция с намеса на името на съседна държава не е от полза за никого. От ВМРО ще поискат изслушване в парламента по темата на външния министър и настояват за гаранции, че българската политика е защитена от външни вмешателства.Припомняме, че по-рано днес българските депутати Малко след това министърът на външните работи на Турция Мевлют Чавушоглу разкри, че Анкара се е намесила в поправките на Закона за вероизповеданията на България.Това предизвика остри реакции в страната ни. От Министерството на външните работи отвърнаха на Анкара.Външно написаха, че България не може да приеме намеса от чужда държава в законодателния си процес и такава не е била допускана.ВМРО пък поиска министърът на външните работи  и да изясни дали е имало дипломатически опит за намеса във вътрешните работи на България по линия София - Анкара. Интересува ги и дали представител от правителството е поемал ангажименти за промени в законодателството за вероизповеданията, облагодетелстващи турската външна политика.Бившият вицепремиер и лидер на НФСБ Валери Симеонов видя национално предателство в гласуването на Закона за вероизповеданията.\"Това е национално предателство и то ще тежи на съвестта на ГЕРБ, ДПС и \"Воля\", с чиито гласове мина този противобългарски, противодържавен текст\", натресе Симеонов.", "date": "2019.03.28", "title": "Екатерина Захариева привика посланика на Турция"}
