{"url": "https://news.bg/world/svaleniyat-amerikanski-dron-e-izletyal-ot-oae.html", "text": "Сваленият американски дрон е излетял от ОАЕ. Това написа в \"Туитър\" иранският външен министър Мохамад Джавад Зариф.\"В 00:14 часа американският безпилотен самолет излетя от ОАЕ в невидим режим и наруши иранското въздушно пространство. Той беше прихванат към 04:05 на координатите (25 ° 59'43\" N 57 ° 02'25 \"E) близо до Кух-е -Мобарак.Ние извадихме части от сваления американски военен безпилотен самолет от нашите териториални води\", написа в \"Туитър\" Мохамад Джавад Зариф.Президентът на САЩ Доналд Тръмп заяви, че Иран е направил \"много голяма грешка\", като е свалил дрона, за който Техеран твърди, че е бил на шпионска мисия. Това е инцидент, който разпалва страховете от по-широк военен конфликт в Близкия изток.Иран ще сезира ООН, за да покаже, че американският дрон не е свален в неутрални международни води. Техеран ще докаже, че е защитавал своя неутралитет.Припомняме, че Корпусът на ислямската революционна гвардия обяви, че американският безпилотен апарат Global Hawk е бил свален в небето над провинция Хормозган в Южен Иран, след като е влязъл в въздушното пространство на страната.От своя страна представителят на Централното командване на американските въоръжени сили Бил Урбан каза, че иранската противовъздушна ракетна система е свалила американския дрон в международното въздушно пространство над Ормузкия пролив, като действията му не са били провокация, а е изпълнявал патрулна мисия.", "date": "2019.06.20", "title": "Сваленият американски дрон е излетял от ОАЕ"}
{"url": "https://news.bg/finance/predvizhdat-nov-darzhaven-dalg-za-pokupka-na-iztrebitelite-f-16.html", "text": "Цената за осемте изтребителя F-16 (Ф-16) е 2,2 милиарда лева. Това обяви в Брюксел пред журналисти премиерът Бойко Борисов. . По думите ѝ, все още не е уточнен размерът на сумата, която ще бъде емитирана.Предвижда се и актуализация на държавния бюджет до юли заради този нов дълг. Причината е, че към този момент сделката не е била разчетена от фиска. Припомняме, на 16 януари 2019 г. д да преговаря със САЩ за договаряне за изтребители Ф-16.На 24 април 2019 г.  за България.След като българска делегация замина за САЩ министър Каракачанов обясни, че . По-късно той заяви, че  само рамката на споразумението.След това от военното министерство съобщиха, че  е одобрил сделката.На 17 юни от  съобщиха, че са внесли предложението за осем изтребителя Ф-16 в Министерството на отбраната.По-късно президентът за бойните възможности на офертата за този тип изтребител.", "date": "2019.06.20", "title": "Предвиждат нов държавен дълг за покупка на изтребителите Ф-16"}
{"url": "https://news.bg/regions/poroen-dazhd-navodni-ulitsite-v-dobrich.html", "text": "Проливен дъжд в Добрич превърна улиците в реки, съобщи bTV.По информация на местната метеорологична служба са паднали около 12,5 литра дъжд на квадратен метър, като особено интензивен е бил валежът в рамките на около 20 минути.В пожарната служба не са постъпвали сигнали за наводнени сгради.Пороят обаче е затруднил хората в северния град.Припомняме, че вчера след интензин дъжд ", "date": "2019.06.20", "title": "Пороен дъжд наводни улиците в Добрич"}
{"url": "https://news.bg/int-politics/putin-komentira-razsledvaneto-za-svalyaneto-na-mh17.html", "text": "Руският президент Владимир Путин коментира  на малайзийския боинг, изпълняващ полет MH17, в Донбас на 17 юли 2014 г.\"Русия никога не е бягала от отговорността си, ако тази отговорност лежи върху плещите ѝ. Това, което видяхме и което беше представено като доказателство за вината на Русия, изобщо не ни удовлетворява. Ние смятаме, че там няма никакви доказателства\", настоя Путин по време на традиционната \"Пряка линия\", в която отговаря на подбрани въпроси от руските поданици. Той добави, че Русия имала своя версия, като тя е била представена.\"Но за съжаление нас никой не иска да ни слуша\", отбеляза руският държавен глава.По думите му ако няма диалог, тогава няма да има отговори на въпросите.\"Кой разреши полети над зона на бойни действия? Русия ли? Не... Там има още много въпроси. Но те не отговарят на тях... Те просто определиха виновните. Нас такъв подход към разследването не ни удовлетворява\", добави Путин.", "date": "2019.06.20", "title": "Путин коментира разследването за свалянето на MH17"}
{"url": "https://news.bg/crime/48-godishen-mazh-zagina-pri-trudova-zlopoluka-v-kubrat.html", "text": "48-годишен е намерен мъртъв в хале, където се обработват дървени трупи за производство на мебели, съобщи bTV.Oт Окръжната прокуратура в Разград съобщават, че мъжът е работел на абрихт с циркуляр.В халето са били на смяна общо шестима работници на фирма \"Гора инвест\" АД.На място се извършва оглед, за да се установят причините и обстоятелствата, довели до смъртта на работника.За тежката трудова злополука е уведомена Инспекцията по труда.Образувано е досъдебно производство за причиняване смъртта на работник поради незнание или немарливо изпълнение на занятие.", "date": "2019.06.20", "title": "48-годишен мъж загина при трудова злополука в Кубрат"}
{"url": "https://news.bg/crime/izmamnik-sabira-dareniya-ot-imeto-na-starozagorskata-mitropoliya.html", "text": "За измама с дарения сигнализираха от Старозагорската митрополия. Мъж звъни по телефона и се представя за човек, който събира дарения за реставрация и ремонт на храмове в тази епархия, съобщиха от канцеларията на Старозагорската митрополия.Сигналът е получен от кмета на село Даскал Атанасов, Чирпанска духовна околия. В отговор Старозагорският митрополит Киприан изпрати писмо до председателите на църковните настоятелства при храмовете и до игумените на манастирите в Старозагорска епархия. Писмо е изпратено и до архиерейските наместници в градовете В писмото се казва: \"от Старозагорска митрополия, никога не бихме си позволили да искаме финансова помощ, без решение на Старозагорския епархийски съвет, по общоприетия начин.\".Припомняме, по време на турското робство е имало пътуващи православни монаси, който събирали доброволни пожертвувания за манастирите. Те се наричали таксидиоти. Те изпълнявали и мисионерски и общопросветителски функции, свързани най-вече с християнската религия.Според архимандрит Климент Рилец \"изпращането на един манастирски брат за духовник (таксидиот) става след продължителна подготовка в манастира, при пълна телесна и духовна зрелост\", т.е. за тази мисия са определяни ерудирани и добре подготвени свещенослужители.Таксидиотът е монах, който пътува и събира дарения за църквата или като Паисий Хилендарски, събирал информация за книгата си. Известни таксидиоти са Йосиф Брадати, Паисий Хилендарски, Неофит Бозвели, Антим Видински, Иларион Макариополски.", "date": "2019.06.20", "title": "Измамник събира „дарения“ от името на Старозагорската митрополия"}
{"url": "https://news.bg/regions/dve-ministerstva-zapretnaha-rakavi-po-signali-za-razrusheni-dyuni-kray-kamchiya.html", "text": "Министерството на туризма и Министерството на околната среда и водите разпоредиха проверка на морски плаж в района на Камчия по сигнали за разрушени дюни. Това съобщиха от двете ведомства. Задължение на Министерството на туризма е да следи как се спазват договорите за концесия и наем на морските плажове през цялата година. Проверяват се и неохраняемите ивици.При установяване на нарушения и неспазване на законодателството наказанията ще бъдат безкомпромисни.Министерството на туризма работи в сътрудничество с всички оторизирани институции и контролни органи и призовава своевременно да бъде информирано при всякакви съмнения за извършване на неправомерни действия на територията на морските плажове.По случая проверка са предприели и от РИОСВ-Варна по разпореждане на министъра на околната среда Нено Димов.Установено беше, че на плажната ивица - в района на местност \"Бункера\", на територия с приблизителна обща площ около 1,7 дка, има следи от преминаване на превозно средство и отъпкване на единична сухолюбива растителност.По време на проверката на терен не е установена техника и извършване на дейности.След направена проверка в Регистъра на защитените природни обекти е установено, че плажната ивица не попада в границите на защитени територии по смисъла на Закона за защитените територии, но частично попада в защитена зона за опазване на дивите птици BG0002060 \"Галата\". При друга проверка в защитена местност \"Лонгоза\" са установени незаконни изкопни дейности със специализирана техника в коритото и по устието на река Камчия. На извършителя е съставен акт за административно нарушение.РИОСВ - Варна е издала и предписание на извършителя да премахне новообразуваната дига от пясък и каменни блокове (парчета, късове), която възпрепятства оттичането на река Камчия.Защитена местност \"Лонгоза\" е бивша буферна зона около резервата \"Камчия\" и попада в защитени зони от екологичната мрежа \"Натура 2000\" - \"Камчия\", определена съгласно Директивата за опазване на естествените местообитания и на дивата флора и фауна, и \"Комплекс Камчия\", определена съгласно Директива за опазване на дивите птици.", "date": "2019.06.20", "title": "Две министерства запретнаха ръкави по сигнали за разрушени дюни край Камчия"}
{"url": "https://news.bg/int-politics/sasht-dobaviha-sauditska-arabiya-i-kuba-v-cherniya-spisak-za-trafik-na-hora.html", "text": "САЩ добавиха Саудитска Арабия и Куба към черния си списък на страните, които според тях не правят достатъчно за борба с трафика на хора, което може да доведе до налагане на санкции, съобщава \"Франс прес\".В годишния си доклад Държавният департамент обвинява съюзника си Саудитска Арабия за масови нарушения спрямо огромната си чуждестранна работна сила, а също обвинява противника си Куба за трафик на хора чрез програмата си за изпращане на лекари в чужбина.Други страни, които остават в Ред 3, най-лошото класиране в доклада, са Китай, Мианмар, Северна Корея, Русия и Венецуела.Попадането в Ред 3 означава, че САЩ могат да ограничат помощта или да оттеглят подкрепата за страната в Международния валутен фонд (МВФ) или други глобални органи за развитие.Държавният секретар Майк Помпео заяви, че през миналата година САЩ са предприели мерки срещу 22 страни заради трафик на хора.\"Това действие и посланието, което върви с него, е много ясно - ако не се изправите срещу трафика, Америка ще се изправи срещу вас\", коментира Помпео, представяйки доклада заедно с Иванка Тръмп, дъщерята на президента Доналд Тръмп и негова съветничка.Президентът обаче може също така да отмени санкциите заради трафик на хора, а американските власти често се надяват, че срамът от попадането в Ред 3 ще насърчи действия, особено когато става въпрос за съюзници на САЩ.Относно Саудитска Арабия САЩ заявиха, че кралството е преследвало малко трафиканти и е направило твърде малко, за да помогне на жертвите на трафик на хора, като вместо това често ги хвърля в затвора, глобява ги или ги депортира, като ги обвинява в имиграционни нарушения или проституция.", "date": "2019.06.20", "title": "САЩ добавиха Саудитска Арабия и Куба в черния списък за трафик на хора"}
{"url": "https://news.bg/economics/oshte-dve-kompanii-kandidatstvat-da-sabirat-patni-taksi.html", "text": "Още две компании кандидатстват за Национален доставчик на услуги (НДУ). , съобщиха от АПИ.С решение на Управителния съвет на АПИ от 16 май 2019 г. в Регистъра на НДУ на сайта www.bgtoll.bg е вписан \"Конкорд Смарт Инфраструктура\" АД. Фирмата иска да продава . След проверка дружеството УС на АПИ е решил, че може да се подпише договор. Към момента се проверява дали дружеството отговаря на условията и след това да се впише в регистъра. .По информация на пътната агенция регистрираният от тях втори Национален доставчик на услуги , няма да има възможност да продава електронни винетки. Причината - липса на оперативна съвместимост на база интерфейс с Електронната система за събиране на пътни такси. Договорът с тях бе сключен на 14 май 2019 г. Дружеството имаше 10 дни, за да установи съвместимост на база интерфейс и договорът да влезе в сила. \"осигуряване на техническо решение за собствена сметка, което представлява непрекъснат канал за покриване на гореописаните изисквания\". Това по същество означава  на оборудването на НДУ с Елекронната система за събиране на пътни такси, пишат от АПИ.Според тях предложеното е опит за пренаписване на Общите условия и договора. \"Ако то бъде прието, това би довело до негативно засягане на сигурността на Електронната система на АПИ, а от там и на националните интереси, които тази система следва да гарантира чрез правилната й и сигурна експлоатация\", мотивират се от пътната агенция.Договорът с \"Телетол\" АД е прекратен на 19 юни 2019 г. Същевременно  и ако на по-късен етап постигне успешна оперативна интеграция с интерфейса на централната система при въвеждане в търговска експлоатация на тол системата. То ще може да партнира на АПИ в събирането на тол такси.Съгласно Общите условия процедурата за регистриране на НДУ включва три етапа. Първият е вписване в Регистъра на Националните доставчици на услуги на сайта www.bgtoll.bg. Вторият - . Третият етап е влизане в сила на този договор след доказване на оперативна съвместимост на база интерфейс с електронната система на АПИ.До момента единствено \"Интелигентни трафик системи\" АД е приключила успешно цялата процедура за регистриране на Национален доставчик на услуги за продажба на електронни винетки и тол-такси, уверяват от АПИ.", "date": "2019.06.20", "title": "Още две компании кандидатстват да събират пътни такси"}
{"url": "https://news.bg/economics/evpoxold-balgapiya-kupi-chez.html", "text": "\"Eвpoxoлд Бългapия\" пpидoби бизнeca нa чeшĸaтa гpyпa ЧEЗ в Бългapия, cъoбщиxa oт ĸoмпaниятa. Сделката по придобиването на бизнеса на ЧЕЗ Груп в България ще трябва обаче да мине и през одобрение от съответните регулаторни органи.Poдният xoлдинг щe плaти €335 милиoнa, ĸaтo финaнcиpa cдeлĸaтa cъc coбcтвeн и зaeмeн ĸaпитaл. Cyмaтa e c €15 милиoнa пoвeчe, oтĸoлĸoтo ЧEЗ ce бe cъглacилa дa пoлyчи oт \"Инepĸoм\".Дpyжecтвoтo вeчe e пoдпиcaлo и мaндaт c двe глoбaлни инвecтициoнни бaнĸи, ĸoитo дa oбeзпeчaт нyждaтa oт зaeм. Cдeлĸaтa пo пpидoбивaнeтo нa бизнeca нa \"ЧEЗ Гpyп\" в Бългapия щe бъдe финaлизиpaнa cлeд oдoбpeниe oт cъoтвeтнитe peгyлaтopни opгaни.Cпopaзyмeниeтo мeждy двeтe ĸoмпaнии идвa cлeд дълги пpeгoвopи мeждy .Именно новината, че \"Инерком\" иска да купи , и в българското общество. Bъпpeĸи пъpвoнaчaлнaтa cдeлĸa, пpидoбивaнeтo бe cпpянo oт Koмиcиятa зa зaщитa нa ĸoнĸypeнциятa cлeд шyмнo пpoтивoпocтaвянe oт пoчти вcичĸи пoлитичecĸи cили. Лично познанство бе повод министър , която обаче не бе приета.Обвинения за . \"Eвpoxoлд\" oбявяват, чe ca cъздaли cъвeт oт eĸcпepти c мeждyнapoдeн oпит, ĸoйтo щe ĸoнcyлтиpa пpoцeca пo интeгpaция нa дeйнocттa нa ЧEЗ Бългapия в cтpyĸтypaтa нa xoлдингa.Ocвeн тoвa \"Еврохолд\" ce e дoгoвopилa виcшият мeниджмънт нa ЧEЗ Бългapия EAД, в тoвa чиcлo и изпълнитeлният диpeĸтop нa дpyжecтвoтo, дa ocтaнe в ĸoмпaниятa, зa дa ce гapaнтиpa плaвeн пpexoдeн пepиoд в yпpaвлeниeтo.Cтpyĸтypaтa нa ЧEЗ Гpyп в Бългapия вĸлючвa eлeĸтpopaзпpeдeлитeлнoтo дpyжecтвo ЧEЗ Paзпpeдeлeниe Бългapия AД, ĸoмпaниятa зa oбщecтвeнo cнaбдявaнe c eлeĸтpoeнepгия и лицeнзиpaн тъpгoвeц ЧEЗ Eлeĸтpo Бългapия AД, лицeнзиpaния тъpгoвeц нa eлeĸтpoeнepгия ЧEЗ Tpeйд Бългapия EAД, ĸoмпaниятa зa ІТ ycлyги ЧEЗ ИKT Бългapия EAД, фoтoвoлтaичния пapĸ Фpи Eнepджи Πpoджeĸт Opeшeц, дpyжecтвoтo зa пpoизвoдcтвo нa eлeĸтpичecтвo oт биoмaca Бapa Гpyп и ЧEЗ Бългapия EAД, ĸoятo ĸoopдиниpa и yпpaвлявa дeйнocттa нa вcичĸи дpyжecтвa нa гpyпaтa в cтpaнaтa.Припомняме, след като на 22 февруари 2018 г. стана ясно, че чешката ЧЕЗ е одобрила , последва скандал, който В рамките на скандала в българския политически живот по едно време беше . Това стана по време на среща на Гинка Върбакова в Министерски съвет с премиера Бойко Борисов и министрите Дончев и Горанов. След това обаче .По искане на БСП в парламента бе създадена и , която обаче завърши работа със заключението, че й е необходима още информация.От  с искане държавата да си върне контрола над ЕРП-та.", "date": "2019.06.20", "title": "\"Eвpoxoлд Бългapия\" купи ЧЕЗ "}
{"url": "https://news.bg/politics/predsedatelyat-na-selskostopanskata-akademiya-podade-ostavka.html", "text": "Оставка е подал председателят на Селскостопанската академия проф. Васил Николов, съобщи БНР, позовавайки се на Министерството на земеделието, храните и горитеПроф. Васил Николов е седмият председател на академията за последните 8 години. Той е зооинженер и бе назначен на поста преди две години. Преди да оглави академията, проф. Николов управляваше Агенцията по селекция и репродукция.Николов застана начело на академията след  и земите на академията.По време на неговото управление протестите стихнаха. В парламента бе приет новия Закон за Селкостопанска академия.. ", "date": "2019.06.20", "title": "Председателят на Селскостопанската академия подаде оставка"}
{"url": "https://news.bg/int-politics/riyad-skochi-povedenieto-na-iran-zastrashava-globalnite-energiyni-dostavki.html", "text": "\"Агресивното поведение\" на Иран застраши глобалните енергийни доставки и създаде \"опасна ситуация\". Това подчерта държавният министър на външните работи Адел ал Джубейр, цитиран от световните осведомителни агенции.\"Когато се намесвате в международния морски транспорт, това оказва влияние върху доставките на енергия, то оказва въздействие върху цената на петрола, което оказва въздействие върху световната икономика. По същество това засяга почти всеки човек в света\", коментира Джубейр.Той увери, че Саудитска Арабия не търси военна конфронтация с Иран, но се ангажира да работи със съюзниците си, за да спре агресивното поведение на Иран.По-рано днес Иран свали американски безпилотен самолет, за който твърди, че е навлязъл в неговото въздушно пространство, което доведе до покачване на цените на петрола с над 2 процента. От своя страна Вашингтон твърди, че дронът е бил в международното въздушно пространство над Ормузкия проток.", "date": "2019.06.20", "title": "Рияд скочи: Поведението на Иран застрашава глобалните енергийни доставки"}
{"url": "https://news.bg/politics/valeri-simeonov-iska-koalitsionen-savet-za-partiynite-subsidii.html", "text": "Точката за партийните субсидии да бъде оттеглена и гледана на коалиционен съвет. Това поиска съпредседателят на коалиция \"Обединени патриоти\" Валери Симеонов, пред bTV.Симеонов не иска точката за промяна на Закона за бюджета, включваща въпроса за партийните субсидии, да бъде гледана утре. По думите му . И това не е било обсъдено, нито коментирано на Коалиционен съвет с \"Обединени патриоти\". Симеонов не приема и обсъждането за намаляване на ДДС. Той се позова на програмата за коалиционно управление, където е записано, че . Без консултации и  - това обаче стана. Кой е коалиционният партньор\", запита лидерът на НФСБ и съпредседател на \"Обединени патриоти\". Симеонов даде да се разбере, че пред управляващата коалиция стои въпросителна.\". А това, което се случи вчера беше срещата на ГЕРБ с ДПС. Днес вече има подробности около параметрите на тази сделка, ако мога така да я нарека, като резултат от проведените преговори. \", каза Валери Симеонов. Симеонов изтъкна, че \". \"Ние \", припомни Валери Симеонов.След като това не е било прието в коалиционното споразумение е записано, че ставката за ДДС по време на управлението на ГЕРБ и \"Обединени патриоти\" няма да бъде променяна. Това било резултат на тежки преговори.\"\", изтъкна Валери Симеонов. \" за реализиране до края на мандата. Сега обаче тя е внесена като инициатива на ДПС и, доколкото разбирам - обсъдена и одобрена от ГЕРБ, каза недоволен Симеонов.По думите му не е ясно кой управлява България, има ли смисъл от коалиционно споразумение и дали е спазена волята на избирателя. \"Има ли смисъл от поемане на отговорността за участие в управлението, защото ? Кой е коалиционният партньор на ГЕРБ\", запита реторично Симеонов и сам си отговори: \"Днес сме ние, но утре - не се знае\".\"Явно има преориентация на голямата партия към нов коалиционен партньор\", заяви Валери Симеонов. Това е причината да искат отлагане на обсъждането на партийните субсидии утре.Ако парламентът приеме, че субсидията за партиите става по 1 лев на глас и отпадне тавана за финансиране на партиите, това означава в България да се формират две, максимум три партии. .\"Трябва да обясним нещата на хората просто, не да ги баламосваме с разни американски модели. Защото у нас американският модел ще стане афганистански\", каза Валери Симеонов.Той постави въпроса конкретно -  да даде официални средства на опозиционна партия или малка партия като НФСБ. Според бившия вицепремиер по икономиката и настоящ депутат, отговорът е: \"Ще го разкатаят от проверки за нула време и с бизнеса му е приключено\".Така се получава, че . Днес това са ГЕРБ като управляваща партия и ДПС, която все още има влияние и присъствие във властта - в земеделието, горите, енергетиката.", "date": "2019.06.20", "title": "Валери Симеонов иска коалиционен съвет за партийните субсидии"}
{"url": "https://news.bg/int-politics/senatat-na-sasht-se-konfrontira-s-tramp-blokira-prodazhbata-na-orazhie-na-sauditska-arabiya.html", "text": "Сенатът на САЩ подкрепи резолюция, която се противопоставя на плана на президента Доналд Тръмп за продажба на оръжие на Саудитска Арабия и други страни, което е рядък укор срещу държавния глава от страна на някои от неговите съпартийци републиканци в Конгреса, отбелязва \"Асошиейтед прес\".\"За\" резолюцията гласуваха 53-ма сенатори, докато 45 се обявиха \"против\". Тя е първата от 22 резолюции за неодобрение на продажбата на оръжие, които Сенатът трябваше да разгледа, свързани с решението на Тръмп през миналия месец, с което се опита да заобиколи процеса по контрол от страна на Конгреса и да продаде на Саудитска Арабия, ОАЕ и др. страни военна продукция на стойност повече от 8 млрд. долара.Тръмп обеща да наложи вето на всеки законопроект, който блокира продажбите на оръжие на Саудитска Арабия.Лидерът на републиканското мнозинство в Сената Мич Макконъл обяви, че е постигнато споразумение по темата. По думите на Макконъл две от 22-те резолюции ще бъдат обсъдени и ще бъдат гласувани отделно, докато останалите ще бъдат гласувани пакетно.Близките връзки на администрацията на Тръмп със саудитците разочароваха конгресмените от месеци. Отдавна загрижени за многото цивилни жертви в оглавяваната от Саудитска Арабия война в Йемен, конгресмените бяха възмутени от убийството на саудитския журналист с американско гражданство Джамал Кашоги от саудитски агенти през миналата година.Ходът за блокиране на продажбата на оръжие беше предприет по-рано този месец от сенатор Боб Менендес от Ню Джърси, който е най-висопоставеният демократ в Комисията по външните работи към Сената. Към него се присъединиха няколко изтъкнати републиканци, създавайки двупартиен отпор на външната политика на Тръмп, след като Белият дом използва обявяването на извънредно положение, за да одобри продажбата на оръжие без санкция от Конгреса.", "date": "2019.06.20", "title": "Сенатът на САЩ се конфронтира с Тръмп, блокира продажбата на оръжие на Саудитска Арабия"}
{"url": "https://news.bg/crime/po-sledite-na-telefonen-nomer-na-alo-izmamnik.html", "text": "За модификация на сюжета на телефонните измамници ни сигнализира наш читател.Г-н Драганов писа до редакцията на сайта, че е провел много странен разговор с полицейски служител, но когато се усъмнил, затворил телефона.От номер +359 2 400 91 разговарял със \"следовател Красимир Петров от Криминална полиция\" - до тук традиционен сюжет на телефонни измамници, въпреки израз от типа \"Ние сме една криминална полиция. Нали знаете жълтата сграда на бул. \"Мария Луиза\", сещате ли се\".\"Следователят\" разкрил, че номерът му бил открит на второ място в тефтерче на вече задържан телефонен измамник. Драганов бил набелязан за жертва и предупреден, че е много вероятно скоро телефонни измамници да се свържат с него. Затова и му продиктували телефонен номер, на който да се обади, ако това се случи - 0700180020 (не на 112 или в най-близкото РПУ). На нас господин Драганов обясни, че първоначално гласът отсреща бил плътен и ерудиран, но при неудобни въпроси, променил тембъра си, доловил се и \"тънък ромски акцент\".Според господин Драганов посоченият номер е импулсен и той ще бъде таксуван за обаждането си солено. Затова и решил да съобщи по някакъв начин за модификацията в схемата на телефонните измамници. News.bg позвъни и на двата номера, но без успех. На първия - +359 2 400 91, чухме \"Избраният код е грешен\", а на втория - 0700180020 - \"Набраният от Вас номер е невалиден\".Справка показа, че технологично е възможно първият номер, въпреки че започва с код за София (02), да бъде позициониран другаде както в страната, така и извън нея.А как стои въпросът с номерата с код 0700? От информационните отдели и на трите големи мобилни оператора - A1, Telenor и Vivacom - стана ясно, че всяко юридическо лице може да получи номер с национален код 0700, като това може да стане и през трите оператора. Нито един от операторите обаче не разкри дали въпросният номер е със сключен към него договор, което прави проследяването много трудно.Физическо лице също може да сключи договор и да получи такъв номер, обясниха служителите в телекомите.Нещо повече - би трябвало обажданията към тези номера да се таксуват съгласно заложените ставки в тарифния план на всеки потребител и според неговия план с мобилен оператор.От Комисията за защита на потребителите (КЗП) обясняват, че търговците са задължени да оповестят на потребителите това, както например правят някои от родните институции, които също използват номера с този код. Например, на сайта на КЗП е посочен \"Номер на потребителя\" - за подаване на сигнали, който е с код 0700. Под номера е посочено: \"Разговорите към националния телефон се таксуват според цените / тарифите на Вашия оператор към стационарни номера 0700 на БТК.\"Освен 0700 съществуват още два национални кода:0800 - при код 0800 разговорът е за сметка на набрания номер;0900 - при код 0900 става въпрос именно за импулсни телефони, като цените при тези номера могат да достигнат до 2.40 лв. на минута. Такива телефони се използват от различни консултантски фирми, психолози, еротични телефони и други.Възникна въпросът - може ли физическо или юридическо лице да поиска обаждането към номер с код 0700 да се тарифира по-скъпо, например по 2-3 лева на минута. Отговорът е НЕ - цената на разговор с телефон с код 0700 варира между 0.29 и 0.32 лв. за мунита в зависимост от фиксираната цена на оператора, която е посочена в договорите на потребителите. Следователно подозренията на господин Драганов не са верни. Това обаче не по никакъв начин не омаловажава неговите подозрения, че той е бил забъркан в телефонна измама.Задаваме си друг въпрос - как точно използват телефонните измамници номера с код 0700 и дали схемите им продължават да бъдат същите нататък. Бяхме склонни да станем експериментални жертви, за съжаление обаче номерът беше изключен. Лошото в целия този казус е, че гражданин всъщност няма начин да провери какви са тези номера - от операторите отказват справката, а и няма услуга, която да предоставя информация на потребителите за това каква е тарифата на даден телефон, към кой оператор е и други.Относително спасение, но явно не и от ало-измамниците, се явява мобилно приложение, което се казва точно \"0700\", направено от софтуерния специалист Пламен Тенев. Апликацията е телефонен указател, в който можем да открием алтернативата на телефон 0700..., без значение дали е на институция или на любимия ни ресторант. Апликацията е на пазара от 2018 година и към момента има над 500 номера в указателя си.И в апликацията обаче телефонът 0700180020 на \"следовател Красимир Петров от Криминална полиция\" не се открива. Така единственото, което Ви остава е да тръгнете по каналния ред - сигнал - личен и на място в най-близкото полицейско управление.", "date": "2019.06.20", "title": "По следите на телефонен номер на \"ало\"-измамник"}
{"url": "https://news.bg/politics/balgaro-makedonskata-komisiya-da-e-postoyanna-predlaga-martin-minkov.html", "text": ", но е широко застъпена в социалните мрежи. Това заяви пред БНР дългогодишният кореспондент на общественото радио в Скопие Мартин Минков.Според него изкривеното мислене в западните ни съседи е резултат от промиването на мозъците на четири поколения. Това промиване на мозъци е основано на създаване на нова нация върху антибългарска основа, каза Минков.Минков е оптимист, че ще се постигне взаимно приемливо решение в комисията на база на обективните исторически факти и без да се стъпва на негативизма. Според него Комисията за уточняване на историческото минало между България и Северна Македония трябва да е постоянно действащ орган до изчистване на проблемите. За най-новите спорове между членовете на българо-македонската междуправителствена комисия по историческите въпроси Минков подчерта, че фактите са свещени - Гоце Делчев се е самоопределял като българин.Той даде пример, че ежегодно български делегации на 4 май поднасят венци и цветя на мястото, където са пренесени костите на Гоце Делчев в Северна Македония.Припомняме Гоце Делчев е убит на 4 май 1903 г.Решението на ЕС да отложи преговорите с Албания и Северна Македония дава хляб на евроскептиците и на ДПМНЕ, смята журналистът, който познава в детайли проблемите в Северна Македония.\"Не използвам абревиатурата ВМРО, защото при ръководството на Никола Груевски партията напусна всякакви принципи, свързани с тази абревиатура. Обвързването на Северна Македония с Албания е важен процес, който не се наблюдава\".Той очаква че Северна Македония ще получи дата за преговори с ЕС през октомври. Според него преговорният процес може да продължи поне 10 години, докато Северна Македония покрие всички критерии.\"Добрата новина е, че още през декември тя ще стане член на НАТО, каквато е Албания\", допълни Мартин Минков.", "date": "2019.06.20", "title": "Българо-македонската комисия да е постоянна, предлага Мартин Минков"}
{"url": "https://news.bg/society/protestirashti-opanaha-palatki-pred-ms-v-podkrepa-na-svobodnoto-kampinguvane.html", "text": "Протестите срещу поправките в Закона за устройството на Черноморското крайбрежие продължават.Този път любителите на свободното къмпингуване извадиха палатките си и ги опънаха пред сградата на Министерския съвет. Развяха и лозунги - \"Бетонизация = излагация. Да бъдем пазители, не паразити!\", \"Дивото зове за солидарност и системна промяна отвъд капитализма. Природата не е стока!\".Протестиращите активисти показаха и некролог с надпис:\"Скръбна вест. Ние, опечалените, Ви съобщаваме, че беше убит чл. 35 от Конституцията на Република България. \"Както на предишните недоволства, хората изразиха опасенията си, че с промените се цели да бъдат изтласкани в определени зони - откъдето няма да могат да виждат как плажовете се бетонират, за което сега те подават множество сигнали, пише bTV.Протестиращите настояват президентът да наложи  на спорните текстове.", "date": "2019.06.20", "title": "Протестиращи опънаха палатки пред МС в подкрепа на свободното къмпингуване"}
{"url": "https://news.bg/int-politics/smartni-zaplahi-sreshtu-polititsi-v-germaniya-podkrepyashti-bezhantsite.html", "text": "Няколко политици в Германия, които публично са се застъпвали за бежанците, са получили смъртни заплахи, откакто полицията разглежда като политически мотивирано убийството на член на партията на канцлера Ангела Меркел.Имейл, изпратен на политици и медии в цялата страна във вторник вечерта е предупредил, че  от Християндемократическия съюз (ХДС) Валтер Любке, за което се твърди, че е извършено от крайнодесен екстремист, е първото в линията на \"предстоящите чистки\" и призовава за терористични атаки срещу леви политици, бежанци и евреи в Германия, съобщава в. \"Гардиън\".Кметовете на Кьолн и западното градче Алтена, които бяха жертви на атаки с нож заради подкрепата, която са изразявали към бежанците, са изтъкнати в писмото.Кметът на Кьолн Хенриете Рекер едва успя да избегне смъртта през 2015 г., когато беше  от десен екстремист, който каза, че е искал да изпрати сигнал срещу политиката на правителството по въпроса за бежанците.Кметът на Алтена Андреас  през 2017 г. от мъж, който остро критикуваше либералната му политика в областта на предоставянето на убежище в градчето, което е част от провинция Северен Рейн-Вестфалия.И двамата са потвърдили, че са получили смъртни заплахи тази седмица.Говорител на полицията не е пожелал да коментира дали има пряка връзка с убийството на Любке.Любке, който беше председател на регионалния съвет в Касел, беше намерен мъртъв на верандата на дома си в Иста преди малко повече от две седмици. Полицията арестува заподозрян, Стефан Ернст, който има връзки с десни екстремисти и предишни присъди за политически мотивирани нападения.Смъртните заплахи от тази седмица бяха подписани от \"музиканти от Staatsstreichorchester\", игра на думи с думите на немски за \"преврат\" и \"струнен оркестър\". Същият псевдоним е бил използван в стотици заплашителни имейли, изпратени на журналисти, адвокати, политици и държавни служители от декември 2018 г. насам.Един мъж е бил арестуван във връзка със заплахите през април, но последните имейли изглежда сочат към мрежа от активисти, отколкото към \"вълк-единак\".Началникът на германското контраразузнаване обяви на пресконференция във вторник, че в Германия живеят почти 13 000 крайнодесни екстремисти, склонни към насилие, твърде много, за да могат службите за сигурност да успяват да ги наблюдават.", "date": "2019.06.20", "title": "Смъртни заплахи срещу политици в Германия, подкрепящи бежанците"}
{"url": "https://news.bg/crime/sadat-globi-direktor-na-detska-gradina-uvolnil-s-izmama-dve-sluzhitelki.html", "text": "Съдът наложи наказание \"глоба\" на директор на детска градина, склонил чрез измама две служителки да подпишат заявление за прекратяване на трудов договор по взаимно съгласие.През януари миналата година директорът на ДГ \"МАК\" Йордан И. обяснил на потърпевшите, че носи допълнителни споразумения към трудов договор, които трябва да подпишат.След като те го сторили, на следващия ден директорът повикал в кабинета си други две служителки от детската градина и им обяснил, че трябва да присъстват като свидетели при връчване на заповеди за прекратяване на трудово правоотношение.Когато потърпевшата служителка разбрала за измамата, скъсала заявлението и обяснила на директора, че не е искала да напуска и никога не е подписвала заявление за напускане на работа. Между двамата възникнал конфликт, при който тя била изведена насила от кабинета на Йордан И. На място дошли и полицейски служители. Същото се случило и с втората служителка.От събраните при разследването доказателства се установява, че с действията си Йордан И. чрез измама склонил двете служителки да подпишат заявление за прекратяване на трудовия договор по взаимно съгласие, което обаче не съответства на волята им.За подобно деяние законът предвижда наказание \"лишаване от свобода\" до 2 години. Тъй като обаче обвиняемият не е осъждан и не е извършил измамата в пияно състояние, той е освободен от наказателна отговорност с налагане на административно наказание.Регионалният инспекторат по образованието в Сливен е уведомен за наложеното на Йордан И административно наказание.", "date": "2019.06.20", "title": "Съдът глоби директор на детска градина, уволнил с измама две служителки"}
{"url": "https://news.bg/regions/praskat-sreshtu-komari-v-sofiya.html", "text": "Скоро в София започва обработката срещу комари, пише БНР.По думите на началника на отдел \"Паразитология\" в Столичната здравна инспекция Цезарина Илиева до момента са обработени само 2 от големите паркове - това са Борисовата градина и Южния парк - трета част.През лятото са предвидени 2 обработки срещу комари. Те ще бъдат през юни-юли, в зависимост от сезона, и около края на месец август.", "date": "2019.06.20", "title": "Пръскат срещу комари в София"}
{"url": "https://news.bg/crime/mvr-blagoevgrad-ima-nov-shef.html", "text": "Старши комисар Дойчин Дойчинов е новият началник на ОД МВР- Благоевград, съобщи БНР.Това след като преди дни досегашният областен шеф Николай Хаджиев стана заместник-директор на Главна дирекция \"Национална полиция\".Дойчинов е в системата на МВР от 16 години, работил е като криминалист, експерт по наркотиците в ГДБОП, като последната му длъжност е началник на Трето районно управление в София.При представянето му пред медиите Дойчинов заяви, че приоритетите в работата му ще бъдат борбата с битовата престъпност, наркотиците и контрабандата с акцизни стоки.\"Работил съм в едно от най-тежките районни в София, динамиката и напрежението ми са познати. Дирекцията в момента стои добре в сравнение с другите в страната. Ще се стремим да запазим това ниво и да надграждаме\", допълни още новият началник.На въпрос как ще действа по отношение на вътрешното разследване за корупционни схеми и зависимости на полицаи с криминалния контингент Дойчинов заяви, че ще продължава да действа толкова безкомпромисно, както предишния началник.", "date": "2019.06.20", "title": "МВР-Благоевград има нов шеф "}
{"url": "https://news.bg/regions/puskat-bezplaten-internet-na-obshtestveni-mesta-v-nesebar.html", "text": "Несебър започва изграждането на мрежа за безплатен интернет, съобщава БНР.Тя е една от одобрените български общини, които получават финансиране за изграждане на мрежa за безжичен интернет в населените места.Целта на инициативата на Европейската комисия WiFi4EU е да създаде точки за безплатен достъп до глобалната мрежа по публичните сгради, включително библиотеки, музеи и други. Предвижда се до 2020 г. да бъде осигурен безплатен безжичен интернет на най-посещаваните обществени места във всяко село и град в Европа.На територията на общината ще бъдат обособени 10 точки за достъп до безплатен интернет на открито - площадите \"Жулиета Шишманова\" и \"Месемврия\" в старата част на Несебър, Античен амфитеатър - стара част, Южен парк - Несебър, централният площад в Обзор, централните части на село Равда, Свети Влас, автобусната спирка в старата част на Несебър и градския стадион.", "date": "2019.06.20", "title": "Пускат безплатен интернет на обществени места в Несебър"}
{"url": "https://news.bg/int-politics/erdogan-predupredi-sasht-s-otmashtenie-ako-nalozhat-sanktsii-za-s-400.html", "text": "Президентът на Турция Реджеп Тайип Ердоган потвърди ангажимента си към сделката за С-400 с Русия, заричайки се да отмъсти, ако САЩ попречат на сделката, съобщава \"Ройтерс\".Говорейки на рядка пресконференция за чуждестранните медии в Истанбул, Ердоган подчертал, че не виждал никаква възможност САЩ да наложат санкции срещу Турция съгласно Закона за противодействие на противниците на Америка чрез санкции (CAATSA).Определяйки закупуването на възхваляваните руски противовъздушни системи С-400 като \"приключена сделка\", той призова Вашингтон да \"помисли много внимателно\", ако все пак реши да наложи санкции, като обеща да отговори реципрочно.Той също така заплаши, че Турция ще се обърне към международните съдилища, за да възстанови инвестициите си в програмата за американските изтребители F-35, ако САЩ \"направят нещо погрешно\".Според договора, сключен през 2017 г. на стойност 2,5 млрд. долара в руски рубли, Москва трябва достави на Анкара четири батареи от най-модерните руски ПВО системи, масово смятани за една от най-добрите системи за противовъздушна отбрана в света.Ердоган обяви по-рано тази седмица, че доставките щели да започнат още през първата половина на юли.Ала САЩ, съюзник на Турция в НАТО, се противопоставиха на този ход, като казаха, че С-400 ще компрометират техния изтребител от пето поколение, който Турция също се стреми да придобие.Вашингтон е обезпокоен, че руските ПВО системи могат да бъдат използвани за събиране на полезни данни за F-35 - като например неговите модерни стелт способности - и заплашва да отстрани Турция от програмата.", "date": "2019.06.20", "title": "Ердоган предупреди САЩ с отмъщение, ако наложат санкции за С-400"}
{"url": "https://news.bg/regions/v-atiya-negoduvat-sreshtu-izgrazhdaneto-na-tsentar-za-opasni-otpadatsi.html", "text": "Жители на село Атия негодуват срещу изграждането на център за разделно събиране и съхраняване на опасни битови, съобщава БНР.От Община Созопол посочват, че въпросните материали няма да се обезвреждат на него.Въпреки това в село Атия вече е сформиран инициативен комитет срещу изпълнението на проекта. Следващата седмица пък ще се проведе среща между местни жители и представители на общината.Споразумението за проекта е подписано през 2015 г., а финансирането за него е по Българо-швейцарската програма за сътрудничество. На площадката трябва да се събират опасни битови отпадъци, като лакове, бои, лепила, домакински препарати и химикали, фармацевтични продукти, живак и живакосъдържащи отпадъци, негодни за употреба батерии и акумулатор, излязло от употреба електрическо оборудване и отработени масла.Предвижда се отпадъците да се съхраняват в специализирани контейнери за опасни вещества. Те ще се складират в центъра, след което ще се транспортират към други оператори, които да извършат последващо третиране.", "date": "2019.06.20", "title": "В Атия негодуват срещу изграждането на център за опасни отпадъци"}
{"url": "https://news.bg/politics/borisov-semeystvoto-mi-beshe-tsvetanov.html", "text": "Семейството ми беше Цветанов. И сега ми липсва, но се разделих. И аз нямам доверие на сътрудниците си.Това заяви премиерът Бойко Борисов в Брюксел в отговор на журналистически коментар, че военният министър Красимир Каракачанов и лидер на една от партиите в малката коалиция - ВМРО, публично е заявил, че няма доверие на сътрудниците си.Припомняме, заради скандала с апартаментите вторият в партия ГЕРБ Цветан  в парламента, напусна ръководните постове в партията. Мисля, че ние двамата (с Каракачанов) си имаме доверие. Лично настоях да подкрепят ремонта на Су-25, каза Борисов. На репликата: \"Да има и за руснаците, и за американците\", той поясни: \"Едното (осемте американските изтребителя Ф-16, които се каним да купим - б.р.) е 2,200 млрд. лева, другото - 40 млн. Припомняме, на 16 януари 2019 г. д да преговаря със САЩ за договаряне за изтребители Ф-16.На 24 април 2019 г.  за България.След като българска делегация замина за САЩ министър Каракачанов обясни, че . По-късно той заяви, че  само рамката на споразумението.След това от военното министерство съобщиха, че  е одобрил сделката.На 17 юни от  съобщиха, че са внесли предложението за осем изтребителя Ф-16 в Министерството на отбраната.По-късно президентът  за бойните възможности на офертата за този тип изтребител.Относно наличните ни щурмови изтребители Су-25 на 27 февруари 2019 г. кабинетът . Проектът за инвестиционен разход \"Възстановяване на летателната годност на самолети Су-25\" е приет с решение на Министерския съвет № 863/2018 г. Плащането трябва да стане за сметка на възстановените през 2019 г. средства по сметка на Министерството на отбраната за изпълнение на проекта. ", "date": "2019.06.20", "title": "Борисов: Семейството ми беше Цветанов"}
{"url": "https://news.bg/crime/toplofikatsiya-pernik-osadi-obshtinata-za-zabaveni-smetki.html", "text": "\"Топлофикация\" в Перник осъди общината в областния град за просрочени задължения по сключено с дружеството през 2016 година споразумение за разсроченото им погасяване.Решението е на Окръжния съд в Перник. Определението на съда предвижда общината да изплати на \"Топлофикация\" - близо 1.6 милиона лева плюс законната лихва за забава върху главницата. Общината ще трябва да изплати и мораторната лихва за периода 26 октомври 2016 година до 21 февруари 2018 г.Освен това общината трябва и да заплати на дружеството други 81 000 лева, каквато е стойността на доставената и незаплатена топлинна енергия за периода февруари - декември 2017 година, както и разноските по делото в размер на около 100 000 лева.Общината в Перник не е погасила задължения за доставена, но неиздължена топлоенергия на имоти, които са стопанисвани от нея, в това число кметство \"Изток\", училища, детски градини и общински предприятия и подразделения.Спрямо претенцията на \"Топлофикация\" - Перник общата сума, към която от дружеството са предявили иск, е над 2.1 милиона лева.Съдът обаче не уважи част от исканията, считайки ги за незначителни.Решението подлежи на обжалване пред Софийския апелативен съд.", "date": "2019.06.20", "title": "\"Топлофикация\" Перник осъди общината за забавени сметки"}
{"url": "https://news.bg/health/vazmozhno-e-no-ne-e-normalno.html", "text": "На 25 април тази година, майка на дете със Синдром на Даун и рецидивирало онкологично заболяване, подава заявление в НЗОК за заплащането на две лекарства, които не са разрешени за употреба у нас. Случаят е спешен и се задейства спешната процедура. В заявлението обаче липсва медицинска документация от болницата, в която лекуват детето - ИСУЛ. Касата си спазва процедурата и изисква липсващите документи.Месец по-късно, когато случаят се разглежда за втори път, защото е спешен, тази документация още не е постъпила. Специализираната комисия, която се събира отново, констатира, че от болница \"Царица Йоана\" все още няма предоставен протокол на лекарско-контролна комисия. Въпреки това, поради съкратените срокове (повече от месец), тя предлага непълната документация по случая на детето да бъде изпратена за становище на двама експерти. Такъв е редът по Наредба 2, от тази година. Писмата до консултантите са изпратени на следващия ден с куриер и по електронна поща.Шест дни по-късно от Университетска болница \"Царица Йоанна - ИСУЛ\" най-сетне предоставят въпросния документ, но отново не вписват цените на двата неразрешени за употреба у нас медикамента.Провежда се и среща (вече трета) между Специализираната комисия към НЗОК, представител на ИСУЛ и външен консултант, за да се уточни как да се процедира с подадените заявления за заплащане на двата медикамента. Споразумяват се най-сетне по неясните въпроси и го потвърждават писмено.След седмица (спешно), в НЗОК пристигат становищата на външните консултанти, но от ИСУЛ още не са предоставили документ за цените на двата продукта. На 18 юни, ден преди смъртта на детето, след като е специално изискан от Касата, документът най-сетне е предоставен.Управителят на НЗОК тутакси издава заповед, с която се одобрява изплащането на 23 377,40 лв. - по цени, заявени от ИСУЛ.Междувременно, докато върви безсмислената кореспонденция между болница и каса, и специалната комисия се събира, за да предприеме следваща стъпка по сложната процедура, близките на детето откриват дарителска сметка, в която се набират средства за лечението му в Германия. Стартират кампания, която става много популярна в социалните мрежи, и макар сумата да е солидна - 155 хиляди евро, половината от парите се събрани. Това се случва докато институция и болница се гърчат в процедури. Все пак, въпреки многото неясноти и очевидното забавяне, когато състоянието на детето става критично, в ИСУЛ се разбързват и предоставят на майката фактура за близо 14 хиляди лв. Вероятно си дават сметка, че случаят върви към тъжната си развръзка, и понеже не е сигурно кога ще видят пари от касата е най-лесно да бутнат фактурата в ръцете на отчаяната майка. Ще плаща, къде ще ходи. Детето ѝ вече не може да диша самостоятелно, страда нечовешки, показателите му са критични. Останали са само надеждата и дарителската сметка, в която парите чакат. Два дни след връчването на \"касовата бележка\" детето умира.Това, накратко, е механизмът, по който спешно се реагира при тежко болен пациент у нас.Оказва се, че на НЗОК са нужни почти два месеца, за да се задейства изплащането на животоспасяващи медикаменти. Друг е въпросът, защо тези медикаменти не са в списъка на лекарствата, които се поемат от касата, щом са за терапия от \"първа линия\", а изискват специално заявление. Оказва се, че в ерата на комуникациите болница и Каса \"нямат обратна връзка\", както се изрази директорът на ИСУЛ и е невъзможно той да вдигне телефона, да влезе във връзка и най-сетне да си каже цената, вместо да се скатава пред комисиите и да бави документи.Оказва се също, че едни и същи медикаменти имат различна стойност, според това за кого е предназначена фактурата. По този казус чакаме резултатите от проверката на Медицински одит.Възможно е, от медицинска гледна точка, това усмихнато дете да не е имало големи шансове. Макар че трите вливания на противотуморни медикаменти би трябвало да доказват обратното. Възможно е, докато в НЗОК са заседавали, а в ИСУЛ са нахвърляли варианти на цени според клиента, лечението му по никакъв начин да не е било възпрепятствано (както увериха от Касата). Но е... не е нормално. Убива.", "date": "2019.06.20", "title": "Възможно е, но не е нормално"}
{"url": "https://news.bg/world/balgarin-zamesen-v-mrezha-za-proizvodstvo-na-falshivi-dokumenti-v-gartsiya.html", "text": "В Гърция арестуваха българин за участие в мрежа за фалшиви документи, съобщава БНР.52-годишният ни сънародник е печатал в дома си в Пирея фалшиви паспорти и лични карти.Той е бил арестуван в Атина от гръцки полицаи от специализирания отдел за борба с организираната престъпност. Мъжът е бил заловен с колет, изпратен от България, в който са били скрити български паспорти, лични карти и списък с имена, на които да се издадат фалшиви документи.При претърсване в дома му криминалистите открили напълно оборудвана работилница за производство на фалшиви документи. Намерени са фалшиви шофьорски книжки, както и неистински български и румънски паспорти. Чрез банкови документи е било установено движение на хиляди евро от и към български банки.Според гръцката полиция задържаният българин е част от мрежа за фалшиви документи, предназначени за нелегално придвижване на мигранти в ЕС.Около 2000 евро струва един фалшив документ.", "date": "2019.06.20", "title": "Българин замесен в мрежа за производство на фалшиви документи в Гърция"}
{"url": "https://news.bg/int-politics/es-udalzhi-sanktsiite-sreshtu-rusiya-zaradi-okupiraneto-na-krim-do-yuni-2020-a.html", "text": "Европейският съвет удължи пакета от санкции срещу Русия заради окупирането на Крим до 23 юни 2020 г., съобщават от Брюксел, цитирани от руските медии.\"Съветът удължи ограничителните мерки, наложени в отговор на незаконното анексиране на Крим и Севастопол от Русия, до 23 юни 2020 г. Тези мерки се отнасят за лица в ЕС и компании, чието седалище е в ЕС. Те са ограничени до територията на Крим и Севастопол\", се посочва в съобщението.Крим беше скорострелно анексиран от Русия през март 2014 г. след референдум под дулата на неидентифицирани \"зелени човечета\", за които доста по-късно руските власти признаха, че са руски военнослужещи. Руснаците обявиха, че 96,77 процента от жителите на Крим са подкрепили присъединяването към Русия. Това стана след няколкомесечните протести на Майдана в Киев и смяната на властта в Украйна, което в Русия се третира като \"държавен преврат\". Украйна все още смята Крим за своя, но временно окупирана територия.Според руския президент Владимир Путин въпросът за Крим е \"закрит окончателно\".По-рано днес Путин обяви, че Русия е загубила от санкциите 50 млрд. долара, докато Европейският съюз цели 240 млрд. долара. ", "date": "2019.06.20", "title": "ЕС удължи санкциите срещу Русия заради окупирането на Крим до юни 2020-а"}
{"url": "https://news.bg/politics/tryabvat-mnogo-usiliya-za-zashtita-na-natsionalniya-interes-v-ep-spored-asim-ademov.html", "text": "Много преди кампанията и по време на самата кампания съм се срещал с млади хора и винаги съм казвал пред тях, че евроизборите са техните избори. Това заяви евродепутатът от ГЕРБ Асим Адемов на конференция на тема \"Европейски избори 2019 г. - равносметката. Перспективи и предизвикателства пред новите членове на Европейския парламент\".По думите младите хора имат привилегията да се възползват от възможностите, които дава членството в ЕС като работа, образование и развитие.Адемов обясни, че е имал възможността да бъде в Европарламента за 2 години и през това време е успял да се запознае с това как функционира Европейския парламент, кои са комисите и технологията за взимане на решения.Мисля, че придобих един много ценен опит, който ще ми е от полза в следващия мандат, този път пълен от 5 години, обясни Адемов. Той припомни, че ЕП има 751 евродепутати, а представителите от България са 17 души.\"Представете си колко усилия ще са ни нужни, за да прокараме българския интерес в ЕП\", изтъкна Адемов. По думите му няма да бъде никак лесно.Той отбеляза, че до сега са търсили сходен интерес други страни, за да успеят да защитят българския.\"Имаше теми теми, по които всички евродепутати демонстрирахме сплотеност и единство\", подчерта евродепутатът.По думите му за разлика от българския парламент, където страстите са винаги нажежени до червено, евродепутатите са демонстрирали единство когато е трябвало да се защити националния интерес на България.", "date": "2019.06.20", "title": "Трябват много усилия за защита на националния интерес в ЕП според Асим Адемов"}
{"url": "https://news.bg/education/kontrera-s-predlozheniya-za-borisovata-gradina.html", "text": "Столичният общински съветник от ВМРО Карлос Контрера има предложения за плана за Борисовата градина, пишат от пресцентъра на партията.Срокът за подаване на предложения и възражения от граждани относно представения проект за подробен устройствен план на Борисова градина изтече вчера, 19 юни. Контрера спазил срока и депозирал предложенията си за промени в първоначалния проект.Воеводата настоява паркингът и пазара за спортни стоки между националния стадион и метростанция \"Васил Левски\" да бъдат запазни, а не премахнат, както предлага планът. Според него премахването на паркинга ще затрудни трафика, понеже паркиращите автомобили ще се насочат към съседни улици и ще ги задръстят.Контрера настоява да се премахнат два текста, които определя като рестриктивни - блокирали модернизацията на спортната инфраструктура. Първият засягал стадиона \"Българска армия\" - предвиждала се ограничена реконструкция или изграждане на ново съоръжение в рамките на сегашната застроена площ без да се излиза от границите на съществуващото строително петно. Вторият текст предвиждал да се придадат пък парка всички спортни съоръжения, за които е констатирано, че са в невъзможност да изпълняват основното си предназначение или ако съществуването им е неоправдано.Според общинаря текстът бил разтеглен, неясен и далеч от правни дефиниции. \"Създава се възможност за един широк волунтаризъм, който може да засегне основни обществени обекти - стадионите, тенис кортовете, паркингите, та дори и детски площадки. Този текст е създаден, за да се ползва за изнудване след време. Разтегливото му тълкуване с голяма доза вероятност ще доведе до колизии, което означава административни и съдебни саги. Т.е. обезсмисля се основната идея на плана - да въведе ред и безспорност в отношенията\", сигнализира воеводата.Според него срокът за предложения и обжалвания е бил прекалено малък, поради което още в самото начало той призовал да се удължи поне до месец септември. За толкова малко време не можело да се формулират обосновани възражения и предложения. Сега Контрера призовава да не се бърза с второто обществено обсъждане, което е насрочено за 26 юни.Имало и много други въпроси, които плашели общинаря. Той се колебае дали броят на детските площадки ще бъде достатъчен; как ще функционира предвиденото актракционно влакче; било ли необходимо парка да се залесява с тополи, защото той бил алергичен; щяло ли да има достъп до Национален тенис център и други.\"Проектът има своите добри попадения, но страда от много слабости, които ако не бъдат отстранени, ще торпилират плана. На този етап - с тези постановки, които открито пречат за модернизцията на спортната инфраструктура, съветниците от ВМРО няма как да го подкрепим\", категоричен е Контрера.", "date": "2019.06.20", "title": "Контрера с предложения за Борисовата градина"}
{"url": "https://news.bg/politics/borisov-uveri-che-energiynata-ni-sigurnost-ne-e-zastrashena.html", "text": "По никакъв начин не е застрашена енергийната сигурност на България. Работят всички блокове. ВЕЦ са пълни, АЕЦ работи на пълна мощност, трите централи в Маришкия басейн също. Така премиерът Бойко Борисов отговори в Брюксел преди началото на заседанието на Европейския съвет на журналистически въпрос \"застрашена ли е сигурността в енергетиката\".Повод за този въпрос бе искането ДАНС, МЕ и КЕВР да проверят техническата годност на  преди държавно дружество да заплати милиони левове за студен резерв, които да се съхраняват в този ТЕЦ.\"Интересно е името на собственика, за това се говори толкова\", каза Борисов. Припомняме, \"ТЕЦ Варна\" ЕАД е собственост на почетния лидер на ДПС Ахмед Доган. Запитан кой ще бъде еврокомисар на България, той отговори: \"Мария Неделчева (Габриел) ще е еврокомисар\". На въпрос защо не използва фамилното й име по съпруг, Борисов се пошегува: \"Накрая може и мъжа й да го прекръстя. Където е жената, там е силата\".На въпрос какъв ресор ще й се търси, той каза че досегашният й ресор (цифровизация - б.р.) е най-модерният. Консултации вървят по всички пет важни позиции в Европа, заяви Борисов преди началото на заседанието на Европейския съвет в Брюксел. Премиерът не очаква да има яснота тази вечер, но заяви, че консултациите ще продължат.Премиерът бе питан по различни теми от журналистите. Той самият запита как така преди не е било определяно като популистко искането за по-ниска държавна субсидия за партиите, а сега опозицията и президентът Румен Радев не одобряват решението за рязко намаляване на субсидиите.\"Не мога да разбера защо продължават дискусии. Преди 2 г. цялата кампания на президента Радев мина на фона на субсидиите\", каза Борисов.\"И тогава управляващите в наше лице се биеха всеки ден, че едва ли не са те виновни за това. Аз тогава поех ангажимент и веднага след изборите го внесохме в парламента, другите партии не го подкрепиха\", напомни Борисов. Той отбеляза, че преди 5-6 месеца по време на е поел ангажимента относно субсидиите отново.\"Тогава си спомняте, че президентът Радев отказа участие, за да не поема такъв ангажимент. Дотогава нямаше никакви изказвания, че това е популистко, че това не е демократично, че това ще убие партиите\", добави премиерът Борисов. \"Казват, че не им достигат субсидии. Щом не ви достигат субсидиите - има и американски модел. ДПС внесоха за 0 лева субсидии. Който не му стигат парите, има право - дали е гражданин, фирма, по най-прозрачния начин да посочи (кой да го спонсорира - б.р.)\", заяви премиерът. Той цитира лидера на БСП Корнелия Нинова, която по време на партиен конгрес призова . \"Сега може да ги оставят отворени и да посочат - бизнесменът Х е внесъл 10 млн. в БСП и да си ги узаконят\", каза Борисов.За събитията от същия конгрес той също обясни, че Нинова сама си била написала оставката и сама си я е оттеглила и той няма нищо общо. \"Тя каза, че аз не съм успял да й взема оставката - оставка, която написа сама\", разказа пред репортерите премиерът.Борисов отказа да говори конкретно за телефонния си разговора с главния преговарящ за БРЕКЗИТ Мишел Барние. \"Няма да коментирам (разговора б.р.) и за Брекзит си говорехме\", каза Борисов.Относно мигрантската криза премиерът ни каза, че в момента имаме нулева мигрантска вълна, защото я поддържаме с хора, техника и дипломация. За работата на българо-македонската комисия за изясняване на спорните моменти Борисов каза: \"Те (македонците) имат много неща да поправят. Докато това дребнотемие, едни герои, които са се били за България, за Македония, за родния ни край и най-хубавите ни песни са за тях. Нека да узреят\".\"На нас ни трябва време да си довършим работата на комисията. България направи всичко, те я изтреляха в небето. Сега трябва да направят компромис и антибългарската реторика... който иска да бъде в Европа... не довърши Борисов.Министър-председателят обърна внимание на случващото се между Турция, Гърция и Кипър, като изрази надежда страните да намерят дипломатичен начин да решат въпроса.", "date": "2019.06.20", "title": "Борисов увери, че енергийната ни сигурност не е застрашена"}
{"url": "https://news.bg/int-politics/boris-dzhonsan-pak-pomete-konkurentsiyata-za-lider-na-konservativnata-partiya.html", "text": "Борис Джонсън спечели най-много гласове на четвъртия тур от изборите за нов лидер на Консервативната партия на мястото на министър-председателя в оставка Тереза Мей, съобщи \"Ройтерс\".Бившият британски външен министър получи 157 гласа, следван от министъра на околната среда Майкъл Гоув с 61 гласа и външния министър Джереми Хънт с 59 гласа.Вътрешният министър Саджид Джавид събра 34 гласа и отпадна от надпреварата.По-късно днес депутатите от Консервативната партия ще гласуват на пети тур за избор на нов лидер, като трябва да останат двама водещи кандидати, от които членовете на Консервативната партия, които са около 160 000 души, ще изберат новия лидер на партията и съответно новия премиер на Великобритания. Победителят ще бъде обявен в края на юли. ", "date": "2019.06.20", "title": "Борис Джонсън пак помете конкуренцията за лидер на Консервативната партия"}
{"url": "https://news.bg/int-politics/kitay-ne-vyarva-kak-sasht-stigat-tolkova-daleche-i-ochernyat-bez-da-se-pognusyat.html", "text": "Китай протестира срещу Белия дом поради факта, че американските власти не спазват общоприетите правни норми и по дискриминационен начин сериозно нарушават интересите на китайските компании, съобщава говорителят на външното министерство Лу Кан, цитиран от ТАСС.\"Съединените щати отдавна се определят като правова държава, но, както всички вече отбелязаха, Вашингтон на ниво Конгрес създава пречки или ограничения за други държави, нарушавайки техните законни права\", коментира той. \"Категорично се противопоставяме на това и настояваме САЩ да спрат да предприемат такива погрешни действия и да оставят китайските предприятия да извършват бизнес на равноправна основа\", допълва Лу Кан.Според дипломата, Пекин \"има всички необходими лостове за влияние\", чрез които може да повлияе на ситуацията, защитавайки интересите на компаниите.Той подчертава, че американските власти \"не се погнусяват от никакви методи\", за да могат, ако е необходимо, да извлекат полза от ситуацията изключително в своя полза и в същото време да \"очернят\" компании от други страни.\"Аз самият никога не бих си помислил, че те са способни да стигнат толкова далеч, като сега нарушават закона и съществуващите правила. Това не само подкопава имиджа на Съединените щати, но и вреди на интересите на американските компании в дългосрочен план.\"На 15 май американският президент Доналд Тръмп подписа наредба за извънредно положение за защита на информационната и комуникационната инфраструктура на САЩ от чужди заплахи.", "date": "2019.06.20", "title": "Китай не вярва как САЩ стигат толкова далече и очернят без да се погнусят"}
{"url": "https://news.bg/regions/spukan-vodoprovod-navodni-chast-ot-patya-varvara-velingrad.html", "text": "Наводнен е част от пътя Варвара - Велинград, съобщи БНР. Причината е спукан водопровод.От полицията в Пазарджик предупреждават шофьорите да бъдат внимателни да се движат с по-ниска от допустимата скорост, тъй като пътното платно в началото на родопското дефиле е наводнено.Рисковото място е на 200 метра след изходната табела на Варвара и е с предпоставка на пътни инциденти.Движението се ограничава в едната лента.", "date": "2019.06.20", "title": "Спукан водопровод наводни част от пътя Варвара - Велинград"}
{"url": "https://news.bg/education/tsvetanov-raztrevozhen-ot-propuski-v-novite-uchebnitsi-po-istoriya.html", "text": "Надявам се, че министърът на образованието Красимир Вълчев и ГЕРБ няма да допуснат скандалния опит за подмяна на истината за комунистическия режим в новите учебници. Това заяви бившият зам.-председател на ГЕРБ Цветан Цветанов в страницата си във Фейсбук, споделяйки публикация на desebg.com.В материала се твърди, че в новите учебници по история на всички издателства има фрапиращи пропуски. Така например авторите на споделената от Цветанов публикация посочват, че липсва ясно описание на ролята и дейността на Държавна сигурност като репресивен апарат в тоталитарната държава за периода 1944-1989 г. Вместо това в част от новите учебници пишело, че по времето на Тодор Живков репресиите върху обществото намалели. Като други пропуски са посочени липсата на трите фалита на управлението на БКП при Тодор Живков - 1960, 1976-1977 и 1987 г., неспоменаването на дълговете на БКП и броя на жертвите след 9 септември 1944 г.Авторите на материала смятат, че в новите учебници животът по време на тоталитарния режим е представен изопачено, спестени са атеизмът и репресиите срещу църквата, а възродителният процес е представен манипулативно. Те осъждат и факта, че в нито един от учебниците не е посочено точното съществуване на концлагера \"Белене\", нито се споменава, че това е най-големият лагер за политически противници на БКП.През април тази година новите учебници са минали без забележки през комисия, организирана от МОН, но в която няма представител на професионалната академична общност, който да е запознат подробно с новата учебна програма.Така е отчетено, че издателствата формално са спазили новата учебна програма, но тенденциозното и подвеждащото на места съдържание по никакъв начин не е отбелязано, посочва се в публикацията.", "date": "2019.06.20", "title": "Цветанов разтревожен от пропуски в новите учебници по история"}
{"url": "https://news.bg/politics/amerikanskiyat-model-na-partiyno-finansirane-gasi-lampite-v-stayata.html", "text": "Управляващите поставят въпроса за намаляване на партийната субсидия точно сега заради местните избори. Тази позиция изрази депутатът от левицата и член на комисията по правни въпроси Пенчо Милков. \"Резултатите от Европейския вот показват, че макар ГЕРБ да е първа политическа сила, те са в спадаща популярност и тежко положение.Левицата, особено в големи градове, засилва присъствието си\", заяви Милков в интервю за News.bg. \"Тази промяна с намаляване на субсидията показва, че всичко е с мисъл да се спре финансирането на опозицията преди предстоящите местни избори\", убеден е той. В съгласието между ДПС и ГЕРБ за отвореното финансиране той вижда доказателство за съвместното управление между двете формации.\"Това е просто отваряне на една врата, загасване на лампите в стаята. Те отварят вратата на юридически лица да финансират, като не слагат никакви изисквания пред това какво да бъдат юридическите лица\", изтъкна червеният депутат. Опасност при външно финансиране той вижда в това, че влязат ли частни капитали във финансиране на публична сфера, ще се защитава частен интерес.\"Определени нормативни актове и закони ще влизат , защото са в интерес на частни интереси, или ще се забавят, или ще се моделират. Ние сме против\", каза още Милков. Това означава, че български олигарси, транснационални корпорации, чужди разузнавания ще може да финансират партиите, опасява се още социалистът..", "date": "2019.06.20", "title": "Американският модел на партийно финансиране гаси лампите в стаята"}
{"url": "https://news.bg/interviews/upravlyavashtite-legitimirat-chastnite-interesi-v-politikata.html", "text": "Г-н Милков, защо според вас отново се отвори темата за намаляване на партийната субсидия, след като почти бе забравен въпросът?Тези управляващи управляват не за това, което е добро за хората, а за това, което се харесва на хората и се движат от вълна на вълна. Отварят въпроса за партийните субсидии, защото на референдума 2,5 милиона българи се произнесоха по този начин в момент, в който нямаше никакъв анализ на темата, никакъв дебат и се получи нещо като Брекзит. Сега всички осъзнават, че най-голямата им грешка е неучастието в дебата по време на референдума, необясняването на хората кое е добро и кое - не. Сега виждаме, че цялата експертна общност, неправителствени организации, преподаватели обясняват, че е вредно това нещо. Самия Борисов, внасяйки предложението си, го каза. Депутатите на първо четене казаха, че осъзнават, че е вредно и опасно. Внасят това предложение, защото са свикнали да управляват с кризисен ПиАр, от вълна на вълна, от вълна на вълна. Това е управлението им, няма курс. Има задържане на върха на вълната. Абсолютно сигурен съм, че го правят заради местните избори. Резултатите от Европейския вот показват, че макар ГЕРБ да е първа политическа сила, те са в спадаща популярност и тежко положение. Левицата, особено в големи градове, засилва присъствието си. Тази промяна за намаляване на субсидията показва, че всичко е с мисъл да се спре финансирането на опозицията преди предстоящите местни избори. БСП като опозиционна партия съществува с партийната си субсидия. Ние нямаме обръчи от фирми, които да финансират партия, която е десет години в опозиция. Против това сме. Голяма част от младите ми колеги и аз участваме в политиката, защото искаме нещата да се случват. Достатъчно дълго бяхме зрители. А тези хора ни връщат в миналото.Как приемате съгласието между ГЕРБ и ДПС за отворено финансиране? Какви са опасностите и плюсовете?Съгласие между ГЕРБ и ДПС има по най-важните теми на управлението две години назад. Просто ГЕРБ управлява с ДПС. Това трябва да е ясно на хората. В момента нищо подобно на американския модел не се предлага. Т.нар. американски модел в Щатите е предмет на няколко стотин години законодателство и няколко стотин години правоприлагане. Там лобизмът е официално заявен. Няма как това нещо, което тук се прилага, да го наречем американски модел. Това е просто отваряне на една врата, загасване на лампите в стаята. Те отварят вратата на физически лица да финансират като не слагат никакви изисквания пред това какви да бъдат юридическите лица. Масово обществените поръчки се дават на обръчи от фирми и юридически лица - те ще могат ли да финансират партиите? Ще могат ли да финансират юридически лица, които са близки с дадени роднини на хора от управлението? Няма и такова ограничение. Ще могат ли да финансират юридически лица, които са с държавно и общинско имущество? Никакви ограничения не се посочват. Ще се случи следното - влязат ли частни капитали във финансиране на публична сфера, ясно е, че ще се защитава частен интерес. Определени нормативни актове и закони ще влизат, защото са в интерес на частни интереси, или ще се забавят, или ще се моделират. Ние сме против. Когато приемахме Закона за вероизповеданията, същите тези мои колеги, които гласуват да отпадне държавното финансиране, приеха като основен аргумент финансирането на всички вероизповедания да бъде на държавен принцип, с държавна субсидия. Тогава казаха, че иначе ще се финансират от външни интереси, от частни лица, което не може да се случва с вероизповеданията. Сега, те приемат обратното. Това означава, че български олигарси, транснационални корпорации, чужди разузнавания ще може да финансира партиите. В нито една друга държава в Европа няма това, което се предлага в България - нито американският модел в Щатите, нито европейският. Предлага ни се нещо хибридно. Основната задача на това е рязко и изведнъж да се спре финансирането на всички останали партии, за да си осигурят управляващите служебна победа на местните избори.Коментира се, че така или иначе неясно партиите получават пари от фирми. Как ще се гарантира независимост, ако бизнесът финансира партийните дела?В момента официално фирми не могат да финансират партии. Въпрос на контрол е, а според мен, той е слаб или никакъв, да се наложи корумпираните хора да бъдат изобличени и извадени на площада и премахнати. Това е въпрос на управление и контрол. Не трябва, когато се злоупотребява с едно право, да се отнема това право. Трябва просто да контролираш тези хора, които са синоним на този тип дейности. Когато си в управление, не трябва да колаборираш с тях и да си шушнеш, просто трябва да ги посочиш и да ги изчистиш. Борисов каза, че след изборите ще прочисти. В момента виждаме точно обратното -легитимиране на частните интереси в политиката. Това е нещо вредно. В мощта на всяка държава има духовен и материален компонент. В духовния компонент за мощта на всяка държава влиза готовността на обществото да следва лидерите си. Когато едно общество не вярва на лидерите си, това отслабва и разбива цялата държава.Все пак на референдума болшинството каза- не искаме с нашите данъци да финансиране партиите през бюджета. Как ще ги убедите, че е добре партиите да получават държавна субсидия?На референдума трябваше да бъдат представени на гражданите плюсовете и минусите. Нищо такова не се случи. Тогава не се занимавах с политика. Бях гласуващ и бях потребител на тази информация. Нямаше никаква информация как е в Европа, защо има субсидии. Смятам, че мнението по темата е неинформирано. Мнението не отразява желанието на хората да се изхарчат 14 милиона лева по-малко. Изразява тяхната омраза , несъгласие по този начин да се развива страната. Те наказват политиците, които не са си свършили работата. Трябваше да им се обясни, че когато искаш да накажеш конкретни несвършили работа хора, просто накажи тях, а не цялата система. Управлението изисква да цепиш вълните, а не да се носиш по тях. Управлението изисква да вземаш верните решения, а не харесваните решения. Управлението е грижа за хората, дори хората да не осъзнават към момента верността , правилността на решението. Нищо такова не виждаме десет години.Един от аргументите срещу субсидиите е защо да се плаша от бюджета, след като западни фондации подпомагат финансов партиите, а и те получават членски внос. Не са ли достатъчни тези средства за партийния живот?Трябва да се прекрати финансирането от чужди неправителствени организации, които отявлено защитават чужди интереси. Трябва да кажем марш на всички тези организации, няма да давате пари, ще ви преследваме ако се опитвате, ще ги финансира държавата. Защото партийният живот е стожер на демократичнста система, която сме избрали.Само че в един момент и партийният живот се превърна в бизнес, това да си направиш партии също. В България има над 300 партии. Как ще отговорите на този аргумент?На хората трябва да се обясни, че публични средства получават партии, които са получили над 1%. Това е 70 000 души. Един процент от гласовете са хора, които определено трябва да бъдат чути. За да бъдат чути трябва да им дадем възможност да се изкажат, да се организират. Това е смисълът на партийния живот. Мисля, че не бяха достатъчно информирани хората. Хората не искат да намалят публичните средства. Искат да шамаросат всички. Трябва рязко и отведнъж да се вземат верните решения.", "date": "2019.06.20", "title": "Управляващите легитимират частните интереси в политиката"}
{"url": "https://news.bg/int-politics/v-sasht-obyaviha-zashto-nato-tryabva-da-se-strahuva-ot-s-400.html", "text": "САЩ и съюзниците им в НАТО трябва да се страхуват от руските противовъздушни ракетни системи С-400 заради възможността за използването им като средство за борба в икономическа война, пише американското издание за геополитически анализи .Изданието подчертава, че руският зенитно-ракетен комплекс разполага с редица стратегически преимущества.Първо, печалбите от продажбите на зенитно-ракетните системи: сред вече съществуващите и потенциалните купувачи се числят Китай, Индия, Турция, Саудитска Арабия и Катар. Това допринася за диверсификацията на икономиката на Русия и създава основа за модернизиране на въоръженията.Второ, престижът и статутът на Русия в света като разработчик на модерни оръжейни системи.Трето, установяване и развитие на отношенията със страните купувачи на С-400, доколкото освен придобиване на зенитно-ракетни комплекси, е необходимо да се обучават военнослужещи да работят с тях и да се извършва поддръжка.И в заключение - възможността за използването на системата за противовъздушна отбрана в \"хибридна война\". По този начин, пише изданието, продажбата на С-400 на Турция вече доведе до разцепление в НАТО. Ако сделката бъде напълно завършена, Москва ще разположи системи с мощни радари на територията на Алианса.Изданието подчертава, че Вашингтон ненапразно заплашва Анкара със санкции и изключване от програмата за изтребителите F-35 във връзка с придобиването на руски оръжия. Турските власти подчертават, че няма да се откажат от покупката на С-400.", "date": "2019.06.20", "title": "В САЩ обявиха защо НАТО трябва да се страхува от С-400"}
{"url": "https://news.bg/crime/otstraniha-prokurora-po-deloto-sreshtu-ahmed-musa.html", "text": "Окръжният съд в Пазарджик отстрани прокурора, който изготви обвинителния акт срещу Ахмед Муса и неговите 13 поддръжници, обвинени в разпространяване на идеите на \"Ислямска държава\", предаде БНР.Според магистратите главният обвинител Недялка Попова е предубедена към мюсюлманската общност у нас. Съдът се мотивира с изказването на Попова пред информационен сайт през март 2018 г., че ако мюсюлманите в България достигнат 30%, това ще е предизвикателство за националната сигурност.Според съдия Кристина Пунтева има данни за предубеденост и това е основание за отвод.Адвокатите на Ахмед Муса и останалите 13 обвинени поискаха отмяна на изготвения от прокурор Недялка Попова обвинителен акт и връщане на делото в досъдебна фаза с нов обвинител.Съдът трябва да се произнесе по искането за прекратяване на делото. Според юристи обаче това е малко вероятно, тъй като към момента няма такава практика. Днес Попова не се яви в съдебната зала. Обвинението беше представлявано от окръжния прокурор на Пазарджик Васил Малинов.Припомняме, през май тази година Сотир Цацаров за образцово изпълнение на служебните й задължения по делото с Ахмед Муса.На  на прокурор Попова пред пловдивския сайт Трафикнюз, с който тя предупреждава за опасни тенденции в българското общество.От Главното мюфтийство последва незабавна реакция, като бе .Прокурор Попова е един от обвинителите по в, който беше и един от обвиняемите по делото за  срещу 13-те имами от Пазарджик, което започна през 2010 година.. В края на миналата година съдът в Пазарджик реши да пусне под гаранция Ахмед Муса - подсъдим за разпространение на радикален ислям.През декември 2017 г., .Срещу Муса бяха повдигнати , религиозна \" и след като имамът прекара 3 години в ареста, неговият защитник представи бележка, че неговата гаранция е платена.Тогава, .", "date": "2019.06.20", "title": "Отстраниха прокурора по делото срещу Ахмед Муса"}
{"url": "https://news.bg/int-politics/putin-izchisli-rusiya-zagubi-usd50-mlrd-ot-sanktsiite-na-zapada-es-usd240-mlrd.html", "text": "Русия след налагането на санкциите срещу нея през 2014 г. загуби 50 млрд. долара, а загубата на Европейския съюз възлиза на 240 млрд. долара. Това обяви руският президент Владимир Путин по време традиционната \"Пряка линия\", в която в продължение на часове отговаря на подбрани от милиони въпроси на поданиците на Русия.Отговаряйки на въпроса дали отмяната на санкциите ще даде нещо на руската икономика, Путин изтъкнал: \"Не е въпросът какво ще даде и какво няма да даде, а какво губим. Нека видим. По експертни оценки, в резултат на всички тези ограничения и санкции срещу Русия през тези години, започвайки от 2014 г., загубихме около 50 млрд. долара, а Европейският съюз загуби 240 млрд. долара, САЩ - 17 млрд. долара, имаме малък търговски оборот с тях, Япония - 27 млрд. долара.\"Той добавил, че \"санкциите все още се отразяват на работните места в тези страни, включително страните членки на Европейския съюз - те губят нашия пазар\".\"Но и нещо получихме. А какво именно? Първо, трябваше да направим и го направихме, започнахме да използваме мозъците си за това какво и как трябва да правим във високотехнологичните сектори на икономиката, като имаме програма за заместване на вноса на стойност 667 млрд. рубли. Това ни принуди да развиваме дори онези области, в които преди не разполагахме с компетенции\" добави Путин.", "date": "2019.06.20", "title": "Путин изчисли: Русия загуби $50 млрд. от санкциите на Запада, ЕС - $240 млрд."}
{"url": "https://news.bg/world/taym-klimatat-e-po-topal-ot-vsyakoga-za-poslednite-5000-ili-poveche-godini.html", "text": "Канадската арктическа вечно замръзнала земя се размразява 70 години по-рано от очакваното, което шокира група учени, които публикуват резултатите от дългосрочното си проучване този месец, пише \"Тайм\".Изследователски екип към Университета на Аляска Феърбанкс наблюдава три обекта за период от 13 години между 2003 и 2016 г., според кратко изложение на техните констатации. Изследователите открили, че поредица от необичайно топли лета води до бързото размразяване, което се случва със 150 до 240 процента над средния процент между 1979 и 2000 година.Бил Кейбъл, съавтор на изследването и инженер в Центъра за полярни и морски изследвания към Института Алфред Вегенер в Германия, коментира, че основната цел на изследването е да събере базисни измервания в онези области, за които няма данни за вечното замръзване. Докато Кейбъл не се присъединява към проекта до 2008 г., никой не е очаквал резултатите, до които са стигнали.\"Всички бяхме доста изненадани, когато по-късно видяхме как пейзажът е трансформиран\", обяснява той.През цялото време на проучването Кайбъл обяснява, че изследователите ще посещават местата веднъж на всеки три години, като ще имат достъп по въздух и с възможност за приземява без писти, което е необходимо при провеждане на изследвания в отдалечени райони без търговски летища.\"Количеството на размразената вечно замръзнала земя не е задължително изненадващо  - виждаме това и на други места. Изненадваща е скоростта, с която се случва всичко това, особено за област, която наистина е много постоянно студена. Открихме, че реалността не е толкова стабилна, колкото мислим, че е.\"Професорът по геофизика на Университета в Аляска Феърбанкс Владимир Е. Романовски коментира, че е шокиран да види, как замръзналата за 1000 или повече години земя се размразява толкова бързо.\"Това е индикация, че климатът сега е по-топъл от всякога за последните 5000 или повече години\", допълва той.Това не е първото проучване, което показва, че климатът на Земята се променя по-бързо от очакваното.  от списанието Science, установи, че от 50-те години на миналия век температурите на океана са се увеличили много по-бързо от очакваното от изследователите.Кейбъл е скептичен, че може да се направи нещо, което да обърне ефекта от това, което вече се е случило с канадската арктическа вечно замръзнала земя. Въпреки това той се надява, че гражданите на света са способни на положителни промени, за да защитят планетата.\"Мисля, че това наистина изисква много големи усилия в световен мащаб. Нещо, което не само едно правителство или едно лице може да реши\", коментира той.", "date": "2019.06.20", "title": "Тайм: Климатът е по-топъл от всякога за последните 5000 или повече години"}
{"url": "https://news.bg/regions/api-pokazva-remontite-na-am-trakiya-s-dron.html", "text": "Агенция \"Пътна инфраструктура\" разпространи кадри от ремонтите на виадуктите на АМ \"Тракия\" дрон.\"Напредва ремонтът на виадуктите на АМ \"Тракия\", уверяват от агенцията в прессъобщение.За утрешния ден с цел улеснение на трафика към Черноморието, в участъците с ремонт ще бъдат пуснати две летни за движение в посока Бургас. И обратно - в края на уикенда лентите съответно ще са две за София и една за Бургас.Очаква се ремонтите на виадуктите при 13, 14 и 15-и километър от магистралата да приключат до началото на активния сезон.\"Пътноподдържащото дружество \"Автомагистрали\" ЕАД работи изключително мобилизирано, за да може предвидените строителни работи да завършат колкото се може по-скоро и да не се затруднява трафикът. Амбицията им е до края на месеца ремонтите да приключат\", допълват от АПИ.Необходимо е шофьорите да карат внимателно, със съобразена скорост и да спазват стриктно поставената пътна сигнализация.Пътната агенция уточнява - виадуктите по АМ \"Тракия\" не били обновявани в пълнота повече от 30 години.Ремонтирали се пътните плочи, греди, дилатационни фуги и тротоарни блокове, хидроизолация, асфалтова настилка, маркировка, предпазни парапети и мантинели.Съоръжението при 13-ти км е с дължина 254 м, при 15-ти км - 322 м, а при 20-ти км - 400 м.", "date": "2019.06.20", "title": "АПИ показва ремонтите на АМ \"Тракия\" с дрон"}
{"url": "https://news.bg/crime/vks-varna-na-po-dolna-instantsiya-deloto-sreshtu-faruk-bektash.html", "text": "Върховният касационен съд върна на Апелативния съд в София за ново разглеждане делото срещу Фарук Бекташ, който причини смъртта на двама мотористи, а след това избяга.Върховните магистрати отмениха решението на САС от 19 февруари тази година.Делото е образувано по жалба на защитника на Фарук Бекташ срещу решението на САС, което потвърждава присъдата на Софийския окръжен съд за 10 години затвор отнемане на шофьорската книжка за 12 г., както и заплащане на по 400 000 лв. обезщетения за неимуществени вреди на Г. К. и В. К.Тричленният състав на ВКС е приел жалбата на адвоката на осъдения за основателна.\"САС не е имал основание да бъде безкритичен към дейността на първата инстанция относно справедливостта на наказанието, като е бил длъжен да вземе отношение по редицата обстоятелства, ценени от СОС като отегчаващи отговорността на дееца - навлизане в насрещната лента, напускане на платното за движение и безконтролно движение в крайпътна територия, източник на значителна опасност, укриването на подсъдимия след повдигане на обвинение на досъдебното производство, невъзможността да бъде открит по линия на международното сътрудничество\" , посочва се в решението на ВКС.Според тричленният състав на ВКС в мотивите на решението на Апелативния съд в София липсват отговори на поставените възражения от страна на защитата на подсъдимия.Въззивният съд е бил длъжен да извърши собствена преценка на обстоятелствата за определяне наказанието на подсъдимия и ясно да аргументира изводите си за значително по-висока степен на обществена опасност на деянието.Върховните съдии настояват при новото разглеждане на делото допуснатите нарушения да бъдат отстранени.", "date": "2019.06.20", "title": "ВКС върна на по-долна инстанция делото срещу Фарук Бекташ"}
{"url": "https://news.bg/society/rosen-zhelyazkov-uspokoi-che-nyama-da-se-zakrivat-poshtenski-stantsii.html", "text": "\"Категорично няма да бъдат закривани пощенски станции.\" Toва увери транспортният министър Росен Желязков, като коментар на проектозакона за пощенските услуги.По думите ще се закриват пощенски станции там, където те не са необходими.\"Въпросът за необходимостта от една пощенска станция се определя от броя на услугите, броя на населението, което обслужва и разходите, които генерира\", обясни Желязков.Той подчерта, че ако една станция не обслужва никой и не генерира нищо, не трябва да съществува и за нея да се плаща компенсация, което е от данъците на всички.Желязков разясни още, че има места, където наличието на пощенска станция не е гаранция за развитието на услугата.Министърът сподели, че имал случай, в който кмет на населено място е помолил да използва пощенската станция за шах клуб, защото имало пощальон , който обслужвал населението без да е необходимо да се ползва пощенска станция.В тази връзка министърът заяви, че целта не е да се пази сградата, а услугата.Желязков отбеляза, че трябва да се знае, че мрежата на Българските пощи, която се състои от около 3000 пощенски станции в някои големи населени места не е оптимална и се поддържа, защото е съществуваща.\"В такива случаи имаме интересен кръговрат, тъй като от данъците се компенсира наличието на станция, която сама по себе си не е необходима за пощенска услуга\", обясни транспортният министър.Той поясни, че идеята на закона е била да се създаде този модел, който през санкция на Комисията за регулиране на съобщенията да доведе до оптимизиране на пощенската мрежа.Аз мисля, че законодателят е мъдър и ще вземе най-доброто решение, допълни Желязков.По отношение на изплащането на пенсиите, министърът поясни, че те ще продължават да се изплащат от пощенски станции или от междуселищни куриери.Желязков направи уточнение, че плащането на пенсиите не е част от универсалната пощенска услуга. Държавата имала ангажимент да ги изплаща, независимо дали чрез или през Български пощи.", "date": "2019.06.20", "title": "Росен Желязков успокои, че няма да се закриват пощенски станции"}
{"url": "https://news.bg/crime/do-1-oktomvri-balgariya-tryabva-da-predlozhi-izpalnenie-za-2-resheniya-na-espch.html", "text": "От Комитета на министрите са дали срок на България до 1 октомври да е готова с предложения по изпълнение на две решения на Европейския съд за правата на човека. Това заяви заместник- директорът на Отдела за изпълнение на решенията на ЕСПЧ в Страсбург Клер Оуви.Това стана ясно по време на кръгла маса по изпълнението на решенията на ЕСПЧ по групата дела С.З. срещу България и Колеви срещу България.Припомняме, делото \"Колеви срещу България\" е за убийството на прокурор Никола Колев. Делото С.З. е от похитена българка, която се оплаква от бавно и неефективно правосъдие.\"Ако до тогава не бъдат представени удовлетворителни предложения за решаването на тези два идентифициран проблема, то тогава Комитетът на министрите ще приеме междинна резолюция, което не е добре за международната репутацията на България, във връзка със защита правата на човека\", заяви Оуви. Възможни мерки по изпълнението на решението на делото в Европейския съд за правата на човека (ЕСПЧ) \"Колеви срещу България\", ще бъдат обсъдени в петък, след което може да има и подходящи законодателни решения.При откриването на форума правосъдният министър Данаил Кирилов заяви, че изпълнението на решенията на Европейския съд по правата на човека (ЕСПЧ) е сред основните приоритети на българската държава през последните години.\"То е не само задължение на България по член 46 от Конвенцията за правата на човека, но и основна предпоставка за недопускане на бъдещи нарушения и ефективна гаранция за основните права на човека\", каза Кирилов, цитиран от своя пресцентър.Решенията по двете дела засягат систематичния проблем за .По време на разглеждане на споменатите дела бяха изяснени няколко конкретни слабости на нашата съдебна система:Правосъдният министър изтъкна, че  - за възможността да бъдат съдени \"тримата големи\" в съдебната власт. По думите му този вариант е съобразен с действащата Конституция и отговаря на препоръките от Механизма за сътрудничество и проверка на Европейския съюз и на решението по делото Колеви срещу България. Според запознати, в проекта за промяна на НПК към изискванията за отчетност на главния прокурор се \"пришиват\" и председателите на ВКС и на ВАС.Според думите на Кирилов е важно да докажем висок стандарт и готовност да се изпълняват решенията, да бъдем равноправен член в ЕС. Директорът на Националния институт на правосъдие (НИП) Миглена Тачева, която е домакин на кръглата маса, изтъкна, че НИП заедно с правосъдното ведомство и прокуратурата изготвя анализи. Целта им е създаване на трайна практика и очертаване на решенията на ЕСПЧ, относими към ефективност на разследването.Двудневният форум се организира съвместно от Отдела за изпълнение на решенията на ЕСПЧ към Съвета на Европа и Министерство на правосъдието.Във форума участват съдии от Конституционния съд, Върховния касационен съд, апелативните съдилища, Специализирания наказателен съд, Софийски градски съд, прокурори от Върховна касационна прокуратура.Има  представители на Висшия съдебен съвет, Министерството на външните и на вътрешните работи, Комисията по правни въпроси към Народното събрание, представители на националния омбудсман, както и преподаватели по конституционно право и наказателно-процесуално право, както и представител на Европейската комисия.От страна на Съвета на Европа - Йонко Грозев, съдия в ЕСПЧ, Клер Оуви, зам. директор на Отдела за изпълнение на решенията, Димитрина Лиловска и Любов Стойчева, юристи в отдела за изпълнение на решенията.", "date": "2019.06.20", "title": "До 1 октомври България трябва да предложи изпълнение за 2 решения на ЕСПЧ"}
{"url": "https://news.bg/int-politics/sasht-zasilvat-natiska-sreshtu-rusiya-zaradi-obvinenite-za-mh17.html", "text": "Русия трябва да гарантира, че лицата, обвинени в убийство заради свалянето на полет MH17 на авиокомпания Malaysia Airlines, ще бъдат изправени пред правосъдието. За това настоя държавният секретар на САЩ Майк Помпео, след като вчера международният разследващ екип обвини трима руснаци и един украинец за бедствието, съобщава \"Франс прес\".Процесът срещу четиримата мъже с връзки с руската армия и руските специални служби ще започне в Холандия през март следващата година, въпреки че вероятно ще бъдат съдени задочно, тъй като нито Русия, нито Украйна екстрадират свои граждани.Те ще бъдат първите хора, които ще се изправят пред правосъдието заради катастрофата преди пет години, в която загинаха всички 298 души на борда.Но Москва разкритикува остро \"абсолютно необоснованите обвинения\" във връзка със свалянето на самолета, който пътуваше от Амстердам за Куала Лумпур, когато беше ударен от ракета над територия от Източна Украйна, контролирана от проруските сепаратисти.Ръководеният от Холандия разследващ екип обяви вчера, че са били издадени международни заповеди за арест за руснаците Игор Гиркин, Сергей Дубински и Олег Пулатов, както и за украинеца Леонид Харченко, всички те високопоставени представители на сепаратистката Донецка народна република (ДНР).Холандският главен прокурор Фред Вестербеке каза, че четиримата трябва да бъдат подведени под отговорност за докарването на ракетната система \"Бук\" от Русия в Източна Украйна, \"дори и те да не са натиснали бутона собственоръчно\".", "date": "2019.06.20", "title": "САЩ засилват натиска срещу Русия заради обвинените за MH17"}
{"url": "https://news.bg/society/api-izbra-treti-toloperator.html", "text": "Агенция \"Пътна инфраструктура\" (АПИ) избра за трети национален доставчик на услуги (НДУ) за електронно събиране на пътни такси българското дружество на една от международни технологични компании \"Конкорд Смарт Инфраструктура\" АД. това съобщиха от Агецията. Към момента АПИ има договори за тази дейност с българските компании \"Интелигентни Трафик Системи\" ЕАД и \"Телетол\" АД.Мажоритарен собственик в \"Конкорд Смарт Инфраструктура\" АД е американската Concord Smart Infrastructure, Inc.В ръководството на компанията участват мениджъри с огромен опит в областта на дигиталните услуги за клиенти от Fortune Global 500 и важни инфраструктурни проекти по целия свят.Изпълнителен директор на българското дружество е Кирил Георгиев, който е завършил Института за европейски науки в Париж, Франция.", "date": "2019.06.20", "title": "АПИ избра трети толоператор"}
{"url": "https://news.bg/crime/izmamnik-si-prisvoi-110-000-leva-ot-daritelska-kampaniya-za-bolno-dete.html", "text": "Измамник си присвои 110 000 лева от дарителска кампания за болно дете, съобщават от полицията.Служителите на реда установили, че 46-годишният мъж от село Горна Митрополия е заблудил дарители и в периода от юни 2017 година досега е получил неправомерно крупната сума. Част от парите вече са изхарчени не по предназначение.Като веществени доказателства са иззети 141 кутии за дарения, както и машини за рязане и за огъване на ламарина, които са били купени с придобитите от измамата пари.Първоначално мъжът е задържан за 24 часа, а след изтичане на мярката е приведен в затвора в Плевен за изтърпяване на ефективно наказание \"лишаване от свобода\" за срок от 4 месеца заради друг опит за подобна измама.Работата по случая продължава.", "date": "2019.06.20", "title": "Измамник си присвои 110 000 лева от дарителска кампания за болно дете"}
{"url": "https://news.bg/politics/menda-stoyanova-uveryava-che-nyama-opasnost-v-partiite-da-vlizat-pari-sas-sporen-proizhod.html", "text": "Председателят на бюджетната комисия Менда Стоянова от ГЕРБ обяви, че партията предлага смяна на модела на партийно финансиране единствено заради обществените нагласи.По думите ѝ няма опасност в партиите да влизат пари със спорен произход.Тя обясни, че американският модел на финансиране чрез дарения не е възможен с нашето законодателство. Законодателството е променено 2009 г. и от тогава се забранява възможността юридически лица и еднолични търговци да правят дарения на политически партии. Възможно било обаче да се правят дарения само от физически лица, като и те са имали ограничения до 10 000 лв. годишно.Мисля, че държавното финансиране работи, но според обществото това не е така. Те са на мнение, че такова голямо финансиране от 11 лв. не трябва да има, отбеляза Стоянова. Тя посочи, че от ГЕРБ носят негативите от модела със субсидия от 11 лв. Председателят на бюджетната комисия уточни, че в закона има текстове, които казват, че когато се направи дарение над определена сума, се попълава декларация, в която лицето, което прави дарение трябва да посочи и произхода на средства.Тази декларация се качва в публичен регистър, след това Сметната палата прави проверка и след това се заема и НАП. По думите ѝ има контролни механизми и тези контролни механизми трябва да се задействат още по-сериозно.Тя подчерта, че вече трябва да има по-сериозна роля на Националната агенция за приходите, която ще има право да провери произхода на средствата.\"Нека да променим модела. Нека той да заработи, да видим резултатите от него и ако те са негативни, ако обществото се убеди, че това не е правилният модел за запазване на демокрацията, то винаги може да се промени\", поясни Стоянова.Тя е на мнение, че не трябва да се налагат от политиците решения, с които обществото не е съгласно.Относно предложението на \"Атака\" , тя заяви, че това ще затрудни двете обществени медии.", "date": "2019.06.20", "title": "Менда Стоянова уверява, че няма опасност в партиите да влизат пари със спорен произход "}
{"url": "https://news.bg/crime/spetsprokuraturata-iska-postoyanen-arest-za-kmeta-na-kostenets.html", "text": "Специализираната прокуратура внесе в Специализирания наказателен съд искане за задържане под стража на кмета на Костенец и привлечения към наказателна отговорност за корупционни действия заедно с него бизнесмен.Очаква се съдът да насрочи час за делото по мярката за неотклонение на двамата за днес.Припомняме, че на 17 юни стана ясно, че  Малко след това  с обвинение за обещан подкуп на общински съветник.Зам.-главният прокурор Иван Гешев заяви, че кметът на Костенец Радостин Радев е , за да гласуват определени решения, които са в интерес на кмета. Той взимал по 10% от всяка една обществена поръчка.Все още в ареста е кметът на пловдивския район Северен Ральо Ралев. Той бе  по обвинение в корупция.На  и по-късно  на Червен бряг. По думите на зам.-главния прокурор Иван Гешев  ситуацията\".Преди година публично бе  кметицата на район \"Младост\" Десислава Иванчева и нейната заместничка Биляна Петрова. Аресът им тогава продължи около 10 часа.", "date": "2019.06.20", "title": "Спецпрокуратурата иска постоянен арест за кмета на Костенец"}
{"url": "https://news.bg/regions/izzeha-nad-ton-markovi-drehi-mente-na-dunav-most-2.html", "text": "Иззеха над тон маркови дрехи менте на \"Дунав мост 2\", съобщават от Агенция \"Митници\".На 17 юни митническите служители са задържали общо 3725 текстилни артикула - бельо и дрехи, както и 90 чифта маратонки.Камион с българска регистрация бил спрян за проверка. По документи той превозвал стоки от вътрешността на страната към Германия. Било установено обаче, че 35-те кашона с общо тегло над един тон съдържали текстилни изделия с лого и надписи, които наподобяват регистрирани марки. Поради съмнения, че стоките нe сa оригинални, са задържани 2670 мъжки слипове, 573 анцуга, 192 дамски комплекта, както и тениски, елеци, шапки и маратонки с надписи на спортни и други популярни марки.Представители на притежателите на марките са уведомени. Работата по случая продължава.", "date": "2019.06.20", "title": "Иззеха над тон маркови дрехи менте на \"Дунав мост 2\""}
{"url": "https://news.bg/crime/kirilov-prehvarli-topkata-na-ns-za-razsledvaneto-na-trimata-golemi-v-temida.html", "text": "Фактите са следните - в докладите се говори за главния прокурор и висши магистрати. Това заяви министърът на правосъдието Данаил Кирилов пред журналисти преди Кръглата маса по изпълнението на решенията на Европейския съд по правата на човека по групата дела С.З. срещу България и Колеви срещу България. Тя се провежда днес и утре и засяга проблема за неефективното наказателно производство в България и липсата на гаранции за независимо наказателно разследване срещу главния прокурор.Кирилов посочи, че в приетата през юли 2018 г. пътна карта, когато той самият все още не е бил министър, на съвет, в който са участвали представители на всички неправителствени организации, изрично е била записана мярка 40, в която се казва: \"Главният прокурор и председателите на Върховния касационен съд и Върховния административен съд\".Нека съобразим Конституцията, където в частта \"Съдебна власт\" статутът на тримата големи винаги е бил равноустановен, каза още правосъдният министър.Той подчерта, че в неговото предложение е предвиден режим за тримата големи, който подлежи на дебат. След като всички заинтересовани страни изразят становището си по въпроса, парламентът трябва да вземе окончателното решение дали този режим ще бъде и за тримата заедно, или само за главния прокурор.Кирилов изрази мнение, че какъвто е правният риск за водене на разследване спрямо главния прокурор, такъв трябва да е и спрямо председателите на ВКС и ВАС. Той се аргументира с факта, че не е лесно един първоинстационен съдия да постанови осъдителна присъда срещу началника си - председател на върховен съд.Припомняме, във вторник в Наказателно-процесуалния кодекс, които вписват процедура за временно отстраняване и предсрочно прекратяване на правомощията на т.нар. \"трима големи\" в съдебната власт - председателите на Върховния касационен съд (ВКС), Върховния административен съд (ВАС) и на главния прокурор (ГП).Миналата седмица Кирилов предложи по искане на министъра на правосъдието или с гласовете на поне трима от съответната колегия на ВСС да се дава разрешение за  за умишлено престъпление от общ характер срещу \"тримата големи\" и за временното им отстраняване от длъжност.Според неправителствените организации обаче няма нужда от специален ред за разследване на председателите на върховните съдилища, тъй като начинът, по който се образува наказателно производство срещу тях можел да се превърне в сплашващо влияние върху съда.", "date": "2019.06.20", "title": "Кирилов прехвърли топката на НС за разследването на \"тримата големи\" в Темида"}
{"url": "https://news.bg/world/ungariya-osadi-na-dozhivoten-zatvor-trima-balgari-za-smartta-na-71-migranti.html", "text": "Четирима трафиканти на хора са осъдени на доживотен затвор от унгарски съд в четвъртък за смъртта на 71 мигранти, чиито разлагащи се тела бяха намерени  г., съобщава \"Ройтерс\".В окончателно решение съдия Ерик Мезолаки коментира, че трима от трафикантите няма да имат възможност за условно предсрочно освобождаване, а четвъртият ще лежи минимум 30 години.Ръководител на афганистански пръстен и трима български съучастници са виновни за убийство, защото отказват да спрат хладилния камион и да отвори вратите за малко въздух, въпреки молбите на затворените.Мигрантите разбират, че са в опасност и започват да ударят по вратите и да крещят за да привлекат вниманието на шофьора, коментира съдия.Смъртта на 59 мъже, осем жени и четири деца от Сирия, Ирак и Афганистан шокира Европа.Инцидентът е най-лошият по рода си по маршрута от Балканите, поет от стотици хиляди, избягали от войната и бедността в Близкия изток, Африка и Азия.През юни .", "date": "2019.06.20", "title": "Унгария осъди на доживотен затвор трима българи за смъртта на 71 мигранти"}
{"url": "https://news.bg/politics/pak-gotvim-evropeyski-standarti-za-rabota-na-chinovnitsite.html", "text": "Административното и електронното обслужване у нас ще бъдат актуализирани спрямо европейските стандарти. Промените ще целят по-високи стандарти за обществено качество в съответствие с преминаването към комплексно административно обслужване.Това заяви на брифинг в Министерския съвет експертът в Дирекция \"Модернизация на администрацията\" Алеко Джилджов.Тази сутрин в Министерски съвет бяха представени резултатите от проведеното до момента наблюдение по метода \"таен клиент\" за предоставянето на 15 услуги в 13 общини, областни и общински администрации. Вчера вицепремиерът Томислав Дончев отново се закани на администрациите със срок от един месец, в който трябва да въведат законови задължения за процедури и образци на документи, които са за облекчение за гражданите и бизнеса.Припомняме, че третото правителство на Бойко Борисов встъпи в мандата си с обещание за сериозна реформа в административната сфера, така че да се намали административната тежест. В началото периодично се оповестяваха промени, поставяха се срокове, дори вицепремиерът Томислав Дончев поставяше крайни срокове, например октомври... 2018 година.Днес в Министерски съвет отново бяха обявени мерки - разработване на нови и задължителни стандарти за административно обслужване.И тепърва администрацията ни ще започне да работи по европейски образец - с нови и задължителни стандарти за административно обслужване.\"Искаме да изградим механизъм, по който администрацията сама да вижда какво се случва при нея\", добави Джилджов.В момента има пет стандарта, въведени още през от 2006 година. Част от тях са носенето на баджове, при вдигане на телефона служителят да се представи и осигурени места за сядане в службите.Сега вече ще бъде заложено администрацията, която предоставя информация на клиентите, да се отчита. От есента се очаква служителите да предават по-кратки описания в своите отчети.Методологията за проучване и измерване на удовлетвореността на потребителите също подлежи на промяна. Ще бъдат въведени нови механизми за обратна връзка чрез съвременните електронни технологии. Служителите в администрацията ще бъдат анкетирани.Ще се провежда и проучване по метода \"таен клиент\". Резултатите от първото такова проучване ще бъдат използвани, за да се актуализира методологията, по която то се извършва. Методът ще се прилага много по-активно от всички администрации, увери Красимир Божанов, директор на Дирекция Модернизация на администрацията.Миналата година Министерският съвет одобри около 400 мерки, които вече са в етап на изпълнение, каза още Божанов. Промените в администрацията засягат 142 закона по думите му. Започната е работа и за стандартизиране на частни и общински услуги.Припомняме, че в началото на март месец правителството се похвали с най-мащабния досега пакет от общо 1 443 мерки за намаляване на административната и регулаторната тежест за гражданите и бизнеса, а според доклада близо 35% от заложените инициативи са били изцяло изпълнени.", "date": "2019.06.20", "title": "Пак готвим европейски стандарти за работа на чиновниците"}
{"url": "https://news.bg/society/ot-ipb-alarmirat-za-razminavaniya-mezhdu-pravilnika-za-dvizhenie-po-patishtata-i-naredbite.html", "text": "От Института за пътна безопасност сигнализират за несъответствия между Правилника за движение по пътищата и изготвените наредби.След направен анализ на нормативната уредба, касаеща безопасността на движението по пътищата, експерти на Института за пътна безопасност са констатирали, че тя е пълна с противоречия и създава пълен хаос при управлението на пътната безопасност.Те припомнят, че действащият Закон за движението по пътищата е в сила от септември 1999 година. До приемането му, нормативната уредба във връзка със стария закон от 1973 година, е била структурирана по схемата \"Закон за движението по пътищата - Правилник за прилагане на закона - Наредби\".От ИПБ обясняват, че през 1998 година, работната група при започване на работата по новия закон е направила анализ на тази схема и е констатирала две неща. Първо, че правилникът за прилагане на стария закон не отговаря на изискването на чл.7 от Закона за нормативните актове - правилникът да бъде документ за прилагането на закона в неговата цялост. И второ, значителна част от правилника съставляват правилата за движение, мястото на които е в закона, а не в правилника.След това е взето решение при създаването на новия закон да се реализира без правилник - Закон за движението по пътищата и наредби за прилагането на отделни разпоредби от закона.Новият закон е приет през март 1999 г. и 6 месеца по-късно влиза в сила. Въпреки този срок на влизане в действие изготвянето на наредбите във връзка с неговото прилагане се проточват близо 2 години след това. По тази причина се наложило временно да се запази действието на подзаконовите актове по прилагането на стария закон.Наредбите по новия закон са приети до края на 2001 година, като с нарочни текстове в тях, старите наредби са били отменени.Въпреки това възниква проблем поради факта, че два нормативни акта си противоречат, в сила е този, който стои по-високо в йерархията \"закон - правилник - наредба\".От Института по пътна безопасност посочват, че при това положение, когато има противоречие между текстовете от действащите наредби и правилника, в сила е текста от правилника за прилагане на стария закон (правилникът е акт на Министерския съвет, докато наредбите са издадени от министри).Те обръщат внимание на това, че до април 2006 г. на Правилника не се обръща никакво внимание и в него не се правят никакви промени, докато в трите наредби (светофари, пътни знаци, маркировка) се правят по едно или две изменения, а Законът за движението по пътищата се е променял 12 пъти.През 2006 год. е приет опознавателният знак \"Моторно превозно средство с монтирана автомобилна газова уредба\", като за целта се прави съответната промяна в наредба I-45 на МВР.Следващите промени в правилника са през 2007, 2008, 2009, 2011 и 2012 години и са само във връзка с промени, направени в Закона за движението по пътищата. От Института обаче са категорични, че нито една от направените тогава поправки в закона не намира място в Правилника.Последните промени в Правилника, са направени през февруари 2015 година. Те са направени във връзка с подготвяните тогава промени в трите наредби (светофари, пътни знаци, маркировка).Като най-сериозни разминавания между Правилника и наредбите от Института посочват следните несъответствия:От ИПБ настояват някой от държавната администрация да каже ясно и категорично дали има действащ Правилник за приложение на Закона за движение по пътищата. Те обявяват готовността си да помогна администрацията да изготви адекватна нормативна уредба.От Института посочват още, че това е необходимо за справянето със зачестилите катастрофи, като посочват, че през последните 8 години жертвите от катастрофи варират от 700 до 600 загинали на година.", "date": "2019.06.20", "title": "От ИПБ алармират за разминавания между Правилника за движение по пътищата и наредбите"}
{"url": "https://news.bg/int-politics/malayziya-ubedena-rusiya-e-izkupitelna-zhertva-za-svalyaneto-na-mh17.html", "text": "Премиерът на Малайзия Махатхир Мохамад обяви, че Русия е изкупителна жертва за  на авикомпания Мalaysia Airlines над Донбас и постави под въпрос обективността на разследванията за бедствието, при което на 17 юли 2014 г. загинаха всички 298 души на борда, съобщава \"Ройтерс\".Международният разследващ екип, създаден да разследва катастрофата, обяви вчера, че на трима руснаци и украинец ще им бъдат повдигнати обвинения в убийство.\"Ние сме много недоволни, защото от самото начало това беше политически въпрос за това как да се обвини Русия в престъпни действия\", коментира Махатхир пред журналисти на правителствено събитие.\"Още преди да проучат, те вече казаха Русия. А сега казаха, че имат доказателства. Много е трудно да приемем това\", настоя малайзийският премиер.MH17 беше свален над територия, контролирана от проруските сепаратисти в Източна Украйна, докато летеше от Амстердам за Куала Лумпур.Оглавяваният от Холандия международен разследващ екип назова четиримата заподозрени като руснаците Сергей Дубински, Олег Пулатов и Игор Гиркин, както и украинецът Леонид Харченко. Разследващите посочиха, че са издадени международни заповеди за арест на четиримата.Главният прокурор на Холандия Фред Вестербеке обяви, че заподозрените се смятат за отговорни за докарването на произведена в Русия ракета в Източна Украйна \"с цел да свалят самолет\".Русия заяви, че съжалява за констатациите на разследването и нарече \"безпочвени\" повдигнатите обвинения за убийство срещу руските заподозрени.Махатхир изтъкна, че не смятал, че руснаците са замесени и че констатациите на разследващия екип се основавали на \"слухове\".\"Очаквам всеки да потърси истината\", подчерта още той.", "date": "2019.06.20", "title": "Малайзия убедена: Русия е изкупителна жертва за свалянето на MH17"}
{"url": "https://news.bg/society/treti-den-tarsyat-16-godishnoto-momche-izcheznalo-vav-vodite-na-dunav.html", "text": "Трети ден продължава търсенето на  край Силистра, съобщи БНР. До момента издирването е без резултат.В акцията участват граничните служби на България и Румъния.Според свидетели при настоящото ниво на реката и бързите течения, вероятността тялото да бъде намерено в българската акватория е малка.Момчето, който е отличник в училище и добър плувец, има две сестри и двама братя, трима от които са по-големи и работят в страната и чужбина.Майка му и баща му са безработни и семейството живее при крайно бедни условия. Баща му не изключва възможността синът му да е бил бутнат във водата, макар и на шега.До стоянката за лодки, където е станал инцидентът, има охранителна камера, монтирана от рибарите.Припомяме, че на 18 юни стана ясно, че Младежът е отишъл на разходка край реката с още трима свои приятели. Стигнали до така наречената рибарска стоянка и тогава момчето влязло във водата. Внезапно течението го понесло и то изчезнало.", "date": "2019.06.20", "title": "Трети ден търсят 16-годишното момче, изчезнало във водите на Дунав"}
{"url": "https://news.bg/politics/evroizborite-uvelichiha-predninata-na-gerb-pred-bsp.html", "text": "Евроизборите са увеличили преднината на ГЕРБ пред неговия основен опонент - БСП.Това показва проучване на изследователски център \"Тренд\", проведено между 5 и 12 юни сред 1008 души. Изследването отчита разлика от почти 5% между двете основни политически сили. В реална изборна ситуация при парламентарен вот, преизчислявайки дела на деклариращите, че няма да гласуват, това би означавало дистанция между двете от близо 8%, посочват от \"Тренд\".Проучването показва, че ДПС запазва традиционното си влияние (7,1%), заемайки трета позиция. И през юни се повтаря ситуацията от изборите за Европейски парламент в \"Обединени патриоти\" - високият резултат за ВМРО на евровота е дал тласък на партията и при евентуални парламентарни избори те биха имали самостоятелно представителство в Народното събрание. Воеводите получават подкрепа от 3,6% от анкетираните. Сходна е ситуацията и при Демократична България.Според \"Тренд\" при евентуални парламентарни избори това ще са единствените пет формации, която ще прескочат изборната бариера от 4%.Проучването показва, че \"Обединени патриоти\" като коалиция продължава да има известна инерция (1,3%). Същото се наблюдава и при \"Воля\" (1,2%) и \"Атака\" (1,1%).Няма особена промяна по отношение на оценката за работата на основните институции. При парламента и правителството се наблюдава минимално подобрение, което се дължи най-вече на резултатите от евроизборите и победата на основната управляваща партия.През настоящия месец 20% от българите оценяват положително дейността на парламента срещу 65%, които са на обратното мнение. При правителството съотношението между положителна и отрицателна оценка е 30% на 54%.През юни президентът оценяват положително 48% от анкетираните. На противоположния полюс са 33% от българите.Повечето от българите (52%) не смятат, че са необходими предсрочни парламентарни избори, докато 29% са на обратното мнение.", "date": "2019.06.20", "title": "Евроизборите увеличиха преднината на ГЕРБ пред БСП"}
{"url": "https://news.bg/int-politics/pravilata-za-pensionirane-na-sadiite-v-polsha-narushavali-zakonodatelstvoto-na-es.html", "text": "Новите правила за пенсиониране на съдиите в Полша, приети през 2017 г., според които се намалява пенсионната възраст, нарушават правото на Европейския съюз. Това заяви генералният адвокат на Съда на Европейския съюз в становище, което е удар за евроскептичното правителство на Полша, отбелязва \"Ройтерс\".Управляващата Полша партия \"Право и справедливост\" прокара редица мерки, след като дойде на власт през 2015 г., които правозащитни организации и Европейската комисия заявиха, че застрашават върховенството на закона и засилват контрола на правителството над полските съдилища.Първоначално \"Право и справедливост\" твърдяха, че промените са необходими, за да се подобри ефективността на съдилищата и да се освободи страната от остатъците от комунизма.\"Спорните мерки нарушават забраната за дискриминация, основана на пола, и принципите за несменяемост на съдиите и на независимостта на съдебната власт\", се изтъква в становището на генералния адвокат.Съветникът на съда изтъква също, че намаляването на пенсионната възраст трябва да бъде придружено от гаранции, за да се гарантира, че това не означава, че съдията всъщност е отстранен, а законът от 2017 г. не гарантира това.Съдът на ЕС не е длъжен да се съобрази с мнението на своя съветник, но обикновено го следва в повечето случаи.Европейската комисия, която е пазител на договорите за ЕС, съди Полша заради промените, които позволиха на полското правителство да принуди някои съдии и да ги замени със свои назначения, избрани от Националния съвет на съдебната власт, които също по-рано бяха доминирани от управляващата партия.През 2017 г. Полша намали пенсионната възраст за обикновените съдии, прокурорите и съдиите от Върховния съд до 60 години за жените и 65 години за мъжете от 67 години и за двата пола.", "date": "2019.06.20", "title": "Правилата за пенсиониране на съдиите в Полша нарушавали законодателството на ЕС"}
{"url": "https://news.bg/health/isul-oprovergava-zdravnata-kasa-po-sluchaya-mimi-i-ima-dokumenti.html", "text": "Във връзка със смъртта на 6-годишната Мария от ИСУЛ изпратиха позиция до медиите, в която опровергават НЗОК за забавените документи.По думите им независимо от тежкото вродено състояние на детето, то е диагностицирано навреме и е лекувано по най-добрите стандарти и с най-добрите медикаменти. В резултат на това е постигната ремисия от над две години. Настъпилият рецидив преди около два месеца е наложил ново, интензивно лечение, отново съобразено с международните стандарти.По отношение на детайлите за финансовото обезпечаване на лечението, непокривано от НЗОК от болницата отбелязват, че за тези повече от две години от родителите не са взети никакви средства за лечение, нито е предявявано искане за такова.От ИСУЛ подчертават още, че дискусията около фактура, цени, дарителски сметки за лечение, дати на внасяне на документи и пр. засягат усложнената процедура за покриване на лечението извън списъка за реимбурсирани медикаменти на НЗОК. По думите им тя създава напрежение и опасения не само сред близките и обществеността, но и отделя ресурс от времето на не многото лекари, които работят с една от най-тежките патологии - онкологичните заболявания при деца. В тази връзка те изтъкват, че не са съгласни с твърденията на НЗОК и имат доказателства на документи за това.Затова от ИСУЛ предлагат среща с ръководството на НЗОК и ръководството на Изпълнителна агенция \"Медицински надзор\" за изясняване на проблема, както и за отстраняване на бъдещи възможни недоразумения.Припомняме, че вчера стана ясно, че  За проблеми след преминаването на Фонда за лечение на деца към НЗОК съобщиха от пациентски организации \"Заедно с теб\".Детето е било болно от левкемия и се лекувало в столичната болница \"Исул\", впоследствие детето починало. По повод смъртта на 6-годишното момиченце председателят на пациентски организации \"Заедно с теб\" Пенка Георгиева заяви, че .По думите ѝ В позицията си до медиите от здравната каса заявиха, че унивеситетската болница \"Царица Йоанна -  От НЗОВ призоваха да не се изнася невярна информация, защото това не било в полза на пациентите. Смъртта на 6-годишното момиченце стана повод за разгорещена дискусия и в парламента. , а от БСП поискаха изслушване на директорите на НЗОК и \"Медицински надзор\". ", "date": "2019.06.20", "title": "ИСУЛ опровергава Здравната каса по случая Мими и има документи"}
{"url": "https://news.bg/int-politics/severna-koreya-izdiga-otnosheniyata-s-kitay-na-novo-po-visoko-nivo.html", "text": "Държавното посещение на китайския президент Си Дзинпин в Пхенян издига отношенията на Китай и КНДР на ново ниво. Това заяви председателят на Държавния съвет на КНДР Ким Чен Ун, съобщава ТАСС.\"Нашата партия и правителство са твърдо решени да заздравят приятелски отношения с Китай и да ги изведат на по-високо ниво\", цитира Корейската централна телеграфна агенция. Отбелязва се, че посещението на китайския президент е нов крайъгълен камък в историята на отношенията между двете страни.Коментирайки посещението на китайския лидер, вестникът \"Минчжу Чосон\" отбелязва, че по време на предишните четири срещи, Ким Чен Ун и Си Дзинпин са изградили \"специално партньорство\".Си Дзинпин пристигна в Пхенян със специален полет в четвъртък сутрин начело на представителна правителствена делегация. Посещението в КНДР е посветено на 70-годишнината от установяването на дипломатически отношения между двете страни. \"Другарят Си Дзинпин е на посещение ... в лицето на решаващи и тежки задачи, дължащи се на сложни международни отношения, което ясно показва, че китайската партия и правителството поставят голямо значение на приятелството\", пише официалният вестник на КНДР \"Родонг Синмун\".Китайският президент обяснява на севернокорейския лидер, че се надява Северна Корея и САЩ да продължат да разговорят и да постигнат напредък, съобщават китайските държавни медии.Приятелството между Китай и Северна Корея няма да бъде разтърсено от промени в международната ситуация, коментира Си, добавяйки, че Китай иска да играе конструктивна роля на Корейския полуостров.Си Дзинпин, съпругата му и висши китайски служители са посрещнати с почести и голяма церемония. Около 10 000 души стояха в тесни формации, размахвайки цветя и скандирайки лозунги, за да посрещнат Си, според \"Синхуа\", цитирана от АПВ коментар от \"Синхуа\" се съобщава, че Китай може да играе уникална и конструктивна роля в прекъсването на цикъла на недоверие между Северна Корея и САЩ, за да могат да изработят пътна карта за постигане на ядрено разоръжаване. САЩ настояват Северна Корея да се откаже от развитието на ядрените си оръжия, преди да бъдат премахнати международните санкции. \"Синхуа\" допълва, че и двете страни \"трябва да имат разумни очаквания и да се въздържат от налагане на едностранни и нереалистични изисквания\".Бивш севернокорейски дипломат, който се оттегли през 2016 г., заяви, че Ким иска от Си да предаде съобщение на Доналд Тръмп, когато двамата се срещнат на Г-20 в Япония.На церемонията по посрещането на летището може да се види знаме на което пише: \"Да живее нерушимото приятелство и единство, създадено с кръв\", пише Синхуа.Двете страни воюваха заедно в Корейската война през 1950-53 г. срещу САЩ, Южна Корея и техните съюзници, но през последните години имаше неразбирателство, особено за стремежа на КНДР за ядрени оръжия.От летището на Пхенян до града, хора размахват знамена и цветя и скандират \"Да живее приятелството между Китай и КНДР\".", "date": "2019.06.20", "title": "Северна Корея издига отношенията с Китай на ново по-високо ниво"}
{"url": "https://news.bg/regions/protest-v-byala-sreshtu-namalenata-prisada-za-ubiystvoto-na-18-godishniya-aleks.html", "text": "В Бяла излязоха на протест срещу намалената присъда за убийството на 18-годишния Алекс, съобщава Нова телевизия.Роднини и приятели на убитото момче се събраха пред сградата на съда, за да изразят негодуванието си срещу изменението на присъдата на признатия за виновен Валентин Маринов.Припомняме, въпреки че първоначално той получи 20 години затвор, на втора инстанция  и магистратите решиха той да лежи само 3 години. След това Апелативната прокуратура във Велико Търново Близките на убилия младеж са категорични, че намаляването на присъдата е несправедливо.18-годишният младеж изпадна в кома на 8 юли 2017 г., след като . Инцидентът станал, когато Александър и негови приятели се прибирали от дискотеката през нощта срещу събота. Били пресрещнати от група роми. Един от тях му поискал цигара и след като не получил, двете групи се сбили, при което младежът е бил ударен с бутилка по главата. По случая беше задържан , който ударил младежа и не позволил на останалите да му окажат първа помощ.Седмица по-късно, а  за Валентин Маринов.", "date": "2019.06.20", "title": "Протест в Бяла срещу намалената присъда за убийството на 18-годишния Алекс"}
{"url": "https://news.bg/crime/10-godini-zatvor-za-grabezh-s-tesla.html", "text": "Софийска градска прокуратура иска 10-годишна осъдителна присъда за мъж, откраднал личните документи на 83-годишен при нападение с тесла, съобщиха от прокуратурата. Нападателят е счупил черепа и е контузил мозъка на възрастния мъж. Съдът е уважил искането на прокуратурата.На 10 април 2019 г. Софийска градска прокуратура е предала на съд Борис Л. Обвинителният акт е внесен на 19 юни 2019г. в Софийския градски съд.Борис Л. е обвинен, че е ограбил възрастния мъж при опасен рецидив и придружен с причиняване на две средни телесни повреди на пострадалия. Инцидентът станал на  в близост до един от изходите на метростанция \"Вардар\". При нападението Борис Л. е откраднал лични документи и 2 броя карти за МГТ.Деянието е извършено в условията на опасен рецидив, след като е деецът е бил многократно осъждан за умишлени престъпления от общ характер.Борис Л. е нападнал случайно преминаващ 86-годишен гражданин и след като му нанесъл няколко удара с тесла по главата, отнел калъф за документи. Противно на очакванията му в него обаче липсвали пари.С оглед тежестта на извършеното престъпление и изключително обремененото съдебно минало на дееца, в хода на съдебното производството прокурор при СГП е поискал да му бъде наложено максималното предвидено в закона за това престъпление наказание - 15 години.Делото е разгледано по реда на съкратеното съдебно следствие.Поради това, след като съдът е уважил предложеното от прокурора наказание, и е приложил редукцията, предвидена в закона, е постановил 10-годишна осъдителна присъда.", "date": "2019.06.20", "title": "10 години затвор за грабеж с тесла "}
{"url": "https://news.bg/society/vidinskite-meditsi-zaplashvat-s-kolektivna-ostavka-ako-ne-izpalnyat-iskaniyata-im.html", "text": "Видинските медици поставиха ултиматум на управляващите, че ако не се съобразят с исканията им, ще последва колективна оставка, съобщи БНР. В момента върви подписка по отделенията за подаване на колективни заявления за напускане.По думите на председателят на дружеството на професионалистите по здравни грижи в болницата Диана Богомилова все още няма отговор от управляващите за исканията за достойни условия за труд и заплащане на медицинския персонал.\"Цели отделения ще подадем молби за напускане. Ако нашите искания не бъдат удовлетворени, и не получим двете минимални работни заплати, и останалите искания в нашата декларация, продължаваме\", отбеляза Богомилова.Медицинските сестри настояват за спазване на колективния трудов договор и възнаграждение от две минимални работни заплати.Днес е последният ден от едноседмичните едночасови ефективни протести на медицинския персонал.Припомняме, че на 13 юни стана ясно, че Те негодуват срещу неизпълнените искания за достойни условия на труд ив размер на две минимални заплати.", "date": "2019.06.20", "title": "Видинските медици заплашват с колективна оставка, ако не изпълнят исканията им"}
{"url": "https://news.bg/press/shefat-na-nek-petar-iliev-podade-ostavka-10-000-prepiski-za-balgarski-proizhod-se-bavyat.html", "text": "Смяна.\"Сега\":Шефът на НЕК Петър Илиев подаде оставкаИзпълнителният директор на НЕК Петър Илиев е депозирал оставката си в деловодството на Българския енергиен холдинг, съобщиха от БЕХ. Подробности за мотивите му не се съобщават, но най-вероятната причина за това е серията от критики, отправени от работодателските организации, свързани с работата на електрическата компания и търговете за ток.Партии. \"24 часа\":Фирми ще даряват партиите с неограничени сумиБезплатни офиси от държавата и свобода да набират дарители, след като субсидията им стане само 1 лв. на глас. Пада ограничението за финансирането им от юридически лица, както и таванът от 10 хил. лв. на година за физически.Това е последното предложение на ГЕРБ. То бе обявено от шефката на бюджетната комисия Менда Стоянова след среща с ДПС днес. Тя изненадващо се състояла рано сутринта, а тази вечер изтече последният срок за внасяне на предложения между двете четения на закона. Утре промените трябва да минат в комисията по бюджет и финанси, а в петък парламентът окончателно да ги гласува. БСП безуспешно поиска удължаване на срока с една седмица.Оставяме на нашата позиция за 1 лев, но това е наистина ниска субсидия, затова трябва да се направят промени за отворено финансиране, заяви Стоянова.Сделка.\"Дума\":Радев иска гаранции от правителството за сделката за F-16Президентът Румен Радев призова правителството да гарантира, че няма да има намаляване на заявените бойни способности на самолетите F-16 след евентуално предоговаряне на цената на сделката със САЩ. Държавният глава настоя също да бъде гарантирано, че българските данъкоплатци няма да дават парите си на халос. Радев очаква конкретни параметри на направеното предложение от САЩ за доставка на изтребителите. Това стана ясно от думите му пред журналисти в Ново село, където бе президентът бе гост на Националното тактическо учение \"Ответен удар 2019\".Знаете, че правителството многократно декларира, че ще постигне разумна цена, близка до определената от Народното събрание, че ще има разсрочено плащане, офсет и индустриално сътрудничество, високи бойни способности, коментира Румен Радев. Той отново подчерта, че често се пропуска или не се разбира докрай, че не самият самолет е най-важен, а съдържанието на цялостната оферта. Тя включва както самолета, така и неговото оборудване, въоръжение, наземното оборудване и обучението на личния състав.Забавяне.\"Сега\":10 000 преписки за български произход се бавятДържавната агенция за българите в чужбина не успява да обработи навреме всички преписки за удостоверяване на български произход. От началото на годината до средата на юни ДАБЧ е издала около 6000 удостоверения за български произход, но близо 10 000 преписки се бавят, съобщи агенция Фокус, цитирайки информация от заседанието на парламентарната комисия по политиките за българите в чужбина. Според и.д. председателя на агенцията Димитър Владимиров забавянето в работата на агенцията се дължи на малкото персонал, многото функции, които агенцията изпълнява и законовите неясноти около получаването на документ за български произход.В момента в ДАБЧ работят 25 души, които не успяват да се справят и с издаването на удостоверенията, и с основната си функция - работа с организациите на българите зад граница, която се превърна във вторична, счита Владимиров. Според него няма и достатъчно ясни критерии за доказване на български произход и това допълнително затруднява работата и създава рискове. Бившият шеф на агенцията Петър Харалампиев бе арестуван след разследване на корупционна схема около издаването на удостоверенията. Тази дейност е вменена на ДАБЧ със законови промени през 2010 г.Глоба.\"Монитор\":До 12 бона глоба за музика след 23 ч.До 12 хиляди лева ще максималната санкция за силен шум след 23 часа. Това решиха депутатите с приетите на второ четене промени в Закона за защита от шума в околната среда. Законопроектът е внесен от Министерския съвет и бе приет на първо гласуване на 12 юли 2018 г.Текстовете забраняват озвучаване на открити площи и зони в територии, предназначени за жилищно строителство, рекреационни зони и територии и зони със смесено предназначение за времето от 14 до 16 часа и от 23 до 8 часа. За същия период се забранява излъчването и на шум при строителство. Изключение ще правят религиозните храмове, железопътните гари, автогарите, аерогарите, морските гари и използването на системите за оповестяване на населението при бедствия.", "date": "2019.06.20", "title": "Шефът на НЕК Петър Илиев подаде оставка; 10 000 преписки за български произход се бавят"}
{"url": "https://news.bg/world/zhegata-v-indiya-ubi-poveche-ot-180-dushi.html", "text": "Смъртоносната топлинна вълна в Индия уби най-малко 184 души тази година, съобщиха световните информационни агенции.Те са загинали в източната част на Бихар.Само от събота насам 78 души са загинали.Властите предупредиха, че жегите влияят върху повече щати, отколкото в предишни години.Това е най-лошата топлинна вълна от години.Болниците са пълни с пациенти. Хиляди бягат от домовете си в търсене на по-хладни места.Държавните служители наложиха ограничения, подобни на полицейския час, по време на екстремната жега.Всички строителни работи и дейности на открито са забранени между 11:00 и 16:00 часа.Най-бедните слоеве на населението обаче очаквано поемат тежестта.Работниците във фермите, строителните площадки или в солниците са били най-силно засегнати от топлинната вълна, твърдят активисти, занимаващи се с трудовите права.В последните седмици по Целзий по време на гореща вълна", "date": "2019.06.20", "title": "Жегата в Индия уби повече от 180 души "}
{"url": "https://news.bg/weather/goreshto-s-prevalyavaniya-v-iztochna-balgariya.html", "text": "Днес ще бъде предимно слънчево. Това съобщиха от НИМХ на БАН.Максималните температури ще се повишават и ще бъдат между 29 и 34 градуса.Краткотрайни превалявания от дъжд се очакват на места в Източна България.На планинските райони ще бъде облачно.Атмосферното налягане ще бъде близко до средното за месеца. През следващите дни не се очакват значителни промени. ", "date": "2019.06.20", "title": "Горещо, с превалявания в Източна България "}
{"url": "https://news.bg/world/daesh-ubi-12-voenni-pri-ataka-v-nigeriya.html", "text": "Групировката \"Ислямска държава\" съобщи в сряда, че филиалът ѝ в Западна Африка е извършил нападение над нигерийска военна база в североизточната част на щата Борно и че нейните бойци са убили най-малко 12 военни, предаде \"Ройтерс\".Сражението в понеделник е продължило около три часа.Местен жител каза, че е видял телата на шестима нигерийски войници.При подобна атака на база и самоубийствени атентати миналата седмица Атаките повдигат въпроси относно правителствените твърдения, че почти са разгромени бунтовниците.Бунтовниците в Североизточна Нигерия убиха повече от 30 000 души и са изселили около 2 милиона души от 2009 г. насам.По време на встъпителната реч по-рано този месец президентът Мухамаду Бухари заяви, че правителството ще предостави помощи на силите за сигурност.", "date": "2019.06.20", "title": "ДАЕШ уби 12 военни при атака в Нигерия "}
{"url": "https://news.bg/world/erdogan-se-zakani-na-ubiytsite-na-kashogi.html", "text": "Отговорните за убийството на саудитския журналист Джамал Хашоги ще платят цената и ще бъдат държани отговорни.Това заяви турският президент Рецжеп Ердоган в сряда, цитиран от \"Ройтерс\".Той направи изявлението след доклада на ООН по случая.Според Ердоган, Турция също е жертва в този процес.Престолонаследникът на Саудитска Арабия Мохамед бин Салман трябва да бъде разследван във връзка с убийството на дисидента журналист Джамал Кашоги, защото има \"надеждни доказателства\", че той и други високопоставени саудитски властници са отговорни за убийството. В безпощаден анализ в размер на 100 страници на случилото се с Кашоги миналия октомври, Агнес Каламар, специален докладчик на ООН, изтъква, че смъртта на журналиста е \"международно престъпление\".Министърът на външните работи на Саудитска Арабия Адел ал Джубейр отхвърли доклада на следователя като \"нищо ново\"., след като влезе в саудитското консулство в Истанбул на 2 октомври миналата година. Един от най-важните журналистически гласове в района на Близкия изток, той смяташе, че журналистиката във, около и за региона е от жизненоважно значение, изтъква специалният докладчик.", "date": "2019.06.20", "title": "Ердоган се закани на убийците на Кашоги "}
{"url": "https://news.bg/regions/proliven-dazhd-zalya-dupnitsa.html", "text": "Проливен дъжд заля вчера вечерта Дупница. Това са съобщили живеещи в кварталите \"Развесена върба\", \"Горна махала\" и \"Бешика\", предаде БНР.Няма пострадали, каза зам.-кметът на общината Крум Милев. Няма и сериозни инциденти, посочи шефът на регионалната служба \"Пожарна безопасност и защита на населението\" комисар Светлин Геориев.Валежът е продължил повече от час.Има наводнени къщи в Горна махала и кв. \"Бешика\".От бурята са паднали и две дървета - на паркинга при Учителския институт и в близкото село Пиперево.", "date": "2019.06.20", "title": "Проливен дъжд заля Дупница"}
{"url": "https://news.bg/world/britanskite-konservatorite-glasuvat-za-lider.html", "text": "Британските консерваторите днес отново гласуват за лидер на партията, предаде AFP. Припомняме, че бившият външен министър Борис Джонсън е фаворит, след като печели и третото гласуване. . Доминик Рааб отпадна от надпреварата още при втория вот.Джереми Хънт, Майкъл Гоув, Рори Стюарт и Саджид Джавид остават да се борят за победа.Последното гласуване е планирано за днес, докато останат само двама кандидати.Делегатите ще гласуват веднъж между 11 и 12 часа. Ако не бъде избран кандидат, то ще бъде проведено още едно гласуване между 13:30 и 17:30 часа.След това членовете на Консервативната партия ще изберат новия си лидер.Новият премиер трябва да встъпи в длъжност до края на юли.Припомняме, че британският премиер и лидер на торите Тереза Мей . Тя ще остане премиер до избора на нов лидер.Великобритания трябва да напусне блока на 31 октомври. Условията по излизането на страната от ЕС ще бъдат основен въпрос в битката за поста председател на Консервативната партия.", "date": "2019.06.20", "title": "Британските консерваторите гласуват за лидер "}
{"url": "https://news.bg/int-politics/iran-svalya-dron-v-tyahno-vazdushno-prostranstvo-sasht-potvarzhdava-no-v-mezhdunarodno.html", "text": "Иранската революционна гвардия съобщи, че е свалила американски дрон на фона на засиленото напрежение между Техеран и Вашингтон, съобщава АП.Информацията за сваления RQ-4 Global Hawk е след като американските военни преди това твърдяха, че Иран е изстрелял ракета срещу друг безпилотен самолет миналата седмица, който е отговарял на нападение над двата петролни танкера край Оманския залив.Отделно Белият дом заяви, че е запознат със съобщения за ракетни удари по Саудитска Арабия на фона на кампания, насочена срещу кралството от съюзниците на Иран, йеменските бунтовници хути.Иранскара Революционна гвардия предупреди за всяка агресия срещу Техеран, а свалянето на един американски дрон носи \"ясно послание\" към врага на Иран, САЩ. \"Свалянето на американския дрон бе ясно послание към Америка ... нашите граници са червена линия и ние ще реагираме сериозно срещу всяка агресия ... Иран не търси война с която и да е страна, но ние сме напълно готови да защитаваме Иран\", коментира главнокомандващият на гвардейците Хосейн Салами.Иранската революционна гвардия, която отговаря само пред Върховния лидер аятолах Али Хаменей, заяви, че е свалила дрона в четвъртък сутринта, когато е навлязъл в иранското въздушно пространство близо до област Кухмобарак в провинция Хормозган. Областта е на около 1200 километра югоизточно от Техеран и близо до Ормузкия пролив.Капитан Бил Урбан, говорител на американското централно командване, отказа да коментира, когато е попитан дали е свален американски безпилотен самолет. \"Няма дрон над иранска територия\", коментира той пред АП. Малко по-късно, САЩ потвърдиха, че иранска ракета \"земя-въздух\" е свалила техен дрон, но докато е в международното въздушно пространство над Ормузкия пролив.Американски представител коментира пред \"Ройтерс\", че сваленият дрон е MQ-4C Triton.Междувременно говорителят на Белия дом Сара Сандърс заяви, че Тръмп е бил \"информиран за ракетния удар в Кралство Саудитска Арабия и ние наблюдаваме внимателно ситуацията и продължаваме да се консултираме с нашите партньори и съюзници\".Сателитният информационен канал Ал-Масира заяви, че бунтовниците са ударили с крилата ракета електроцентрала в Джизан, близо до границата на кралството с Йемен.", "date": "2019.06.20", "title": "Иран сваля дрон в тяхно въздушно пространство, САЩ потвърждава, но в международно"}
{"url": "https://news.bg/regions/pitbuli-napadnaha-8-godishno-dete-v-sofiya.html", "text": "Питбули нахапаха дете в столичния квартал \"Манастирски ливади\", съобщава bTV.Инцидентът е станал вчера по обяд. 8-годишното момиченце било на разходка с майка си зад блока, където карало колело.Изведнъж майката на пострадалото дете видяла как два питбула гонят дъщеря й. Кучетата били вързани на една каишка и нямали намордници, а собственикът им не успял да ги хване. Той твърди, че животните просто искали да си поиграят с детето.Наложило се на помощ да се притекат и други хора от блока, за да спасят момиченцето.Майката съобщи, че е извадила медицинско удостоверение и смята да си търси правата. Възнамерява да подаде и жалба. Тя е категорична, че не трябва кучетата, които се отглеждат в домашни условия, да се разхождат без намордници и каишки покрай блоковете.Предстои детето да бъде ваксинирано против тетанус. В социалните мрежи майката призова собственикът да се свърже с нея, за да разбере дали кучето е ваксинирано против бяс. В случай че това не е направено, на ухапаното дете ще трябва да се постави и инжекция против бяс.Припомняме, това е поредният инцидент с нападение на кучета над човек за последните седмици.На 7 юни стана ясно, че .Седмица по-късно  в Монтанско.", "date": "2019.06.20", "title": "Питбули нападнаха 8-годишно дете в София"}
{"url": "https://news.bg/politics/kanev-gerb-se-vazhishtavat-ot-dps-i-uzakonyavat-politicheskata-koruptsiya.html", "text": "С ГЕРБ сме в една и съща политическа партия в европарламента, но имаме различни възгледи за България и бъдещето на Европа. С всеки представител на СДС имаме доста повече общо отколкото с представителите на ГЕРБ, коментира пред БТВ зам-председателят на \"Демократична България\" Радан Кънев.Той обясни и какво означава да са на диаметрално различна позиция - намаляването на субсидиите на 1 лев и то по този начин е скандален популизъм.Хората в България са загрижени за демокрацията. Директно се узаконяват политическия рекет върху бизнеса и политическата корупция, както и влиянието на едрия бизнес в политиката, добави Кънев.Това ще върне страната ни към най-мрачните времена на връзка между политиката и бизнеса.Американски модел на финасиран в Европа не съществува, той е само там има своите сериозни недъзи и критики. Да се говори за американски модел тук е глупост, допълни той.\"Говоренето за американския модел в Европа означава две неща - дълбока политическа неграмотност или желание да се узакони политическата корупция\".Тук, сега става въпрос за коалиция между ДПС и ГЕРБ, а идват местни избори и официализиране на корупцията и коалицията. Основният двигател на тази промяна - ДПС отдавна е известна с обръчите от фирми. ГЕРБ се възхищава от ДПС в местните райони, обясни Кънев.Върви процес на затваряне на кейовете на Варна-изток, обсъжда се да се премести държавното пристанище на кейовете на Варна-запад. Вместо това дейността на държавното пристанище се пренася в частно пристанище на Доган.Финансовия министър трябва да търси по съдебен ред правата срещу Доган, ако става въпрос за пристанище от държавна значимост, коментира зам-председателят на \"Демократична България\" Радан Кънев.По думите му, Ахмед Доган като собственик на \"ТЕЦ-Врна - може да финансира определена партия. \"Ако Доган финансира ГЕРБ - ще получи по-лесно градоустройствени решения, съгласувания и разрешителни за новото си частно пристанище. Той вече получава много лесно всички тези съгласувания, той вече получава мълчаливото съгласие на местната власт. Моят извод е, че може вече бизнесменът Ахмед Доган да финансира партия ГЕРБ\".", "date": "2019.06.20", "title": "Кънев: ГЕРБ се възхищават от ДПС и узаконяват политическата корупция"}
{"url": "https://news.bg/economics/papazov-tets-varna-e-kupen-za-48-mln-evro-dogan-pridobiva-70-za-1-4-mln-lv.html", "text": "Радан Кънев би трябвало да е за частната собственост, а говори за одържавяване на вече придобита частна собственост - това е много странно. Това заяви пред БТВ Данаил Папазов, изпълнителен директор на ТЕЦ-Варна, бивш транспортен министър в правителството на Пламен Орешарски и бивш изпълнителен директор на \"Пристанище Варна\".Относно придобиването на ТЕЦ-Варна от Ахмед Доган, Папазов коментира, че всяко дружество струва колкото се разберат купувача и продавача и всичко е платено по банков път. Има и чуждестранен одит, платени са данъци от сина ми и дъщеря ми, добави той.Те са придобили дружеството за 48 млн. евро и банков заем от 28 млн. евро а Доган е закупил своята част (70%) за 1 400 00 лева, но това дружество има кредити и задължения, обясни бившият транспортен министър.Кредитите не са покрити и продължават да се покриват от дейността на дружеството. Всеки, който е теглил кредити знае, че се връщат с много пот и усилия. Всяко нещо, което се продава трябва да е на атрактивна цена и за двете страни.Вчера, антикорупционният фонд излезе с информация че тецът е опасен и не гарантира студения резерв и работи с една мощност - Това са пълни глупости, има три работещи блока, коментира Папазов.От студеният резерв не се печелят така пари както се обяснява на зрителите, има ежедневна поддръжка на съоръжения, работят 250 човека, има фирма за охрана, има пожарна и това са разходи, обясни той.\"Преговарях с доста хора, които имаха интерес за решаването на въпросите на ТЕЦ \"Варна\". Година след това стигнахме до Ахмед Доган. Той беше единственият човек, който не искаше да участват нито офшорки, нито други съмнителни компании. Той застана с името си\", коментира Данаил Папазов.", "date": "2019.06.20", "title": "Папазов: ТЕЦ-Варна е купен за 48 млн. евро, Доган придобива 70% за 1,4 млн. лв"}
{"url": "https://news.bg/int-politics/tramp-obyavi-che-shte-se-sreshtne-s-putin-i-si-na-sreshtata-na-varha-na-g-20.html", "text": "Президентът на САЩ Доналд Тръмп заяви, че ще се срещне с руския президент Владимир Путин на срещата на високо равнище на Г-20 в Япония през следващата седмица, съобщава \"Ройтерс\". В интервю за \"Фокс нюз\" Тръмп обяви, че ще проведе срещи и с китайския президент Си Дзинпин. \"Искам да се разбирам с Русия и мисля, че ще го направим. Искам да се разбера с Китай и мисля, че ще го направим. Всъщност и двамата ще ги срещна следващата седмица в Япония на Г-20\", обясни Тръмп.Тръмп отбелязва също, че ловът на вещици е допринесла за влошаването на отношенията между САЩ и Русия, като се позовава на разследването на предполагаемата намеса на Москва в американските избори, проведена от специалния прокурор Робърт Мълър.\"Ще имаме добри отношения с Русия и ще имаме добри отношения с Китай. Това е много важно\", допълва Тръмп.", "date": "2019.06.20", "title": "Тръмп обяви, че ще се срещне с Путин и Си на срещата на върха на Г-20"}
{"url": "https://news.bg/education/valchev-nyama-da-ima-oshteteni-sedmoklasnitsi-zaradi-spornata-zadacha.html", "text": "\"В матурата по български език за седмокласниците имаше формално неуместен текст, но нямаше грешка. Нито един ученик няма да бъде ощетен.\" Така коментира министърът на образованието Красимир Вълчев казуса със , за който вчера признаха от МОН.Пред bTV образователният министър обясни, че се е допуснало да има неподходяща задача заради малкия брой на експертите, които предварително гледат изпитните материали. Не сме застраховани от такива случаи, посочи той, но допълни, че се работи за подобряване на организацията и тази година материалите са били прегледани от един експерт повече.Той посочи, че въпреки че проверката на материалите се извършва от най-добрите специалисти езиковеди от БАН и Софийския университет, са възможни подобни недомислици.Вълчев увери, че условието на задачата не е целяло да подведе учениците, но дори тези, които са отбелязали словосъчетанието \"лесно допустим\" като грешка, ще получат точка и няма да бъдат ощетени.Запитан как оценява резултатите от матурите на дванадесетокласниците, министърът заяви, че не си е правел илюзии, че ще има подобрение. Забелязвала се същата тревожна тенденция - учениците могат да четат текстовете, но трудно ги осмислят.Вълчев бе категоричен, че не може да се говори за историческо дъно по отношение на резултатите. Разликите са в рамките на статистическите отклонения, обясни той.По отношение на матурата по английски език той се съгласи, че тази година тя е била по-трудна. Според него средната оценка 4,50-5 е по-достоверна от резултатите от предходните години, когато 60-70% са били отлични, а това не било нормално според Вълчев.Министърът обясни, че н, както настояваха зрелостниците, защото експертите са преценили, че няма грешки.Относно резултатите след 4. клас той подчерта, че според международните проучвания българчетата отбелязват много добри резултати по четивна грамотност, но остават на много задни позиция по функционална грамотност.По въпроса с висшето образование Вълчев обясни, че се работи за свиване на приема. Той изтъкна, че за 4 години държавното финансиране на приема за \"магистър\" след \"бакалавър\" е било намалено от 58 000 на 43 000 души, като се прави преструктуриране към професионалните направления, където се очаква недостиг.Той призна, че броят на студентите също намалява, което било особено осезаемо при частните университети. Там не редуцираме приема, но броят на приетите студенти пак намалява, тъй като влизат по-малки випуски, обясни просветният министър.Вълчев заяви, че ще има мораториум върху разкриването и преобразуването на нови ВУЗ-ове, в случай че се приеме предложеният Закон за изменение и допълнение на Закона за държавното образование. Това обаче щяло да бъде временна мярка до приемането на Национална карта.Ако търсенето на висше образование е рационално, ще видим че професиите, които изискват инженерно-техническо образование, ще бъдат с най-голям ръст на доходите, тъй като там ще има най-голям недостиг на пазара на труда, прогнозира министърът. Той призна, че се очаква повсеместен недостиг на специалисти във всички сектори, като най-голям ще бъде този на педагогически и аграрни експерти, както и тези с инженерно-техническо образование.Вълчев бе категоричен, че университетите ще останат автономни по отношение на академичното, финансовото и административното управление, но ще си \"партнират\" с МОН в стратегическото управление. Целта била да се стимулират да инвестират в научно-изследователска дейност и да участват в европейски университетски мрежи. Висшите училища, които се включат в тях, ще бъдат конкурентни на европейските университети, убеден е Вълчев.", "date": "2019.06.20", "title": "Вълчев: Няма да има ощетени седмокласници заради спорната задача"}
{"url": "https://news.bg/politics/deputatite-se-karat-za-smartta-na-mimi.html", "text": "БСП иска изслушване на директорите на НЗОК и \"Медицински надзор\" заради смъртта на детето в ИСУЛ.Малката Мими е родена със Синдром на Даун, а през 2017 г. се разболява от левкемия. Лекарите успяват да постигнат ремисия, но преди няколко месеца зловещото заболяване се завръща. През април момиченцето е прието в ИСУЛ. Въпреки усилията на лекарите, състоянието на Мими постоянно се влошава, като вчера се наложи детето да бъде поставено на командно дишане заради усложнения със сърцето и белите й дробове.Междувременно стана ясно, че родителите й са получили фактура за близо 14 000 лева заради два медикамента Винкристин и Онкаспар, които са използвани за лечението на дъщеричката им, но не са в списъка с лекарствени продукти, които НЗОК заплаща по реда на Наредба №10.Майката на Мими е подала документи още в края на април лекарствата да бъдат поети от касата, но до снощи решение по казуса нямаше. Именно това ядоса червените.За съжаление се случват смърти в България, каза Даниела Дариткова. Има нелечими болести, подчерта тя. Шефката на ПГ на ГЕРБ се ядоса, че темата се използва политически. И лекарите съпреживявали трагедията. В ИСУЛ работят лекари на световно ниво, заяви още доктор Дариткова. Самата тя е инициирала изслушване в здравна комисия.", "date": "2019.06.20", "title": "Депутатите се карат за смъртта на Мими"}
{"url": "https://news.bg/crime/gdbop-pogna-lihvari-v-berkovitsa.html", "text": "Специализираната прокуратура и ГДБОП започнаха разследване на организирана престъпна група за лихварство в Берковица.В момента в кв. \"Раковица\" в града, както и във видинското село Арчар се извършват претърсвания и изземвания в жилища и автомобили, лични обиски и разпити на свидетели.От БНР съобщиха, че са задържани петима души от ромския квартал в Берковица.По данни на главния секретар на МВР старши комисар Ивайло Иванов те са криминално проявени и са роднини.\"Даваш един лев и прибираш коли, апартаменти, злато и какво ли още не. Това е стандартна ситуация в такива бедни махали. Ако им видите къщите, много хора биха им завидели на стандарта. Друг е въпросът, че най-вероятно ще се окаже, че са построени незаконно\". Така коментира схемата главният прокурор Иван Гешев, който беше на мястото.", "date": "2019.06.20", "title": "ГДБОП погна лихвари в Берковица"}
{"url": "https://news.bg/regions/politsay-zagina-pri-katastrofa-s-motor-v-pernik.html", "text": "Полицай загина при катастрофа с мотор в Перник, съобщава БНР.Пътният инцидент е станал късно снощи в квартал \"Мошино\". Заедно със служителя на реда е пътувала и жена, която е пострадала тежко. Съм момента тя е настанена в болница. Все още няма официална информация за катастрофата. Очевидци твърдят, че в нея е участвал и автомобил.", "date": "2019.06.20", "title": "Полицай загина при катастрофа с мотор в Перник"}
{"url": "https://news.bg/world/shpionski-sateliti-razkrivat-dramatichno-topene-na-himalayski-lednitsi.html", "text": "Изображения от шпионски сателити от Студената война разкриха драматична загуба на лед в хималайските ледници, съобщава БиБиСи.Учените сравниха снимки, направени от американска разузнавателна програма с последните наблюдения на космически кораби и установяват, че топенето в региона се е удвоило през последните 40 години.Проучването показва, че от 2000 г. насам височините на ледниците намалява средно с 0,5 м годишно. Изследователите коментират, че изменението на климата е основната причина.\"От това проучване ние наистина виждаме най-ясната картина за това как са се променили хималайските ледници\", обяснява Джошуа Маурер от Земната обсерватория на Колумбийския университет \"Ламонт-Дохърти\" в Ню Йорк. Изследването е .През 70-те и 80-те години американската шпионска програма (с кодовото име Hexagon), пуска в орбита 20 спътника, за да заснеме тайно Земята. Скритите изображения са заснети на ролки филми, които след това са спуснати от спътниците в атмосферата.Материалите са разсекретени през 2011 г. и е дигитализирани от Американското геоложко проучване за научни изследвания. Сред шпионските снимки са и Хималаите - област, за която историческите данни са оскъдни.Сравнявайки тези снимки с по-нови сателитни данни от НАСА и японската космическа агенция (Jaxa), изследователите успяват да проследят, как се е променил регионът. Екипът на Колумбийския университет разглежда 650 ледника в Хималаите, обхващащи 2000 км.Групата установи, че между 1975 г. и 2000 г. всяка година се губи средно 4 млрд. тона лед. Но между 2000 и 2016 г. ледниците се топиха приблизително два пъти по-бързо - като средно годишно губят около 8 милиарда тона лед.\"За да усетите мащаба, 8 милиарда тона лед са достатъчни, за да запълните 3,2 милиона олимпийски плувни басейна годишно\", обяснява Маурер.Загубата на лед не е еднаква, \"ледниците губят по-голямата част от леда си в по-ниските части на ледника и там е концентрирано по-голямото изтъняване. Някои от тези зони се изтъняват с цели 5 метра на година.\"Сред научната общност има дебати за причината, смята се, че промените във валежите в региона и саждите, натрупани от промишлени замърсители, са ускорили разтопяването.Въпреки това екипът на обяснява, че докато тези фактори допринасят, но повишаването на температурата в Хималаите е основната причина.\"Фактът, че виждаме подобен пространствен модел на загуба на лед в толкова много ледници в такъв голям и климатично сложен регион, предполага, че трябва да има някакъв вид общо действие, което да засегне всички ледници по подобен начин.\"Учените твърдят, че продължаващите загуби ще имат огромно влияние.В краткосрочен план, огромното увеличение на топящите се води може да причини наводнения.В по-дългосрочен план, милиони хора в региона, които зависят от ледените топящи се води по време на суша, могат да изпитат сериозни и реални трудности.Коментирайки изследването, д-р Хамиш Причард от Британското антарктическо проучване обяснява: \"Новото тук е, че можем да видим как топенето на ледниците в целия хималайски обхват се е увеличило поради изменението на климата. За едно поколение топенето се е удвоила и тези ледници се свиват бързо.\"\"Защо това е важно? Защото, когато ледът изчезне, някои от най-важните реки в Азия ще загубят водните си източници, които ги поддържат през лятото по време на сушата, точно когато водата е най-ценна\".\"Без планинските глетчери сушите ще бъдат по-лоши за милиони хора, които имат нужда от вода и живеят надолу по течението.\"", "date": "2019.06.20", "title": "Шпионски сателити разкриват драматично топене на хималайски ледници"}
{"url": "https://news.bg/politics/mareshki-izpolzval-nay-usardno-ezika-na-omrazata-predi-izborite.html", "text": "Езикът на омразата е присъствал при всички партии в предизборната кампания. Това съобщи пред БНР изпълнителният директор на Института за социална интеграция Стоянка Балова.Мониторингът обаче го отчита като непечеливш в кампанията.Безспорен призьор в нашето изследване за използване на език на омразата е Веселин Марешки, посочи Балова. Тя изтъкна, че \"Воля\" нямат представител в европарламента, въпреки че Марешки е бил един от най-активните кандидати, обикалял е всички телевизионни формати и е нямал абсолютно никаква \"цедка\" в политическото си говорене.Според наблюденията на Балова на водещи позиции по език на омразата се нареждат и водачът на евролистата на \"Атака\" Георги Димов, Радан Кънев, Ангел Джамбазки, Елена Йончева, както и самият Бойко Борисов.Тя посочи, че подобно говорене остава безнаказано, ако дадена институция не бъде специално подтикната.През последните години сме свидетели на неспособност от страна на политическите елити да управляват общественото мнение чрез умелото боравене с политически послания, коментира Балова. Тя обясни, че по време на кампанията освен чистата форма на език на омразата се е наблюдавало и използването на агресивна лексика към опонентите и индиректна обида. Това важало за всяка политическа формация без значение от политическата ориентация.Националистическите формации, като ВМРО и \"Воля\", по-скоро търсеха политически дивиденти, докато другите се проявяваха в определени моменти, когато ситуацията беше в безпомощно състояние, за да надделеят над политическия противник, заяви Балова.", "date": "2019.06.20", "title": "Марешки използвал най-усърдно езика на омразата преди изборите"}
{"url": "https://news.bg/economics/s-40-rast-na-iznosa-kam-sarbiya-se-hvali-karanikolov.html", "text": "Подобряването на търговско-икономическите отношения между България и Сърбия обсъдиха министърът на икономиката Емил Караниколов и министърът, отговарящ за иновациите и технологичното развитие на Сърбия, Ненад Попович.Двамата се договориха за задълбочаване на сътрудничеството в сферата на иновациите, на информационните и комуникационни технологии и технологичните паркове.По време на срещата Караниколов подчерта, че Сърбия е един от водещите търговски партньори на страната ни. Той посочи, че за първото тримесечие на 2019 г. стокообменът между двете държави възлиза на 286 млн. евро, което е с 10.4% повече спрямо същия период на 2018 г.По думи на Караниколов износът на България към Сърбия само за първото тримесечие на настоящата година е нараснал с 39.6%. и достига 152.4 млн. евро. Това според министъра доказвало добрите ни търговски взаимоотношения.Караниколов и министър Попович се договориха следващото заседание на Смесената българо-сръбска междуправителствена комисия за икономическо сътрудничество да се проведе през ноември в София.От своя страна министър Попович посочи, че България е отличен партньор и сръбската страна иска да подобри сътрудничеството, най-вече в сферата на новите технологии и иновациите.", "date": "2019.06.20", "title": "С 40% ръст на износа към Сърбия се хвали Караниколов"}
{"url": "https://news.bg/int-politics/v-sasht-razsledvat-doyche-bank-za-eventualni-propuski-v-izpirane-na-pari.html", "text": "Федералните власти в САЩ разследват дали Дойче Банк спазва законите, предназначени да спрат прането на пари и други престъпления, съобщава \"Ню Йорк Таймс\", цитирани от \"Ройтерс\".Акциите в най-голямата германска банка бяха с 0,5% по-ниски в четвъртък след статията на \"Ню Йорк Таймс\", в която се съобщава, че седем души са запознати с проучването.Говорител на \"Дойче Банк\" отказва да коментира информация на \"Таймс\", но заявява: \"Ние оставаме ангажирани в сътрудничеството си с оторизирани разследвания.\"Разследването включва преглед на обработката на така наречените подозрителни дейности от германската банка, че нейни служители са подготвени за евентуални проблемни сделки, включително свързани със зета на Доналд Тръмп и негов старши съветник Джаред Къшнър.\"Ройтерс\" не успява самостоятелно да потвърди статията на \"Ню Йорк Таймс\", според който разследването на Дойче Банк е един от елементите на няколко отделни, но припокриващи се правителствени проверки за това, как незаконни фондове преминават през финансовата система на САЩ и няколко други банки.По-рано този месец група демократи от Сената на САЩ призоваха Федералния резерв да .", "date": "2019.06.20", "title": "В САЩ разследват Дойче Банк за евентуални пропуски в изпиране на пари"}
{"url": "https://news.bg/crime/davat-na-sad-falshifikatorite-na-evro-i-dolari-ot-slanchev-bryag.html", "text": "Специализираната прокуратура предаде на съд четиримата производители на фалшиви евро и долари в хотел \"Кантилена 2\" в Слънчев бряг.Срещу тях е повдигнато обвинение за участие в организирана престъпна група за производство на неистински доларови и еврови банкноти и разпространяването им в страната.Припомняме, те бяха при специализирана операция в курортния комплекс. В подземния гараж на хотел \"Кантилена 2\" беше открита оборудвана печатница. На мястото бяха задържани ръководителят на групата Иван Тодоров и собственикът на хотела Александър Крихтин, докато произвеждали фалшивите банкноти.Бяха иззети 23 009 листа с отпечатани и изображения на неистински банкноти с номинал 50, 100 и 500 евро и 50 щатски долара.Тодоров е предаден на съд за ръководенето на групата от създаването й през януари 2018 г. до неутрализирането й 20 октомври същата година. Той лично е контролирал производството и разпространението на фалшификатите - при 4 сделки продал на служител под прикритие общо 301 неистински банкноти от по 100 евро и 297 банкноти от по 50 долара. В дома му в Пловдив бяха открити 23 009 броя готови фалшиви банкноти в евро и долари на обща стойност 2 170 000 евро и над 100 000 щатски долара.От своя страна хотелиерът Крихтин предоставил помещение за нелегалната печатница и бил пряко ангажиран в производството на фалшивите банкноти.Иван Тодоров и Александър Крихтин са с мерки за неотклонение \"Задържане под стража\". Разпоредено е превеждането им в Софийския затвор. Другите двама предадени на съд са с определени парични гаранции от по 5 000 лева.Предстои Специализираният наказателен съд да насрочи заседание по делото.", "date": "2019.06.20", "title": "Дават на съд фалшификаторите на евро и долари от Слънчев бряг"}
{"url": "https://news.bg/int-politics/svobodata-na-mediite-na-balkanite-e-zastrashena.html", "text": "Над една трета от всички нарушения на свободата на медиите, съобщени в Европа през 2018-2019 г., са се случили в Югоизточна Европа, като правителствата стоят зад половината от тях, обявиха наблюдатели на свободата на медиите, цитирани от \"Ройтерс\".Журналисти от Албания, Турция, Босна, Македония и Сърбия разказаха за натиска върху тяхната работа на двудневна конференция, като всички те се оплакват от враждебната среда за медиите, създадена от техните държави.\"Свободата на медиите се влошава в цяла Европа ... но положението на Балканите е по-лошо, отколкото на всяко друго място\", подчерта Рикардо Гутиерес, който е генерален секретар на Европейската федерация на журналистите.\"В близо 50% от случаите, които докладвахме от този регион, държавата е източник на заплаха, източник на нарушението\", изтъкна Гутиерес на конференцията, организирана в Сараево от Организацията за сигурност и сътрудничество в Европа (ОССЕ).Той също така каза, че делът на физическите нападения срещу журналисти е по-висок на Балканите в сравнение с други места в Европа, като една трета от 79 нарушения в Европа са на Балканите.\"Журналистите в този регион се сблъскват с различни видове разкази от политици, премиери, президенти, министри и полицаи, а този специфичен разказ подхранва насилието срещу журналисти\", коментира още Гутиерес.Той хвърли част от вината върху съдебната система в различните страни за това, че не разглежда казуси, повдигнати от журналисти, много от които се опитват да информират за корупция, достатъчно бързо или дори изобщо.Тарик Ахмад, посланик на Великобритания за свободата на религията, който е член на горната камара на британския парламент, заяви, че защитата на журналистите била приоритет и че Великобритания е обещала 10 млн. паунда в подкрепа на независимите медии в страните от Западните Балкани.Стефица Галич, главен редактор на босненския независим интернет портал tacno.net, заяви, че е била физически нападана няколко пъти, но е загубила всички съдебни дела, които е завела срещу нападателите.\"Независимо от това колко се боря, аз губя битките\", изтъкна тя пред конференцията, допълвайки: \"Ще продължа да работя, не се боя от никого.\"Балканските страни, споменати от журналистите, редовно твърдят, че работят за защита на медиите, като спазват закона.", "date": "2019.06.20", "title": "Свободата на медиите на Балканите е застрашена"}
{"url": "https://news.bg/int-politics/yaponiya-otchete-narushenie-na-ruski-bombardirovachi-vav-vazdushnoto-si-prostranstvo.html", "text": "Руски турбовитлови стратегически бомбардировачи Ту-95 два пъти нарушават въздушното пространство на Япония в южната префектура Окинава и остров Хачиджо във Филипинско море, съобщава чпонското министерство на отбраната, цитирано от японската телевиция NHK и ТАСС. Според тези данни, изтребители на японските ВВС са вдигнати, за да прихванат бомбардировачите. Няма опасна ситуация, допълват от министерството.Двата руски бомбардировача Ту-95 първо влизат в японското въздушно пространство близо до остров Минами-Дайто в най-южната префектура Окинава за 2 минути 46 секунди. След това, един от тях отново е нарушил въздушното пространство на страната край остров Хачидзу за 1 минута 56 секунди и се връща в международното въздушно пространство, след като получава предупреждения по радиото, обясняват от Министерството на отбраната.Предишен подобен инцидент е отчетен през септември 2015 г. близо до полуостров Немуро на най-северния японски остров Хокайдо.През 2018 г., изтребители на японските ВВС коментират, че са излитали почти хиляда пъти срещу приближаващи чужди самолети към въздушното пространство на страната.Повечето от тези излитания са свързани с действията на китайските военновъздушни сили.", "date": "2019.06.20", "title": "Япония отчете нарушение на руски бомбардировачи във въздушното си пространство"}
{"url": "https://news.bg/crime/izzeha-nad-140-litra-domashen-alkohol-vav-vidinsko.html", "text": "141,5 литра алкохол без бандерол иззеха полицаи във Видинско, съобщиха от ОД на МВР-Видин.В изба на частен имот в Ново село служители на реда открили туби с общо 121 литра алкохол.При друга проверка от видинчанин, проверен в близост до кулинарна къща в областния град, били иззети 12,5 литра алкохол, бутилирана в пластмасови шишета с вместимост 0.5 литра. В складово помещение на кафе-аперитив инспекторите намерили още 8 литра безакцизен алкохол.По случаите в областната дирекция са заведени преписка.", "date": "2019.06.20", "title": "Иззеха над 140 литра домашен алкохол във Видинско"}
{"url": "https://news.bg/int-politics/pochina-prebitiyat-ukrainski-zhurnalist-vadim-komarov.html", "text": "Пребитият в Черкаси журналист Вадим Комаров почина без да дойде в съзнание, пише \"Газета.ру\".Той беше в кома от 4 май, когато бе нападнат в град Черкаси. По думите на председателя на Националния съюз на журналистите в Украйна (НСЖУ) Сергей Томиленко, Комаров е нападнат заради работата си.Според медиите, през миналата година са регистрирани 78 атаки срещу украински журналисти. По данни на вътрешното министерство на Украйна през 2018 г. са образувани 63 наказателни дела заради възпрепятстване на работата на журналистите.\"От момента на нападението над Вадим, той е в кома. Единствената версия за покушението, сега - за убийството, която обсъждат черкаските журналисти, е професионалната дейност на Комаров\", написа Томиленско във Фейсбук.По думите на Томиленко, Комаров е \"бил неудобен\" за местната политика и е разследвал резонансни случаи на корупция. Вадим Комаров е писал за \"пияния бунт\" в Черкаската поправителна колония №62, за незаконното строителство и корупцията в градския съвет. През 2016 г. над него е имало покушение - Комаров е бил прострелян.Председателят на комисията на Съвета на федерациите по информационна политика Алексей Пушков припомни, че на Украйна до момента не са разкрити делата за убийствата на журналистите Олес Бузин и Павел Шеремет.\"В Украйна отново загина журналист. Обичайна постъпка на украинската \"демокрация\", написа сенаторът в своя туитър.През април 2015 г. стана едно от най-гръмките убийства на журналисти - в Киев, в двора на собствения му дом бе застрелян известния със своята \"малоруска\" политическа позиция Олес Бузин, който пише срещу украинския национализъм. Месец преди смъртта си той предупреди за заплахи по свой адрес и за нападение. В края на юли 2016 г. при взрив в автомобил загина известният в Русия и в Украйна т. Националната полиция на Украйна спомена основната версия за неговото убийство - професионалната му дейност.По ниво на свободата на словото Украйна е на 101 място от 180 страни в света, според изследване на международната огранизация \"Репортери без граница\".Припомняме, според същата класация, .Свободата на словото е обект на натиск и в други точки на света. В Австралия полицията нахлу в телевизия, демонстрирайки сила.", "date": "2019.06.20", "title": "Почина пребитият украински журналист Вадим Комаров "}
{"url": "https://news.bg/culture/8-650-knigi-sa-izdadeni-v-balgariya-prez-2018-godina.html", "text": "През 2018 година в България са издадени 8 650 книги. Техният тираж е бил 9 007 786 броя. Издадени са и 1 192 брошури с тираж 2 253 951 броя.Това показват данни на Националния статистически институт (НСИ) за издателската дейност у нас за миналата година. Източникът на информацията е Националната библиотека \"Св.св. Кирил и Методий\", като основните показатели са в съответствие с методологическите изисквания на ЮНЕСКО.Статистиката показва, че в сравнение с  през 2018 г. броят на издадените книги и брошури намалява с 226 (2.2%), а средният тираж нараства от 666 на 1 144, или със 71.7%.С уникалния идентификационен код ISBN (Международен стандартен номер на книгата) през 2018 г. са регистрирани 8 237 книги и 1 079 брошури. Това означава, че 94.7% от всички издания имат ISBN, с което се предоставя възможност за търговско използване в страната и чужбина.В рамките на миналата година у нас са издадени следните издания по предназначение:От всички издадени книги и брошури през 2018 година заглавията на оригинален език на написване, включително и български, са 7 741, или 78.7%.Преводните заглавия са 2 101 с тираж 1.855 милиона, като от тях повече от половината са преведени от английски (53%), след което са преводите от руски - 9.8%, немски - 5.9%, и френски език - 5.3%.Относно издаваните продължаващи издания - вестници и периодика - през 2018 г. са издавани 239 вестника с годишен тираж 216 037 хил., като спрямо предходната година заглавията намаляват с 6 броя (2.4%), а тиражът се увеличава с 20 хиляди, което е ръст с 10.1%.По периодичност и тираж издаваните през 2018 г. вестници се разпределят, както следва:С най-голям относителен дял според признака \"предназначение\" са вестниците от тематична област \"Политически, философски, религиозни и културни издания\" - 52.7% (126 заглавия), като годишният им тираж е 107 817 хиляди.През 2018 г. най-голям брой вестници са издавани в област София (столица) - 109 заглавия, или 45.6% от всички издавани в страната.От всички вестници, издавани през 2018 г., 98% (234 заглавия) са на български език, а чуждоезичните са 5 - два на турски и по един на руски, английски и немски език.През 2018 г. са издадени 530 списания и 77 бюлетина, като в сравнение с 2017 г. списанията се увеличават с 3.9%, а бюлетините намаляват със 17.2%.През 2018 г. на чужди езици са издавани 96 списания и бюлетини с годишен тираж 208 хил., като най-многобройни са на английски език - 89 заглавия с тираж 175 хил., следвани от изданията на румънски език - две заглавия с тираж 0.4 хил., по едно заглавие на немски, турски, испански, есперанто и едно на два и повече езика (с общ тираж 32 хиляди).Според периодичността си списанията и техният тираж се разпределят, както следва:През 2018 г. са издадени и 98 периодични сборника с тираж 18 хил., като в сравнение с предходната година броят им намалява с 16 заглавия, а тиражът - с 13.1%.", "date": "2019.06.20", "title": "8 650 книги са издадени в България през 2018 година"}
{"url": "https://news.bg/crime/prashtat-v-zatvora-pedofil-igral-na-chicho-doktor-s-tri-detsa.html", "text": "Подсъдим за блудствени действия с три деца получи ефективна присъда, съобщават от прокуратурата.Окръжният съд в Търговище постанови при условията на съкратено съдебно следствие 3 години и 4 месеца затвор за 40-годишният Дилян Д.Мъжът, който според експертизата страдал от разстройство на сексуалното влечение - педофилия, извършил блудствените действия по време на лятната ваканция през миналата година. Жертви на престъпните му действия станали момчета на 6 и 8 години и 9-годишно момиченце, които живеели в една къща с насилника и в отсъствието на родителите им.40-годишният педофил бил разкрит случайно. Приятел на бащата на едно от пострадалите деца видял, че 6-годишното момче влиза в къщата заедно с насилника, като носело кафе и запалена цигара. Дилян подкупвал децата с лакомства и им разрешавал да пушат и да пият кафе. Спечелил доверието им, като им пускал детски филми, а след това започнал да им показва клипове с порнографско съдържание. Включвал се в игрите им, като предлагал да играят на \"Чичо доктор\", а блудствените действия представял като масажи.Присъдата на Търговищкия окръжен съд подлежи на обжалване пред Апелативния съд във Варна.", "date": "2019.06.20", "title": "Пращат в затвора педофил, играл на \"Чичо доктор\" с три деца"}
{"url": "https://news.bg/politics/deputatite-v-spor-za-pari-grehove-i-oshte-neshto-no-nay-veche-za-pari.html", "text": "Бюджетната комисия в парламента спори за субсидиите на партиите, но дебатът за парите мина през грехове, световни рекорди, хапчета и олигархични зависимости в бъдеще.на получен глас. И другите партии имат идеи. ДПС иска нула лева. ВМРО пък предлага 1,5 лева да е годишната субсидия за партийна дейност.Червеният депутат Румен Гечев поиска 15 минути почивка, за да не счупи парламентът световния рекорд, както се изрази \"по бързо внасяне и приемане на предложения\".\"Ние не пием хапчета за досещане, за да знаем кой какво предлага\", подчерта социалистът Румен Гечев.Оказа се, че докладът за четене бе раздаден в 14.35 часа, а заседанието започва в 14.30 часа.Депутатът от ДПС Йордан Цонев обеща да говори 15 минути, за да се запознаят с левите с всички внесени предложения.\"Къде бяхте бе, колеги, по време на референдума да обясните на хората, че партиите може да изпаднат под зависимост на олигархически кръгове?\", попита той. Искаме публично финансиране на партиите, изтъкна Цонев. Защо не казахте, че референдумът е популистки?, зададе въпроса той.За всеки избор 2 милиона лева са партийните разходи. Освен това за съществуването на партията са нужни 100 -150 хиляди лева месечно. Не става дума за заплати, подчерта депутатът. Мустафа Карадайъ не получава например заплата от субсидията. Това ще бъде много лошо за политическата система, истината е, че ще има зависимости, колкото и да е прозрачен моделът, допълни още Йордан Цонев.Всички медии целокупно го искахте това, сега за какво сте се заинтересували, обърна се към журналистите той.По думите му само ГЕРБ и БСП можели да се справят с един лев субсидия.Цонев посочи, че всички партии имали екзистенциални разходи, за да функционират нормално. На референдума хората показали, че не харесват партиите. Затова според него като се спре финансирането не се решавал, а се задълбочавал проблемът.Минимум 10 лева на глас трябва да е субсидията, според ДПС. Затова формацията предлага партиите да не останат без финансиране. В момента има забрана за финансиране от фирми и таван за дарения от физически лица.Йордан Цонев захапа левицата, че си сменила позицията за субсидията. По време на референдума приемали решението на народа, сега си променили позицията.Изобщо не ме вълнува какво прави БСП и как си сменя позицията, посочи депутатът. Не искал обаче столетницата да напада ДПС.Румен Гечев припомни, че референдумът не е минал. Имало е референдум, но няма решение по Конституция и закон, заяви червеният депутат. Затова социалистите искат неизхарчените средства от субсидиите да се върнат в бюджета.Предлагате ни нова антиевропейска и антидемократична система, обърна се Гечев към герберите. Вземате си грях на душата, недоволен е той.Йордан Цонев отново взе думата като обясни, че в студията при референдума се разказвали лъжи.В крайна сметка бюджетна комисия прие предложението на ДПС партиите да могат да се финансират от физически и юридически лица. Държавата и общините ще предоставят безвъзмездно офиси на политическите партии. Отхвърлено бе предложението на НФСБ даренията за политически партии за една календарна година да не надвишават 8 млн. лева.Пред медиите след комисията шефката на бюджетната комисия Менда Стоянова аргументира даренията и изтъкна, че до 2009 година тези дарения са били разрешени в закона. От субсидията от 1 лв. на действителен глас, подаден за съответната партия, могат да се финансират възнагражденията на административни секретари, които трябва да поддържат административната дейност на партиите, според нея. Останалата текуща дейност трябвало да е на доброволен принцип. Когато има избори и трябва да бъдат финансирани медийни услуги, рекламни материали и други подобни има възможност чрез дарения, направени от юридически лица, еднолични търговци и физически лица, тази дейност да се финансира, подчерта Менда Стоянова. Според нея е нормално да няма таван на даренията.Припомняме, че  в парламента за разговори, свързани с предстоящата промяна в размера на годишната държавна субсидия за политическите партии.От ГЕРБ обаче заявиха, че На 18 юни БСП трябваше да проведе дискусия за партийните субсидии с Обединените патриоти. Представителите на патриотите обачеПрипомняме, че след дебати в пленарна зала на 12 юни, със 117 гласа \"за\" и 90 против.Информацията за ., в предаването \"Шоуто на Слави\" по bTV.Партийната субсидия е трябвало да бъде 32 128 844 лв., но вместо това в бюджета е предвидена и реално изплатена субсидия от 38 684 384 лв. Това е с 6 519 540 лв. повече, информират от екипа шоуто.Слави Трифинов написа във \"фейсбук\" профила си, че  с предложението На 4 юни стана ясно, че министърът на финанситеза да поправи неправомерно по-високите субсидии, които са получили политическите партии.Върховна административна прокуратура, която провери , че партиите всъщност са получили не 11 на глас, а над 13 лв. и че методиката на изчисляване на субсидиите, всъщност противоречи на закона. Шоуто на Слави се позова на получена от МФ информация, но главният прокурор.Проверката на ВАП води до извода, че на петте политически партии и коалиции -  - неправилно са изплатени суми и в нарушение на разпоредбите на чл. 25, чл. 26 и чл. 27 от Закона за политическите партии /ЗПП/. От , но отхвърлиха всякакви други въпроси. \"Прозрачност без граници\" настоя при консенсус да се вземе решението за намаляване на партийната субсидия. Това стана ясно на среща с левицата в парламента. Отсъствието на държавна субсидия, според НПО-то, ще доведе до невъзможност партиите да функционират адекватно. При приемането на предложението, според организацията, липсва оценка на въздействието, както и е притеснително, че се приема без обществена дискусия. Прозрачност без граница критикува настоящата дискусия за 1,2,5 лева ли да е субсидията.Няма ли как да се тълкува изразът \"действително получени гласове\", според организацията. Размерът на държавната субсидия не трябва да е такава, че да води до бюрократизиране на партиите, според \"Прозрачност без граници\". Има опасност от затваряне на политическата система, според НПО-то. Опасност има и за малките политически формации. Обществените медии трябва да предоставят безплатно на формациите трибуна по време на изборите, според Прозрачност без граници.", "date": "2019.06.20", "title": "Депутатите в спор за пари, грехове и още нещо..., но най-вече за пари"}
{"url": "https://news.bg/int-politics/britanski-sad-pravitelstvoto-narushava-zakona-iznasyayki-orazhiya-za-sauditska-arabiya.html", "text": "Британското правителство нарушава закона, като разрешава износа на оръжия за Саудитска Арабия, които биха могли да бъде използвани в конфликта в Йемен, реши британски съд, съобщава \"Ройтерс\".Въпреки че решението на съда не означава, че Великобритания трябва незабавно да спре износа на оръжие, това означава, че ще има застой в предоставянето на следващите лицензи за износ на оръжие за Саудитска Арабия - най-богатият британски арабски съюзник.\"Апелативният съд стигна до заключението, че процесът на вземане на решения от страна на правителството е погрешен в правото в едно значително отношение\", коментира съдия Теренс Еъртън, като постановява решението.Той допълва, че правителството не направило \"заключителни оценки дали саудитската коалиция е извършила нарушения на международното хуманитарно право по време на конфликта в Йемен\".Лондон ще трябва да преосмисли начина, по който обработва такива лицензи за износ в Саудитска Арабия.\"Решението на съда днес не означава, че лицензите за износ на оръжие за Саудитска Арабия трябва незабавно да бъдат спрени\", обяснява съдията.\"Това означава, че правителството на Обединеното кралство трябва да преразгледа въпроса, трябва да направи необходимите оценки за минали периоди, като позволи факта, че в някои случаи няма да бъде възможно да се стигне до заключение.\"Делото бе заведено от \"Кампанията срещу търговията с оръжие\" срещу британското правителство.\"Режимът на Саудитска Арабия е един от най-бруталните и репресивни в света, но от десетилетия той е най-големият купувач на оръжие, произведено в Обединеното кралство\", коментира Андрю Смит от кампанията срещу търговията с оръжие. \"Продажбите на оръжие трябва да спрат незабавно.\"Роза Кърлинг, адвокат ot адвокатската кантора Leigh Day, която представлява участниците в кампанията, заяви, че сега правителството ще трябва да преразгледа дали да премахне съществуващите лицензи за износ и да преразгледа решението си да продължи да предоставя лицензи.Британското правителство ще поиска обжалване, след като съдът реши, че подходът му към лицензиите за износ на оръжие от Саудитска Арабия е незаконен, съобщиха от Министерството на търговията.\"Това решение не е дали самите решения са били правилни или не, а дали процесът на вземане на тези решения е правилен\", заяви говорител на министерството.\"Ние не сме съгласни с решението и ще търсим разрешение за обжалване\", допълва той.Обединеното кралство е лицензирало продажбата на оръжие на Саудитска Арабия за най-малко 4,7 млрд. паунда от началото на гражданската война в Йемен през март 2015 г., като повечето от записаните продажби са извършени преди 2018 година.Продажбите се подписват от външните, отбранителните и международните търговски секретари, а министри и бивши министри, включително кандидатите за лидерство на Торите Борис Джонсън и Джереми Хънт, са защитили оръжейните отношения на Обединеното кралство с Рияд.Последните данни сочат, че  в Йемен от 2016 г. наближава 100 000, въпреки че понастоящем има прекратяване на огъня, почти 11 700 цивилни са загинали в нападения, които са пряко насочени срещу тях, съобщава \"Гардиън\".", "date": "2019.06.20", "title": "Британски съд: Правителството нарушава закона, изнасяйки оръжия за Саудитска Арабия"}
{"url": "https://news.bg/health/direktorat-na-zdravnata-kasa-obyasnyava-kazusa-s-lekarstvata-za-mimi.html", "text": "Директорът на Здравната каса д-р Дечо Дечев обяснява случая с починалото 6-годишно момиче пред депутатите от парламентарната здравна комисия, съобщи БНР. Депутатите извикаха Дечо Дечев, както и шефа на ИСУЛ.Детето имаше остра левкемия, но от Касата забавиха с два месеца доставката на необходимите лекарства. Вчера от НЗОК казаха, че болницата била забавила доставката на медикаменти за лечение на детето. По-рано днес от болницата заявиха, че са спазили всички процедури, и че Касата е забавила доставката на лекарствата. В продължение на две години здравното заведение е поемало цялото лечение на детето, което не се покрива от Касата, а от родителите не са искани пари. При последния му двумесечен престой е от болницата са поискали 14 000 лева. От Касата са заявили, че ще осигурят парите, но са забавили плащането. Според тях от болницата не са предоставили навреме документите. Те сезираха \"Медицински одит\" да провери случая. От болницата не са съгласни с изнесените данни от НЗОК по случая и имат доказателства.Според водената преписка смъртта на детето не е причинена от административните пречки, но има много неясноти как се покрива лечението извън списъка на плащаните от Здравната каса лекарства. Припомняме, вчера стана ясно, че  За проблеми след преминаването на Фонда за лечение на деца към НЗОК съобщиха от пациентски организации \"Заедно с теб\".Детето е било болно от левкемия и се лекувало в столичната болница \"Исул\", впоследствие детето починало. По повод смъртта на 6-годишното момиченце председателят на пациентски организации \"Заедно с теб\" Пенка Георгиева заяви, че .По думите ѝ В позицията си до медиите от здравната каса заявиха, че унивеситетската болница \"Царица Йоанна -  От НЗОВ призоваха да не се изнася невярна информация, защото това не било в полза на пациентите. Смъртта на 6-годишното момиченце стана повод за разгорещена дискусия и в парламента. , а от БСП поискаха изслушване на директорите на НЗОК и \"Медицински надзор\". В съобщение до медиите от ИСУЛ заявяват, че .Малката Мими е родена със Синдром на Даун, а през 2017 г. се разболява от левкемия. Лекарите успяват да постигнат ремисия, но преди няколко месеца  заболяването й се завръща. По-рано в парламента бе прочетена от депутата от БСП професор Георги Михайлов, който настоя в директорите на Здравната каса и на Медицинския надзор да бъдат извикани в парламента.\"Като 20 години прекарал съдбата си между тези деца, за мен това не само е нелепо, но и чудовищно. Аз самият съм бил свидетел през последните месеци, след това вливане на отделни агенции в тази мегаагенция за медицински надзор, колко много детските онколози са затруднени при изписването на лечението\", каза проф. Михайлов.Председателят на парламентарната група на ГЕРБ доктор Даниела Дариткова заяви, че има нелечими болести и това не може да бъде използвано политически.", "date": "2019.06.20", "title": "Директорът на Здравната каса обяснява казуса с лекарствата за Мими "}
{"url": "https://news.bg/crime/vav-varna-izdirvat-mladezh-opital-da-ograbi-zhena.html", "text": "Органите на реда във Варна издирват младеж, опитал да ограби 58-годишна жена, съобщават от Областната дирекция на МВР в морската столица и разпространяват записи от камери за видеонаблюдение, на които младежът се вижда ясно.Същият опитал да задигне чантата на жената около 18.30 часа на 17 май на улица \"Димитър Икономов\".Извършителят на престъплението е на видима възраст около 20-25 години, висок е около 155 см., със слабо телосложение. Има къса коса и гъста брада.Отличителен белег е това, че е носил диоптрични очила с правоъгълна рамка. Бил е облечен със светло сини дънки с дупки по крачолите и зелено шушляково яке.След сигнал по случая е образувано досъдебно производство. Извършени са множество издирвателни действия, но към момента самоличността на джебчията не е установена, обясняват от полицията.Поради това ОД на МВР - Варна апелира гражданите за съдействие - всеки, който разпознае младия мъж от видеоклипа и който разполага с информация за неговата самоличност и местонахождение, да сигнализира за това на телефони 112, 052 / 615166 или в най-близкото поделение на МВР. Анонимността на сигналите е гарантирана.", "date": "2019.06.20", "title": "Във Варна издирват младеж, опитал да ограби жена"}
{"url": "https://news.bg/int-politics/tramp-otseche-iran-napravi-mnogo-golyama-greshka.html", "text": "Американските военни потвърдиха по-рано днес, че един от техните безпилотни самолети е бил свален, но заявиха, че инцидентът е станал в международното въздушно пространство, оспорвайки твърденията на Иран, че американският дрон е летял над иранска територия.В тази връзка президентът на САЩ Доналд Тръмп направи първото си изявление относно инцидента в профила си в \"Туитър\". Тръмп написа само: \"Иран направи много голяма грешка!\"През май Тръмп предупреди Иран да не заплашва САЩ. \"Ако Иран иска да се бие, това ще бъде официалният край на Иран. Никога повече не заплашвайте САЩ!\", написа тогава той в профила си в любимата си социална мрежа. \"Иранските информации, че безпилотният самолет е бил над Иран, са фалшиви\", настоя военноморският капитан Бил Ърбън, който е говорител на Централното командване на САЩ.\"Това беше непровокирана атака срещу американски дрон в международното въздушно пространство\", допълни Бил Ърбън.Той каза, че свалянето на безпилотния апарат е станало в международното въздушно пространство над Ормузкия проток около 2:35 часа българско време тази сутрин.", "date": "2019.06.20", "title": "Тръмп отсече: Иран направи много голяма грешка!"}
{"url": "https://news.bg/economics/pochti-9-mln-lv-prevedoha-na-bioproizvoditelite.html", "text": "8 923 520 лв млн. лв. преведоха за биопроизводителите от Държавен фонд \"Земеделие\" по мярка 11 \"Биологично земеделие\" от ПРСР 2014-2020 г. Плащането бе за 964 земеделски стопани с одобрени заявления по направление \"Биологично растениевъдство\", \"Биологично пчеларство\", \"Биологично животновъдство\".Субсидии получиха и заявилите повече от едно от тези направления по мярка 11 \"Биологично земеделие\" на Програмата за развитие на селските райони 2014-2020 за Кампания 2018. Ставките за субсидиите са описани в Наредба № 4 от 24 февруари 2015 г. .Миналата седмица 2 582 биопроизводители получиха близо 34,5 млн. лв. (34 498 247 лв.) по мярка 11 \"Биологично земеделие\" от ПРСР 2014-2020 г. Общо до момента по мярката за кампания 2018 са изплатени 43 421 767 лв., поясниха от ДФЗ. ", "date": "2019.06.20", "title": "Почти 9 млн. лв.  преведоха на биопроизводителите"}
{"url": "https://news.bg/politics/manolova-zaplashi-deputatite-s-konstitutsionniya-sad-ako-pusnat-chastnoto-finansirane-na-partiite.html", "text": "Омбудсманът Мая Манолова се обяви категорично против предвидените изменения, уреждащи финансирането на политическите партии, с които се допуска неограничено частно финансиране и използването на държавни и общински помещения за осъществяването на тяхната дейност. Това се посочва в писмо на Манолова до депутатите.Манолова подкрепя намалението на субсидиите от 11 лева на 1 лев, каквато била волята и на народа от референдума през 2016 година. Това обаче не означавало, че гражданите тогава са подкрепили и т. нар. отворено финансиране на политическите субекти.\"Промените, с които се въвежда неограничено бизнес финансиране на политическите партии, са грубо нарушаване на демократичните принципи и връщане на стари уредби, които бяха отменени като мярка за премахване на възможностите за зависимост на политическите субекти от частни интереси\", посочва Манолова. Според нея нахлуването на корпоративни интереси в полето на политиката ще бъде \"брутално погазване на демократични ценности\".\"Арогантното легализиране на интересите на олигархията е за сметка на гражданите и техните права. Това е удар в сърцето на демокрацията и отстъпление от най-голямото й постижение - принципа за политическия плурализъм, който гражданите отвоюваха още в първите години на прехода\", категорична е Манолова и допълва, че по този начин ще се застраши функционирането на многопартийната система у нас.Нещо повече - промените за частното финансиране на партиите не били подложени на обществено обсъждане, като по този начин се погазвало мнението на гражданите. Нямало и открит и задълбочен дебат по предложенията, което било предпоставка за приемането на разпоредби, противоречиви с препоръките за усъвършенстване на законовата уредба в Доклада за оценка на България \"Прозрачност при финансиране на политическите партии\", приет от GRECO (Група държави срещу корупцията) по време на 48-а ѝ пленарна сесия (Страсбург, 27 септември - 1 октомври 2010 г.).\"В доклада се посочва, че \"отсъствието на принципна забрана за получаване на дарения на юридически лица е сериозен проблем\" и се препоръчва на българските власти:- ...да се въведе изрична и последователна правна рамка относно забраната за дарения от юридически лица в контекста на финансирането на дейността на политическите партии и предизборните кампании...\"Тези и други препоръки относно партийното финансиране били въведени в изборното законодателство през 2011 година, а през 2014 година в доклад от GRECO оценили това положително. \"Вместо законодателят да е последователен в тази посока, сме изправени пред заплахата от сериозно отстъпление и връщане назад\", посочва общественият защитник.Към момента има абсолютна забрана политическа партия да получава средства от юридически лица. Може да се получават дарения от физически такива и то в размер до 10 000 лева годишно. Махането на тези ограничения щяло изцяло да подмени лукса на партийните централи.\"Изразявам увереност, че ще предприемете необходимите действия за запазване на демократичните принципи във финансирането и функционирането на партиите и няма да допуснете приемането на законови разпоредби, които ще създадат предпоставки за подчиняване на партиите на бизнеса.В случай, че приемете този корпоративен модел за финансиране на политическите партии, с предоставените ми от Основния закон правомощия незабавно и без колебание ще сезирам Конституционния съд за установяване на противоконституционност на приетите разпоредби като противоречащи на принципите на правовата и демократична държава и на политическия плурализъм\", категорична е Манолова.", "date": "2019.06.20", "title": "Манолова заплаши депутатите с Конституционния съд, ако пуснат частното финансиране на партиите"}
{"url": "https://news.bg/politics/evroizborite-razbili-mita-che-mladite-ne-glasuvat.html", "text": "Добрата новина е, че на тези евроизбори младите излязоха да гласуват. Това заяви Стефан Георгиев от Агенция \"АФИС\" на конференция на тема \"Европейски избори 2019 г. - равносметката. Перспективи и предизвикателства пред новите членове на Европейския парламент\".По думите не е верен митът, че младите хора не гласуват. Това се е доказало през последните години като според данните над 13% от младите излизат и гласуват.По отношение на населеното място резултатите показват, че по-големият дял на хората, които са гласували на евроизборите са от София. По време на национални избори делът на хората от столицата е значително по-нисък, отбеляза Георгиев.Той посочи, че в категория образование на 26 май от всички упражнили правото си на глас 40% са с висше образование. Георгиев изтъкна, че на евроизборите попринцип повече хора с висше образование упражняват правото си на глас, като тази тенденция се запазва и на национални избори.Представителят на \"Афис\" обърна внимание, че по отношение на социален статус, 28-30% от гласоподаватели са работници, 20% са служители в държавни или частни фирми, а между 26-30% са пенсионерите.По думите му двойно повече служители в държавни и частни фирми са гласували на тези евроизбори за сметка на работниците. Георгиев допълни, че хората с по-ниска квалификация не са излезли да гласуват и не са припознали евроизборите като значими.Голям е и делът на гласувалите, които заявяват, че имат добър начин на живот в сравнение с останалите хора.На тези евроизбори наблюдавахме едно тенденциозно изключване на хората с по-нисък социален статус, по-бедните, с по-ниско образование и тези в малките населени места. Тези хора намират все по-рядко лична мотивация да отидат и да гласуват, посочи Георгиев.Той обърна внимание има завишен дял на социален оптимизъм. 31% от хората смятат, че България върви в правилната посока, около 41% са негативно настроени, а 21% има неопределено мнение по въпроса в каква посока се развиват нещата в страната.С ниската избирателна активност се показало, че политическата класа в България не е успяла да мотивира населението да излезе и да гласува. Нямало е и дебат за бъдещето на ЕС.", "date": "2019.06.20", "title": "Евроизборите разбили мита, че младите не гласуват"}
{"url": "https://news.bg/world/bivshiyat-shef-na-interpol-se-prizna-za-vinoven-v-koruptsiya.html", "text": "Бившият шеф на Интерпол Мън Хунвей се призна за виновен в корупция. Той се яви на открито заседание на съда в китайския град Тянцзин.Пред съда стана ясно, че той е взел €1,86 млн., докато е бил заместник-министър на обществената сигурност и шеф на бреговата охрана в Китай. Сумата е 1 милион и 860 000 евро.Мън Хунвей изчезна мистериозно миналата година, след което се оказа, че е бил задържан в родината си, където е заемал различни важни постове.Съдът до месеци трябва да произнесе присъдата.", "date": "2019.06.20", "title": "Бившият шеф на Интерпол се призна за виновен в корупция"}
{"url": "https://news.bg/int-politics/boris-dzhonsan-pecheli-i-5-tiya-krag-ot-izborite-v-konservativnata-partiya.html", "text": "Бившият външен министър на Обединеното кралство Борис Джонсън спечели и петият кръг от гласуването в Консервативната партия за наследник на премиера Тереза Мей.Той спечели със 162 гласа, предаде Би Би Си.Борис Джонсън и външният министър Джереми Хънт, който спечели подкрепата на 77 депутати, сега ще бъдат изправени пред последната битка за \"Даунинг стрийт\" 10., след като получи 75 гласа. Председателят на изборната комисия Шерил Гилан разкри, че всички 313 депутати на торите са гласували.\"За мен е чест да получа повече от 50 процента от гласовете. ! Очаквам с нетърпение да обиколя цяла Великобритания и да изложа плана си за Брекзит, да обединя нашата страна и да създам по-светло бъдеще за всички нас \", написа след гласуването в \"Туитър\" Борис Джонсън.", "date": "2019.06.20", "title": "Борис Джонсън печели и 5-тия кръг от изборите в Консервативната партия"}
{"url": "https://news.bg/world/vizhte-kak-iran-svali-amerikanskiya-dron.html", "text": "Иранският Telegram-канал IranMilitaryTube публикува видеозапис от изстрелване на ракети \"земя-въздух\", които удариха американския безпилотен самолет.Видеото улавя момента на стартиране, както и анимацията, изобразяваща пътя на ракетата до мястото, където сваля дрона.На 20 юни, Пентагонът заяви, че атаката срещу дрона не е провокирана от нищо. Преди това Съединените щати отрекоха съобщенията за свален дрон.Сутринта на 20 юни военновъздушните сили на Революционната гвардия съобщиха, че са свалили американския RQ-4 Global Hawk, който е един от най-големите американски безпилотни апарати. Размахът на крилата му е около 35 метра, дължина - 13,3 метра, а излетно тегло - 15 тона.Все пак Белият дом призна, че дронът е бил свален, но уточни, че той не е нарушил иранското въздушно пространство.От своя страна Революционната гвардия заяви, че е готова да защитава родината си срещу външна агресия.", "date": "2019.06.20", "title": "Вижте как Иран свали американския дрон"}
{"url": "https://news.bg/world/opozitsiyata-v-gruziya-shturmuva-parlamenta.html", "text": "Участниците в митинга, искащи оставката на председателя на парламента Иракли Кобахидзе, се опитаха да проникнат в сградата на грузинския парламент. Това съобщи \"Интерфакс\".Полицията се опитва да спре протестиращите. Министърът на вътрешните работи на Грузия Георги Гахария и неговите заместници пристигнаха в парламента.Опозицията настоява в страната да се проведат извънредни избори.Тези събития избухнаха при визитата на заместник-председателя на Руската Държавна Дума Сергей Гаврилов в Грузия. Сутринта на 20 юни той седна в креслото на председателя на грузинския парламент. Това предизвика гнева на грузинските радикали и срещата беше прекратена.Скандалът стана в отсъствието на председателя на парламента Иракли Кобахидзе, който е на визита в столицата на Азербайджан - Баку. Кобахидзе заяви, че би реагирал на поведението на руския си колега, ако се е намирал в Тбилиси.Според опозицията грузинските власти продават родината си, защото пускат в страната човек, който подкрепя независимостта на Абхазия и Южна Осетия.Грузия прекъсна дипломатическите отношения с Русия през 2008 г. Това стана, след като Кремъл призна независимостта на грузинските области Абхазия и Южна Осетия.", "date": "2019.06.20", "title": "Опозицията в Грузия щурмува парламента"}
