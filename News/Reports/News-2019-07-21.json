{"url": "https://news.bg/disasters/golyam-pozhar-bushuva-kray-atina.html", "text": "Пожар бушува на 50 километра от Атина. Пламъците са се разразили около обяд край град Мегара в западната част на област Атика.Към момента 51 пожарникари, 19 противопожарни автомобила, членове на специализираната пожарна служба и два хеликоптера се борят със стихията.По данни на гръцките медии огънят е в близост до населено място и няколко къщи в околността са в непосредствена опасност.Генералният секретар за гражданска защита Никос Хардаляс спешно е заминал за района на бедствието.", "date": "2019.07.21", "title": "Голям пожар бушува край Атина"}
{"url": "https://news.bg/world/otvoriha-plazh-vav-fukushima-osem-godini-sled-yadrenata-avariya.html", "text": "Отвориха плаж във Фукушима , съобщава ДПА.За първи път след бедствието през 2011 г. близо до ядрената електроцентрала \"Фукушима 1\" деца и сърфисти влязоха във водата.Става въпрос за плажа Китаидзуми, намиращ се на около 25 км от АЕЦ-а.От ДПА съобщават, че плажът е бил беше много популярен сред сърфистите преди бедствието и там са се провеждали национални и световни шампионати.Припомняме, през март 2011 г. силно земетресение причини цунами, което опустоши брега в префектурата Фукушима и предизвика  Загинаха около 18 000 души.", "date": "2019.07.21", "title": "Отвориха плаж във Фукушима осем години след ядрената авария"}
{"url": "https://news.bg/politics/blizki-do-vlastta-sredi-organizirali-kiberatakata-na-nap-spored-gen-atanasov.html", "text": "Реалността с изтичането на данни е опасна за всички структури, но това не притеснява властта. Тази операция, и за това според мен има публични данни, е организирана, контролирана и проведена от среди, близки до властта. Това заяви ген. Атанас Атанасов пред bTV по повод  довела до изтичането на данните на близо 5 млн. души.Според него целта е тази информация да бъде публично легализирана, така че \"медийната машина на властта да си бърка вътре и да си вади каквото си иска\".Ген. Атанасов бе категоричен, че основният отговорен за пробива е финансовият министър Владислав Горанов.\"Той излезе и каза: Няма страшно, най-много съпругата на някой мъж да разбере, че има сметка в чужда банка. Започнах да си мисля дали няма и конкретен човек, за който го казва това\", вметна той.Ген. Атанасов обясни, че властта има контрол върху медийната машина.В медиите на властта се вади класифицирана информация, експлоатира се за определен случай и никой не си задава въпроса откъде тя попада там, заяви той.Той подчерта, че случилото се е било отразено от всички световни медии и международният отзвук е бил изключително голям.Смятате ли, че нашите партньори, западният свят, НАТО, ЕС не наблюдават внимателно средата и не са наясно какво става тук, запита риторично той. Според него скандалът с теча на данни от НАП може да ни попречи за Шенген.", "date": "2019.07.21", "title": "Близки до властта среди организирали кибератаката на НАП според ген. Атанасов"}
{"url": "https://news.bg/int-politics/germaniya-preduprezhdava-iran-che-mozhe-da-se-stigne-do-voyna.html", "text": "Министърът на външните работи на Германия Хайко Маас предупреди Иран, че  може да доведе до ескалация на напрежението и война, съобщава АП.Маас бе категоричен, че  в петък само е усложнило допълнително ситуацията.Не може да има победители, а само губещи в евентуална неконтролирана военна ескалация, заяви той.По тази причина германският външен министър призова Техеран да изпълнява задълженията си и да не продължава с действия, които изострят напрежението.По думи на Маас европейските държави полагат усилия дипломатическите канали, през които преминава гласът на разума, да останат отворени. Става дума за предотвратяването на война, поясни той.", "date": "2019.07.21", "title": "Германия предупреждава Иран, че може да се стигне до война"}
{"url": "https://news.bg/politics/ataka-pita-karakachanov-za-amerikanskite-bazi-u-nas.html", "text": "\"Атака\" пита защо военният министър Красимир Каракачанов е сменил позицията си за американските бази на 180°.В свое официално становище от партията на Волен Сидеров посочват, че на въпрос защо не е поискал компенсация от САЩ, които от 2006 г. ползват безплатно бази в България, министърът на отбраната е заявил категорично, че американски бази у нас няма.От \"Атака\" обаче напомнят, че през 2015 г. самият Каракачанов е поискал безплатни ескадрили като компенсация за използването на американските бази. В позицията си атакистите цитират дословно думите му: \"Договорът за американските бази изтича догодина. България може да поиска като компенсация на ползването на тези бази необходимите ескадрили или тези ескадрили да бъдат дадени за ползване от Българската армия в срока на договора, който тече\".От \"Атака\" изтъкват, че 4 години по-късно и вече в ролята на министър на отбраната Каракачанов се е отрекъл от думите си, заявявайки, че американски бази у нас няма, и България трябва да си плати за изтребителите.\"Кое наложи да промените тотално позицията си за американските бази, г-н Каракачанов?\", питат те.", "date": "2019.07.21", "title": "\"Атака\" пита Каракачанов за американските бази у нас"}
{"url": "https://news.bg/bulgaria/balgariya-gubi-2-mlrd-lv-godishno-zaradi-katastrofi.html", "text": "България губи повече от 2 милиарда на година заради ПТП-та. Това заяви Богдан Милчев от Института за пътната безопасност пред bTV по повод първите резултати от започналия преди месец  заради зачестилите катастрофи.По негови думи държавните институции бездействат за пътната безопасност.Милчев обясни, че при всяко изследване, което прави Институтът след тежка катастрофа, се установяват дефицити на пътната безопасност.За да потвърди думите си експертът даде пример с проверката на пешеходните пътеки от страна на прокуратурата, чиито резултати все още не са ясни. Проверките започнаха заради миналия месец.Друг случай, за който Милчев припомни, е пътят в Кресна, където така и не са поставени делиминатори между двете платна, които биха намалили катастрофите, предотвратявайки възможности за неправилно изпреварване.Страните с най-развита демокрация имат най-малко жертви при ПТП, подчерта той и посочи като пример Дания и Швеция.Милчев обяви, че Институтът за пътна безопасност ще вземе участие в местните избори, за да \"вземем управлението на нашия живот в наши ръце\". Той уточни, че няма да има техни кандидати за кметове, но не разкри повече подробности.", "date": "2019.07.21", "title": "България губи 2 млрд. лв. годишно заради катастрофи"}
{"url": "https://news.bg/int-politics/partiyata-na-zelenski-pecheli-parlamentarniya-vot-v-ukrayna.html", "text": "Партията на президента Володимир Зеленски \"Слуга на народа\" печели  в Украйна с 43.9% от гласовете, показват данните от национално екзитпол допитване.Според данните към момента, в парламента влизат пет политически сили, съобщи националната агенция \"Укринформ\".Единствената проруска партия \"Опозиционна платформа\" събира 11.5% и е с втори резултат. На трето място е партията на експрезидента Петро Порошенко \"Европейска солидарност\" с 8.9%, на четвърто място е \"Отечество\" на Юлия Тимошенко със 7.6%, пета е партията \"Глас\" с 6.3%.", "date": "2019.07.21", "title": "Партията на Зеленски печели парламентарния вот в Украйна"}
{"url": "https://news.bg/politics/globi-do-10-mln-lv-za-banki-i-firmi-koito-ne-dokladvat-za-prane-na-pari.html", "text": "Глоби до 10 милиона лева ще се налагат на фирми, банки и кредитни институции, ако не докладват пред ДАНС за съмнителни сделки - това предвиждат промени в Закона срещу изпирането на пари, предаде БНТ.Мерките са част от ангажиментите на България за покриване на критериите за поясни финансовият министър Владислав Горанов.По думите му, санкциите са съразмерни с тежестта на нарушението. \"Да, санкциите са големи, защото пари със съмнителен произход, които освен, че могат да служат за политическа корупция на някои места, служат често и за финансиране на тероризма. Създават се нови режими, които могат поне при първоначалното прилагане да будят съмнение дали това няма да доведе до допълнителни ангажименти, но аз смятам, че ние не бихме могли и не следва да изоставаме от общоевропейските решения по отношение на мерките за борбата с изпирането на пари.\" - посочи Горанов.Законовите промени бяха обсъдени през седмицата от парламентарната комисия по вътрешен ред.\"Първата е за лица, които осъществяват търговия и посредническа дейност с културно-исторически ценности. Лица, които осъществяват търговия и обмяна на криптовалута и валута, която е без златно покритие.\" - коментира Пламен Нунев, председател на парламентарната комисия по вътрешен ред.С промените се предвижда и забрана за въвеждането и функционирането на сейфове с анонимни ползватели или с фиктивни или фалшиви имена.В обхвата на закона срещу прането на пари наред с финансовите попадат и търговски дейности.\"Ако пазаруваш в мола и купуваш карта да подариш, например, за 10 000 лв. - да може да се докладва, за да няма съмнения там. Направено е такова предложение и ще го гледаме в комисията.\" - съобщи Пламен Нунев, председател на парламентарната комисия по вътрешен ред:Според закона, всяка съмнителна сделка трябва да се докладва на ДАНС, която ще има право да отказва регистрация на фирми, за които има подозрение, че финансират тероризъм, че средствата им са от изпиране на пари, както и да отказва регистрация на фирми, идващи от офшорни зони.Експерти по финансова сигурност съветват фирмите да не чакат влизането в сила на закона, а отсега да се подготвят да проследяват произхода на средствата, с които оперират.Ако банка, застраховател, търговец, нотариус, брокер допусне съмнителна сделка и не докладва на ДАНС следват тежки санкции.\"Те могат да бъдат имуществени и неимуществени. Имуществените при първо нарушение започват от 1000 лв. и стигат до 10 млн. лв. Могат да стигнат и до 10% от приходите от продажби при определени нарушения. Санкциите са и за управителя или, ако има назначено длъжностно лице във фирмата, което отговаря за мерките срещу изпиране на пари.\" - посочва финансистът Стоян Таблов.Очаква се до края на месеца депутатите да гласуват промените в закона на първо четене, а второто четене да бъде през есента.", "date": "2019.07.21", "title": "Глоби до 10 млн. лв. за банки и фирми,  които не докладват за пране на пари"}
{"url": "https://news.bg/world/nov-mnogohilyaden-protest-v-honkong-politsiyata-upotrebi-salzotvoren-gaz.html", "text": "И днес хиляди демонстранти излязоха на антиправителствени протести по улиците на Хонконг. Вече седма седмица не стихват масовите акции срещу прокитайската политика на местната администрация в автономния район, който до 1997 г. беше под британска юрисдикция.Според информация на \"Франс прес\", полицията е употребила сълзотворен газ и гумени куршуми срещу протестиращите.Демонстрантите настояват за оставката на шефа на местната управа Кери Лам. Те искат да бъде оттеглен законопроектът за екстрадицията в Китай, да се проведат демократични реформи, да се въведе всеобщо избирателно право.По данни на организаторите на протестите, днес по улиците са излезли 430 хиляди души. Според полицията, броят им е 138 хиляди.Въпреки че в началото на месеца Лам обяви, че , тя не изпълни искането на протестиращите незабавно да оттегли законопроекта, с което разпали недоволството на гражданите.Това са най-масовите протести в Хонконг от преминаването му под китайска юрисдикция през 1997 г.", "date": "2019.07.21", "title": "Нов многохиляден протест в Хонконг, полицията употреби сълзотворен газ "}
{"url": "https://news.bg/world/kruizen-korab-spasi-111-migranti-kray-gartsiya.html", "text": "Круизният лайнер \"Marella Discovery\" спаси 111 мигранти край бреговете на Гърция, предаде Дойче веле. По данни на грацката брегова охрана, сред спасените има 33 деца.Съобщава се, че бежанците са пътували към Италия с лодка, която е започнала да потъва на около 40 морски мили западно от гръцкия полуостров Пелопонес. Не се уточнява от каква народност или народности са мигрантите.Всички спасени са превозени до пристанището на град Каламата.След като беше засилен контролът по границите, през които преминава т. нар. балкански маршрут, основният мигрански поток се ориентира от Турция или Гърция към Италия по море.", "date": "2019.07.21", "title": "Круизен кораб спаси 111 мигранти край Гърция"}
{"url": "https://news.bg/bulgaria/hakeri-blokiraha-saytovete-na-letishtata-v-burgas-i-varna.html", "text": "Сайтовете на летищата в Бургас и Варна са станали жертва на хакерска атака, съобщи \"24 часа\".Информацията на двата сайта е била блокирана, малко преди полунощ на 20 срещу 21 юли.През деня с проблема са се заели киберспециалисти. Те успяха първоначално да възстановят сайта на летище Варна, а след това и този на летището в Бургас.Припомняме, през седмицата беше съобщено, че и , вследствие на която са изтекли данните на милиони граждани.", "date": "2019.07.21", "title": "Хакери блокираха сайтовете на летищата в Бургас и Варна"}
{"url": "https://news.bg/world/izdadoha-zapoved-za-arest-na-podpalvacha-na-studioto-v-kioto.html", "text": "В Япония издадоха заповед за арест на заподозрения за опожаряването на анимационното студио в Киото на 18 юли, при което загинаха 34 души, предаде \"Свободна Европа\".По-рано подпалвачът беше приет в болница в Осака с тежки изгаряния.Полицията смята да постави под арест 41-годишния мъж, след като състоянието му се стабилизира. Следователите също очакват възможност да го разпитат.Извършителят е признал, че е разлял бензин в сградата на студиото Kyoto Animation, след което го е запалил. Загинаха 34-ма души, над 30 получиха наранявания.Студиото Kyoto Animation е основано през 1981 г. В него се произвеждат анимационни сериали и пълнометражни филми. Там са произведени \"Меланхолията на Харухи Сузуми\", \"Кланад\", \"K-On!\".", "date": "2019.07.21", "title": "Издадоха заповед за арест на подпалвача на студиото в Киото"}
{"url": "https://news.bg/int-politics/upravlyavashtite-v-yaponiya-pechelyat-izborite-za-gornata-kamara-na-parlamenta.html", "text": "Управляващият блок на японския премиер Шиндзо Абе ще запази солидно мнозинство в горната камара на парламента след провелите се днес избори, като прави опит, заедно със съюзниците си, да запази две трети мнозинство, необходимо за съхраняване мечтата му жива за промяна на пацифистката конституция на страната. Това показват данни от екзитпол на японската държавна телевизия NHK.Според екзитпола Либералдемократическата партия на Абе и нейният младши партньор, партията \"Комеито\", ще вземат между 67-77 от 124 места, за които се проведоха избори в 245-местната горна камара, които заедно с местата, които не бяха обект на изборите днес, им гарантират мнозинство.За да запазят мнозинството от две трети, необходимо за промяна на конституцията, коалицията и съмишлениците ѝ трябва да спечелят 85 места в провелите се днес избори.", "date": "2019.07.21", "title": "Управляващите в Япония печелят изборите за горната камара на парламента"}
{"url": "https://news.bg/regions/prevozvachi-skochiha-sreshtu-novovavedena-taksa-za-prestoy-na-avtogarata-v-dupnitsa.html", "text": "2 лева такса за престой създава напрежение между пътници и превозвачи на автогарата в Дупница, съобщава БНР.До въвеждането на таксата се е стигнало заради направения цялостен ремонт на автогарата - преоборудване на съоръженията, бариери за влизане, камери за видеонаблюдение, нов навес. Някои от автобусните превозвачи обаче отказват да я плащат и да сключат договори при новите условия.Така често се случва автобусите да спират не до автогарата, а на стоянка на около 100 м преди комплекса.Превозвачите до малките села посочват, че с новата такса курсовете им стават нерентабилни поради малкия брой пътуващи. Според тях заплащането за престой трябва да бъде диференцирано - в зависимост от натовареността на курса.Не е справедливо таксата да е една и съща за курса до София при пълен с 50 души автобус и цена на билета от 6 лева и за курса до близките села Кременик или Грамаде с един- двама пътници и билет от 1 лев, категорични са собствениците на автобусни фирми.От своя страна управителят на фирма \"Дупница транс\" Георги Зарев е на мнение, че въведената такса не е висока и дава за пример съседния Благоевград, където тя е 6 лева.", "date": "2019.07.21", "title": "Превозвачи скочиха срещу нововъведена такса за престой на автогарата в Дупница"}
{"url": "https://news.bg/int-politics/putin-obeshta-rusiya-shte-prodalzhi-da-pomaga-na-siriya.html", "text": "Президентът на Русия Владимир Путин поздрави сирийския си колега Башар Асад по повод 75-годишнината от установяването на дипломатически отношения между двете страни, отбелязвайки, че Москва ще продължи да оказва помощ на правителството и народа на Сирия. Това се посочва в телеграма на Путин, чийто текст е публикуван на сайта на Кремъл.Той изразил увереност, че Русия и Сирия със съвместни усилия ще нанесат окончателно поражение на силите на терора на сирийска територия.\"Бих искал да потвърдя, че руската страна ще продължи да подпомага правителството и народа на Сирийската арабска република в защитата на държавния суверенитет и териториалната цялост, в осигуряването на националната сигурност и във възстановяването след приключването на конфликта\", отбелязва руският държавен глава.Той също така изтъкнал, че по-нататъшното развитие на отношенията между Русия и Сирия отговаря на общите интереси на двете страни, а също така е в руслото на укрепването на мира и стабилността.По-рано Путин каза, че Русия била постигнала в Сирия повече, отколкото той е очаквал.", "date": "2019.07.21", "title": "Путин обеща: Русия ще продължи да помага на Сирия"}
{"url": "https://news.bg/regions/kopachi-na-kriptovaluta-iztochvat-tri-plovdivski-sela.html", "text": "Копачи на криптовалута крадат ток от трафопостовете, съобщава Нова телевизия.Оказва се, че крадците са се присъединили незаконно към електроразпределителната мрежа на три пловдивски села и към момента са похарчили ток за над половин милион лева.Потърпевши са селата Йоаким Груево, Марково и Скобелево.На две места апаратурата била монтирана в специално пригодени мобилни фургони Копачите на виртуална валута ги разполагали в труднодостъпни планински места, така че шумът от машините да не буди съмнение у местните жители.Крадците на ток били разкрити случайно, след като преди няколко дни жителите на Скобелево останали на тъмно. По-късно електричеството било възстановено, но последвали редица токови удари.По данни на експерти един такъв фургон консумира между 100 и 200 киловата единична мощност, което означава около 2 500 до 5 000 киловатчаса на ден.Копаене на криптовалута не е забранено от закона. За да работи на пълна мощност обаче, системата навърта сметка от над 1400 лв. месечно. Цената на един биткойн в момента варира между 12 000 и 14 000 долара, а се очаква догодина да достигне 20 000 долара.Полицията вече е уведомена за случая и е започнало издирване на копачите на криптовалута, за да бъдат съдени за кражба на ток. Един от фургоните е иззет.От потърпевшото електроразпределително дружество пък вече са предприели мерки за предотвратяване на подобен тип кражби.", "date": "2019.07.21", "title": "Копачи на криптовалута \"източват\" три пловдивски села"}
{"url": "https://news.bg/world/papata-katsaneto-na-lunata-vdahnovyava-borbata-za-obshtiya-ni-dom-na-zemyata.html", "text": "Папа Франциск се надява, че вдъхновява усилията ни да помогнем на нашия \"общ дом\" на Земята, съобщава \"Асошиейтед прес\".Днес - ден след годишнината от първото кацане на Луната на 20 юли 1969 г., той обяви пред събралото се множество на площад \"Св. Петър\", че подвигът е постигнал \"необикновена мечта\".Папата изрази надежда, че споменът за \"тази велика стъпка за човечеството\" ще пробуди желанието за напредък и на други фронтове: \"повече достойнство за слабите, повече справедливост сред хората, по-голямо бъдеще за нашия общ дом\".", "date": "2019.07.21", "title": "Папата: Кацането на Луната вдъхновява борбата за общия ни дом на Земята"}
{"url": "https://news.bg/int-politics/pompeo-pita-iran-shte-se-darzhi-li-kato-normalna-darzhava.html", "text": "Иран трябва да реши дали иска да се държи като \"нормална държава\". Това заяви американският държавен секретар Майк Помпео, цитиран от американския вестник \"Хил\".По негови думи досега Техеран не показал \"никакви признаци\", че възнамерява да промени поведението си. Изказването на Помпео е по повод ескалацията на напрежението през последните дни заради Иранският режим трябва да реши дали иска да се държи като нормална нация, категоричен бе държавният секретар на САЩ. Той увери, че ако Техеран вземе такова решение, САЩ са готови за преговори по много въпроси, и то без да поставят никакви условия.Помпео обаче посочи, че към момента \"няма никакви признаци, които да показват готовността на Иран да промени цялостно посоката, която е поела страната.\"Ако направят нещата, които сме поискали от тях, във връзка с , с ракетната програма, с тяхното заплашително поведение - просто погледнете действията им. Това са действия, които целят да сплашат\", разкритикува Техеран Помпео.", "date": "2019.07.21", "title": "Помпео пита Иран ще се държи ли като \"нормална държава\""}
{"url": "https://news.bg/int-politics/pendarovski-priznal-gotse-delchev-za-balgarin-za-da-izbegne-blokada-za-es.html", "text": "Македонският президент Стево Пендаровски обяви, че с изявленията за Гоце Делчев се е засилила позицията на преговорите в Македония, съобщава БГНЕС.Държавният глава категорично отхвърли твърдението, че изказването му, че , който се е борел за независима Македония, подкопава позициите на Скопие в смесената комисия. Според него било точно обратното - постигнало се засилване на преговорната позиция от страна на един от политическите фактори в нашата страна.Пендаровски обясни, че комисията, съставена от историци от Македония и България, е \"На практика се стигна до ситуация от ХІХ-ХХ век, в която българската страна настояваше, според убеждението ми по политически мотиви, че всичко, което се е случило по онова време, се приписва само на българската история и всички тези активисти, всички революционери и всички събития трябва да се дефинират като изключително български\", посочи македонският президент.Той обясни, че е провел поредица от консултации с македонски учени и историци и е заключил, че \"е необходим определен политически вятър за подкрепа на комисията и една политическа рамка, в която могат да се проведат бъдещи преговори в рамките на тази комисия\". По негови думи в противен случай до края на годината страната е щяла да получи \"чиста блокада\" за ЕС от страна на България.Пендаровски съобщи, че последната среща на комисията в Скопие не е била продуктивна и напомни, че основната цел е да се види къде двете страни имат обща история, а не тази история да бъде напълно българска.Запитан дали смята, че Северна Македония ще получи дата за преговори за присъединяване към ЕС, той заяви, че отлагането в Германия се е дължало на технически, а не политически причини. Пендаровски подчерта, че нито една страна членка не е на мнение, че Северна Македония не бива да започне преговорите до края на годината. По негови думи не съществува вариант за условна дата за преговори.", "date": "2019.07.21", "title": "Пендаровски признал Гоце Делчев за българин, за да избегне \"блокада\" за ЕС"}
{"url": "https://news.bg/world/hakeri-prichiniha-nay-golemiyat-tech-na-danni-v-istoriyata-na-ruskite-sluzhbi-za-sigurnost.html", "text": "Хакери разкриха планове на руските служби за сигурност да отделят интернета си от този на останалия свят, съобщава \"Дейли мейл\".По предварителна информация 7.5 терабайта от данните на основния подизпълнител на Федералната служба за сигурност са били откраднати и разпратени до медиите за публикуване.Хакерите са проникнали в сървъра на московската ИТ компания SyTech, която работи с Федералната служба за сигурност по интернет проекти. След пробива те са оставили усмихнато лице на началната страница на компанията, както и снимки, разкриващи нелегалното им проникване в системата на 13 юли.Откраднатите файлове били предоставени на хакерската организация \"Дигитална революция\", която ги разпратила до различни медии.Смята се, че това е най-големият теч на данни в историята на руските разузнавателни служби. Разкрити са детайли за проекти, свързани с извличане на информация от социални мрежи като Фейсбук и LinkedIn, както и разкриването на самоличността на потребители на браузъра Tor, който се използва за заобикаляне на ограничения в интернет, прикриване на данни и достъп до т. нар. \"тъмна мрежа\".Хакерите разкриват, че SyTech е работила по най-малко 20 непублични ИТ проекта по поръчка на руските спецслужби. Тези документи обаче не съдържат държавни тайни.Според съобщенията проектите включват събиране на данни от социалните мрежи, както и планове на Русия да изгради свой собствен и отделен интернет.", "date": "2019.07.21", "title": "Хакери причиниха най-големият теч на данни в историята на руските служби за сигурност"}
{"url": "https://news.bg/regions/umartvyavat-prasetata-ot-svinefermata-v-rusensko.html", "text": "Започна умъртвяването на прасетата от свинефермата в село Николово, съобщава БНР.Припомняме, вчера стана ясно, че  в който се отглеждат около 17 000 прасета. Всички те ще бъдат евтаназирани.Властите увериха, че умъртвяването ще бъде извършено по хуманен начин. Полиция охранява зоната около свинефермата, движението е ограничено.Припомняме, към момента На 16 юли свиневъди обявиха, че са необходими заради разпространието на заразата.", "date": "2019.07.21", "title": "Умъртвяват прасетата от свинефермата в Русенско"}
{"url": "https://news.bg/int-politics/ukrayna-zagubila-doverie-v-germaniya-zaradi-vrashtaneto-na-rusiya-v-pase.html", "text": "Връщането на делегацията на Русия в Парламентарната асамблея на Съвета на Европа (ПАСЕ) доведе до подриване на доверието към Германия от страна на Украйна. Това обяви посланикът на Украйна в Берлин Андрей Мелник в интервю за германското издание Die Welt.\"Това решение беше разрушително\", изтъкна посланикът, като се оплака, че връщането на Русия в ПАСЕ е било подкрепено от германските депутати и по-специално от ръководителя на делегацията на Германия в ПАСЕ Андреас Ник.По думите му в Украйна връщането на руската делегация се възприемало като \"фатална грешка\".\"Не на последно място, това подкопа доверието на Киев към Германия\", подчерта още Мелник. Освен това много хора в Украйна изразявали опасения, че Германия един ден ще се върне към \"реалполитик\" и ще се договори с Русия зад гърба на Киев, жертвайки неговите интереси, добави украинският дипломат.През 2014 г., след окупирането на Крим, руската делегация беше лишена от редица права в ПАСЕ.В отговор Русия преустанови участието си в заседанията, а през 2017 г. обяви замразяване на плащането на вноски в бюджета на ПАСЕ, докато не бъдат възстановени пълномощията на делегацията.В края на юни ПАСЕ възстанови в пълен обем правата на руската делегация. В резултат на това ръководителят на украинската делегация в организацията Владимир Арев заяви, че Украйна напуска ПАСЕ.На свой ред председателят на украинския парламент Андрей Парубий отмени поканата към наблюдатели от организацията за  в Украйна.", "date": "2019.07.21", "title": "Украйна загубила доверие в Германия заради връщането на Русия в ПАСЕ"}
{"url": "https://news.bg/world/poredna-karvava-banya-v-pakistan-1.html", "text": "Атентаторка самоубийца е атакувала болница в Пакистан, съобщават АП и \"Ройтерс\".Събитията са се разиграли, докато служители на спешна помощ са вкарвали в болницата ранени хора от стрелба срещу полицейски служители.Пакистанските талибани са поели отговорност за атаките, при които са загинали общо най-малко десетима души и са ранени още най-малко 30 души. Палистанските талибани нямат общо с талибаните в Афганистан. Говорителят на пакистанските талибани посочи, че нападението е било извършено като отмъщение за убийството на двама талибански командири от полицейски части за борба с тероризма преди около месец. Високопоставен полицейски началник уточни, че двама въоръжени мъже са открили стрелба срещу полицаи в жилищен район на Дера Исмаил Хан, като двама души са били убити при стрелбата. След това, уточни той, жената се е взривила на входа на болницата, избивайки най-малко четирима полицаи и четирима цивилни.Съобщава се, че цивилните са били на посещение на близките си в болницата. Осем полицаи са сред ранените, като много от тях са в критично състояние.", "date": "2019.07.21", "title": "Поредна \"кървава баня\" в Пакистан "}
{"url": "https://news.bg/regions/zatvoriha-patya-za-rozhenskiya-sabor-zaradi-pozhar.html", "text": "Затвориха пътя за събора в Рожен заради пожар, съобщава БНР.Благодарение на навременната реакция на полиция, пожарна, жандармерия и охранителната фирма на събора пламъците, избухнали между Проглед и Чепеларе, са били потушени. Запалил се е товарен автомобил със слама.Няма пострадали хора при инцидента. Движението в района беше затворено за около час, а в момента се пропуска контролирано.Заради затруднения трафик се образуваха колони от чакащи автомобили, пътуващи за събора.", "date": "2019.07.21", "title": "Затвориха пътя за Роженския събор заради пожар"}
{"url": "https://news.bg/disasters/1000-pozharnikari-se-boryat-s-gorski-pozhari-v-portugaliya.html", "text": "Властите в Португалия обявиха, че 1000 пожарникари се борят с горски пожари, при които са били ранени осем пожарникари и един цивилен, съобщава \"Асошиейтед прес\".Агенцията за гражданска защита на Португалия уточни, че пожарникарите се борят със огнената стихия, която се е разразила вчера на три фронта в района на Кастело Бранко, на 200 км североизточно от столицата Лисабон.Властите допълват, че пострадалият цивилен е бил откаран в болница и че пожарникарите са подкрепени от 10 специализирани самолета и стотици пожарни автомобили.Това е първият голям горски пожар в Португалия през тази година.През последните години в страната избухнаха някои от най-смъртоносните пожари в историята на Португалия, като 106 души загинаха през 2017 г. Броят на загиналите тогава накара португалското правителство да подкрепи по-строги мерки за превенция на пожарите, което доведе до липса на жертви при горски пожари през 2018 г.", "date": "2019.07.21", "title": "1000 пожарникари се борят с горски пожари в Португалия"}
{"url": "https://news.bg/crime/bum-na-izmami-s-lichni-danni-zaradi-techa-ot-nap-ochakva-kiberekspert.html", "text": "\"За да има електронни услуги, трябва да се разработват системи. Тези системи са една отвореност и са подложени на риск\". Това заяви пред БНР говорителят на НАП Росен Бъчваров по повод  довела до изтичането на данните на близо 5 млн. души.Той увери, че в момента електронните услуги работят и всички входове и изходи към НАП изглеждат сигурни. Все пак Бъчваров призна, че са открити рискове относно периферни услуги, но не е било установено изтичане на данни.Говорителят на Приходната агенция поясни, че за уязвимости и ако се наложи спиране на някои електронни услуги, това ще бъде направено.Нито става дума за катастрофа, нито става дума за нещо безобидно, заяви Бъчваров.По негови думи фокусът на тестовете е не само към оценка на уязвимостите в информационните системи на НАП, но и към информиране на гражданите. В тази връзка Бъчваров потвърди, че скоро ще бъде пусната система, през която гражданите да могат да проверят дали са сред жертвите на кибератаката.Той все пак увери, че изтеклата информация е частична и от нея не може да се направи изчерпателно профилиране за засегнатите.От своя страна експертът по киберсигурност Спас Иванов заяви, че не може да се говори за  но все пак проблемът не трябва да се неглижира.Щом се е стигнало до такъв пробив, значи нещо генерално е сбъркано в сигурността на системите на важни държавни институции, категоричен бе той.За разлика от Бъчваров киберекспертът е убеден, че през следващите няколко години ще има много пострадали хора заради теча на данни. \"Засегнатите хора ще бъдат изключително удобни за сглобяване на различни форми на измами. Всякакви сценарии са възможни\", обяви той.Иванов е на мнение, че атаката не е извършена от друга държава. За това той съди от начина, по който тя е била реализирана.Системата не е била добре защитена и няма как да претендираме, че атаката е била много сложна, поясни киберекспертът.", "date": "2019.07.21", "title": "Бум на измами с лични данни заради теча от НАП очаква киберексперт"}
{"url": "https://news.bg/int-politics/britanskiyat-finansov-ministar-podava-ostavka-predi-boris-dzhonsan-da-mozhe-da-go-uvolni.html", "text": "Британският финансов министър Филип Хамънд обяви, че възнамерява да подаде оставка, ако Борис Джонсън стане следващият премиер на Великобритания, съобщават британските медии.Хамънд уточни, Брекзит без споразумение, нещо, което Джонсън не изключва като вариант, \"не е нещо, което някога бих приел\".На въпрос дали смята, че ще бъде уволнен през следващата седмица, той каза, че ще подаде оставка в сряда заедно с Тереза Мей, преди Борис Джонсън да има възможност да го уволни.Той каза в интервю за Би Би Си, че възнамерява да се оттегли преди Мей официално да подаде оставка.Хамънд каза, че е важно следващият премиер и неговият финансов министър да са \"близки съюзници\" по политиката относно Брекзит.По думите му ситуацията \"може да е по-сложна\", ако Джереми Хънт спечели надпреварата за председателското място в Консервативната партия, но \"всички социологически допитвания\" показват, че Джонсън ще успее.\"Това е, което вероятно ще се случи, и аз си правя плановете в съответствие с това\", изтъкна още той и допълни, че ще изчака, докато резултатът бъде обявен във вторник, за да \"види със сигурност\".", "date": "2019.07.21", "title": "Британският финансов министър подава оставка, преди Борис Джонсън да може да го уволни"}
{"url": "https://news.bg/int-politics/zelenski-iska-ikonomist-bez-politicheski-opit-da-oglavi-pravitelstvoto-na-ukrayna.html", "text": "Президентът на Украйна Володимир Зеленски обяви, че новият министър-председател на страната трябва да бъде професионален икономист, който преди това не е оглавявал правителството, Върховната рада (парламента) или парламентарна група.\"Министър-председателят... трябва да е абсолютно професионален икономист, който не трябва да има никакво политическо решение\", каза Зеленски, цитиран от \"Интерфакс-Украйна\".Той отбеляза, че \"много би искал\" той да е \"абсолютно независим човек\", който никога не е бил министър-председател, председател на парламента или лидер на която и да е парламентарна партия.В същото време той призна, че \"вече провежда консултации и разговаря с няколко души\".Президентът на Украйна коментира още, че една от първите задачи на новия парламент на страната трябва да бъде отмяната на закон, гарантиращ имунитет срещу съдебно преследване за украинските депутати. Зеленски встъпи в длъжност през май, идвайки на власт на вълната от недоволство от ендемичната корупция в Украйна. Депутатският имунитет се смята за допринасящ за корупцията.По-рано медиите съобщиха, че за нов председател на Върховната рада може да бъде избран лидерът на партия \"Слуга на народа\" Дмитрий Разумков. \"Слуга на народа\" беше създадена от самия Зеленски.Днес в Украйна се провеждат предсрочни парламентарни избори, като фаворит е именно партията \"Слуга на народа\". ", "date": "2019.07.21", "title": "Зеленски иска икономист без политически опит да оглави правителството на Украйна"}
{"url": "https://news.bg/weather/slantse-v-nedelya-7.html", "text": "Днес ще е предимно слънчево, след обяд с временни увеличения на облачността. В Източна България ще духа слаб до умерен югоизточен вятър. Максималните температури ще са между 30° и 35°, за София - около 30°.В планините ще е предимно слънчево, около и след обяд с временни увеличения на облачността. Ще духа слаб до умерен северен вятър. Максимална температура на 1200 метра около 24°, на 2000 метра - около 16°.По Черноморието ще е предимно слънчево. Ще духа слаб до умерен югоизточен вятър. Максималните температури ще са между 26° и 29°. Температурата на морската вода е 25-27°. Вълнението на морето ще бъде 1-2 бала.", "date": "2019.07.21", "title": "Слънце в неделя"}
{"url": "https://news.bg/crime/rodnata-politsiya-se-hvali-che-raboti-dobre-v-2019-a-imalo-po-malko-krazhbi.html", "text": "Кражбите намаляват с около 19% за първото шестмесечие на 2019 г. в сравнение с първите шест месеца на 2018 г. Това увери комисар Димитър Кошов от Главна дирекция \"Национална полиция\" пред Нова телевизия.По думите му намаляването на кражбите по домовете през лятото се дължало на добрата работа на служителите на МВР, както и на успешните операции, при които са задържани крадците. Гражданите сигнализирали повече в сравнение с миналата година, отчете комисар Кошов.Той посочи, че разкриваемостта на такива престъпления била около 27 процента. Крадците търсят вещите, които са ценни - парични ценности и скъпи вещи. Някои от тях действат единично, а други имат човек, който следи за полицията и за защитни механизми, поясни Кошов.Той подчерта, че нямало организирани престъпни групи и банди. През месеците май, юни, юли и август крадците проникват през балконски прозорци, а през другата част на годината се извършват посегателства чрез отключване и разбиване на отключващите механизми, изтъкна Кошов.Той призова хората да използват по-добри механизми за контрол на домовете си, както и да се пазят от джебчиите по морето.", "date": "2019.07.21", "title": "Родната полиция се хвали, че работи добре - в 2019-а имало по-малко кражби"}
{"url": "https://news.bg/crime/darzhavata-ne-e-napravila-pochti-nishto-prez-godinite-za-zashtita-na-informatsiyata.html", "text": "Фирмите и публичните организации трябва да се събудят, защото не живеят сами в дигиталния свят. Това предупреди председателят на Комисията за защита на личните данни (КЗЛД) Венцислав Караджов в сутрешния блок на Нова телевизия.Санкция за НАП ще има и тя няма да бъде малка, подчерта той.Много малко е било направено през годините за защита на информацията, която се обработва. Трябва да се инвестира, за да не се случват , настоя шефът на КЗЛД.Според него 5 млн. лв. за цялата администрация не са достатъчни и трябва да има ясна стратегия на различните етапи от всички държавни органи, които трябва да предприемат мерки не само в рамките на настоящата година, а в следващите. Караджов е експерт и в никакво качество не можел да иска оставки.По думите му трябвало да стане тази брутална кражба на личните данни от хакерската атака срещу НАП, за да може да се разбере в България, че трябва да се полагат усилия за обработка на личните данни.По-притеснителното според Караджов е, че тези данни са взети от НАП, касаят почти всички български граждани и никога няма да бъдат заличени. Това е киберпрестъпление, ако бъдат използвани, но другият проблем, който трябва да се обсъди, е, че данните не са структурирани лесно да бъдат използвани, посочи Караджов.Той отбеляза, че изтеклите данни на хората от хакерската атака могат да бъдат използвани от различни видове телефонни измамници, които биха могли да се информират за доходите на хората.", "date": "2019.07.21", "title": "Държавата не е направила почти нищо през годините за защита на информацията"}
{"url": "https://news.bg/society/balgarite-masovo-podkrepyat-detsata-v-risk-da-se-otglezhdat-ot-priemni-semeystva.html", "text": "53 процента от българите подкрепят децата в риск да се отглеждат в приемни семейства. Най-висока е подкрепата сред висшистите, които не виждат по-добра алтернатива. Данните представи социологът Евелина Славкова от \"Тренд\" в сутрешния блок на Нова телевизия.24% от от хората са против приемната грижа за деца в риск.17% от анкетираните смятат, че децата се изпращат за приемна грижа заради финансова безизходица на биологичните родители, отчете социологът.Децата най-често се извеждат заради риск в семейството. \"Рискът не е финансов, а от насилие, неглижиране или липса на капацитет. Изследването показва неразбирането на този проблем, а това идва от факта, че той никога не е дискутиран разбираемо за хората\", допълни от своя страна председателят на Националната асоциация за приемна грижа (НАПГ) Мирослав Долапчиев.", "date": "2019.07.21", "title": "Българите масово подкрепят децата в риск да се отглеждат от приемни семейства"}
{"url": "https://news.bg/politics/nash-politik-prosi-ot-tramp-po-niska-tsena-za-iztrebitelite-f-16.html", "text": "Председателят на ПП МИР инж. Симеон Славчев е  във връзка със сделката между България и САЩ за закупуване на 8 изтребителя F-16.В нея той се обръща с молба към президента на САЩ Доналд Тръмп да предложи и да внесе в Конгреса изменения в договора с България за продажбата на изтребителите.\"Молбата си до Президента Тръмп мотивирам с факта, че Република България е най-бедната страна членка на Европейския съюз, като 19% от българските граждани живеят под прага на бедността\", отбелязва Славчев, като допълва: \"Българският народ се нуждае от високи заплати, пенсии, по-добро образование и здравеопазване, а не от изтребители.\"Петицията целяла чрез Конгреса на САЩ да бъдат внесени съществени изменения в условията на плащането, в повишаване качествените характеристики и понижаване единичната цена на предлаганите за закупуване от България с пари от бюджета на страната 8 самолета.\"Ако до 19 август успеем да съберем подкрепата и подписите на най-малко 100 000 българи, петицията ще бъде задължително разгледана. Така България ще получи възможността сделката за придобиване на самолетите да бъде с много по-благоприятни условия\", заяви Славчев.", "date": "2019.07.21", "title": "Наш политик \"проси\" от Тръмп по-ниска цена за изтребителите F-16"}
{"url": "https://news.bg/int-politics/razgovori-po-radiostantsiya-razkrivat-konfrontatsiyata-mezhdu-iran-i-velikobritaniya.html", "text": "Появи се запис от разговори по радиостанция между британската фрегата и катери на иранските военноморски сили, минути преди британският петролен танкер да бъде задържан в Персийския залив, съобщават британските медии.В записа се чува от иранския катер да казват на фрегатата HMS Montrose, че искат да инспектират танкера от съображения за сигурност.Плаващият под британски флаг танкер \"Стена Имперо\" беше  в петък.Британският външен министър Джереми Хънт призова Иран да прекрати \"незаконното\" задържане на танкера.В записа от разговорите по радиостанцията, до който са се добрали от британската фирма за морска сигурност Dryad Global, може да се чуе иранският катер да казва на кораб, за който се смята, че е \"Стена Имперо\", да промени курса си, настоявайки: \"Ако се подчините, ще бъдете в безопасност.\"След това британската фрегата HMS Montrose се идентифицира и казва на \"Стена Имперо\": \"Тъй като извършвате транзитно преминаване в признат международен проток, съгласно международното право вашето преминаване не трябва да бъде нарушавано, възпрепятствано или затруднявано.\"След това британската фрегата пита иранския кораб да потвърди, че \"не възнамерява да нарушава международното право\", като се опитва да задържи британския танкер.Иран разпространи в петък кадри от задържането на \"Стена Имперо\". Британският танкер беше задържан от Революционната гвардия на Иран в петък в Ормузкия проток. Техеран обяви, че британският кораб е \"нарушил международните морски правила\". Кадри, появили се в събота, показаха момента, в който танкерът е бил арестуван. Кадрите бяха разпространени от свързаната с Революционната гвардия новинарска агенция \"Фарс\".Фрегатата HMS Montrose е била предупредена и , както го направи - успешно - с друг британски танкер преди малко повече от седмица.Но този път фрегатата е била твърде далеч, за да попречи на задържането на \"Стена Имперо\" - танкерът вече е бил в ирански води.Иранската държавна новинарска агенция ИРНА уточни, че танкерът е бил арестуван, след като се е сблъскал с ирански риболовен кораб и не е реагирал на призивите за помощ на по-малкия ирански плавателен съд.Ала Джереми Хънт заяви, че британският танкер е арестуван във водите на Оман в \"очевидно нарушение на международното право\" и след това е бил принуден да плава към Иран.Шведските собственици на \"Стена Имперо\" - Stena Bulk, увериха, че корабът е бил в пълно съответствие с регулациите и е бил в международни води по време на акцията на Революционната гвардия. От компанията допълниха, че членовете на екипажа, които са индийци, руснаци, латвийци и филипинци, са в добро здраве.Втори британски танкер, плаващ под либерийски флаг, \"Месдар\", също беше задържан от Революционната гвардия в петък, но по-късно беше освободен.Иран обяви, че  от британски морски пехотинци на иранския танкер Grace 1 край бреговете на Гибралтар по-рано този месец, като причина за това беше, че превозвал петрол за Сирия в нарушение на санкциите на Европейския съюз.", "date": "2019.07.21", "title": "Разговори по радиостанция разкриват конфронтацията между Иран и Великобритания  "}
{"url": "https://news.bg/society/pochina-rok-muzikantat-bugi-barabata.html", "text": "На 58 години тази нощ е починал рок музикантът Марио Събев, по-известен с прякора си Буги Барабата, съобщи радио Z-Rock, където той водеше сутрешния блок \"Буги тайм\" и вечерния \"Нека бъде рок\".Събев е роден на 24 декември 1960 г. в София. По професия е шофьор и дълго е работил като такъв - от тях 17 години в БГА \"Балкан\".Буги Барабата е основател на групата \"Бараби Блус Бенд\" и е автор на всичките песни в шестте ѝ албума: \"Песни от гаража\", \"Лоши времена\", \"Срещу вятъра\", \"18 карата кал\", \"Без право на обжалване\" и \"Бесните кучета на блуса\".Той е и съавтор на хита на Васко Кръпката - \"Няма бира\". За Георги Минчев пък е написал песента \"Равносметка\".", "date": "2019.07.21", "title": "Почина рок музикантът Буги Барабата"}
{"url": "https://news.bg/society/kinolozi-plashat-s-protesti-ako-ne-chuyat-iskaniyata-im-za-agresivnite-kucheta.html", "text": "Киноложки организации настояват за създаването на регистър от специалисти, които да определят дали едно куче е агресивно или не, съобщава БГНЕС.По закон такъв списък от лицензирани експерти трябваше да бъде въведен още преди десетина години, но все още липсва.Рискът от агресия не зависи от конкретна порода или килограми, а от отношението на стопаните на кучета - всяко куче, с което не се общува правилно, може да се превърне в агресивно, предупреждават кинолози.\"В закона се казва, че България трябва да има списък от регистрирани етолози. Тоест, хора, които могат с тестове и с познанията си, да определят дали едно животно е агресивно или не. Въпреки че тази поправка е приета преди повече от 15-20 години, такъв списък в България все още няма\", посочва председателят на Пловдивското киноложко дружество Костадин Шанков.Идеята е според оценката на тези специалисти, кучетата да имат различен цвят паспорти, определящ начина, по който могат да бъдат разхождани. Кинолозите апелират за повишаване на контрола в кучешките развъдници, които подлежат на регистриране в Агенцията за безопасност на храните.Експертите настояват да се проверява не само средата, в която се отглеждат животните, а и физическото състояние на кучетата. Ако исканията им не бъдат чути, кинолозите заплашват с протести.", "date": "2019.07.21", "title": "Кинолози плашат с протести, ако не чуят исканията им за агресивните кучета"}
{"url": "https://news.bg/health/zdravniyat-model-na-ananiev-ogranichaval-svobodata-na-patsientite.html", "text": "който се предлага в момента, няма да подобри здравеопазването като организация и като начин на работа в системата. Това мнение изрази бившият министър на здравеопазването проф. Радослав Гайдарски пред БНР.Той поясни, че моделът на настоящия здравен министър Кирил Ананиев всъщност не е нов. По негови думи още през 2006-2007 г. е бил правен опит да се въведат  и да се сложи край на монопола на НЗОК.\"Тогава не успяхме по същите причини, по които и сега този модел няма да успее. Защото  Няма друга страна в Европа, която да има толкова малко финансови средства, вложени в здравеопазването\", категоричен бе проф. Гайдарски.Той изрази опасение, че предложеният модел може да доведе до регионализация в здравеопазването и вместо да гарантират сегашната свобода на пациентите, фондовете по-скоро да ограничат избора им къде да се лекуват.Според проф. Гайдарски здравната система може да се подобри само с увеличаване на парите в НЗОК, т.е. здравната вноска да стане поне 10%.Той настоява всички да бъдат равнопоставени, тъй като по думите му в момента въпросните 8% от задължителната вноска се вземат само от около 1,5 млн. здравноосигурени. Проф. Гайдарски призова и за по-строг контрол на начина, по който се разходват средствата.", "date": "2019.07.21", "title": "Здравният модел на Ананиев ограничавал свободата на пациентите"}
{"url": "https://news.bg/regions/spasiha-turistka-sas-schupen-krak-na-vitosha.html", "text": "Спасиха туристка със счупен крак на Витоша, съобщава bTV.Пострадала е на 35 години. Инцидентът е станал вчера в късния следобед в района на местността Комините под връх Камен дел, по пътеката за хижа \"Кикиш\".Помощ на пострадалата туристка са оказали осем планински спасители. Със специален превоз жената е била качена до района на Платото, откъдето автомобил на спасителите я е отвел до хижа \"Алеко\".По информация на ръководителя на спасителната операция Константин Стамов акцията е продължила близо 2 часа и половина.От ПСС призовават туристите да тръгват добре подготвени, със застраховка и предварително да са проучили избрания маршрут.Припомняме, вчера планинската спасителна служба оказа помощ и на в планината край Сандански.", "date": "2019.07.21", "title": "Спасиха туристка със счупен крак на Витоша"}
{"url": "https://news.bg/int-politics/stanishev-razkaza-kak-pes-ot-protivnitsi-stanaha-fenove-na-fon-der-layen.html", "text": "\"Тепърва предстои да видим дали изборът на Урсула фон дер Лайен е добър. Нейната кандидатура беше много неочаквана, никой не беше запознат с нея и с политиката ѝ. След изслушването ѝ в нашата група преобладаващото мнение беше тя да не бъде подкрепена. Интересното е, че за една седмица като че ли тя претърпя сериозна еволюция.\"Това коментира председателят на Партията на европейските социалисти (ПЕС) Сергей Станишев пред БНР по повод . По думите му тя е отговорила писмено на ПЕС на въпроси, които за социалистите  са представлявали червени линии. \"Досега никой кандидат за председател на Европейската комисия не е представял толкова подробни и писмено разписани ангажименти за политиката\", подчерта бившият български премиер. Той изтъкна, че Урсула фон дер Лайен е поела ангажимент за една по-социалдемократическа политика от тази досега.\"Подкрепата ни за Урсула фон дер Лайен не е безусловна. Ние ще държим да видим ангажиментите ѝ да се превърнат в същинска програма на Европейската комисия... Тази наша подкрепа няма да бъде картбланш, няма да бъде един празен чек да прави каквото иска. Ние ще бъдем много взискателни и критични\", настоя Станишев.Той обясни, че \"в ПЕС има различия по тактиката, но единност по съдържанието - каква политика трябва да има, и ние да направим така, че тази политика да стане реалност\".\"Фон дер Лайен пое ясен ангажимент, че социалният стълб, за който се борихме последните четири години, ще бъде изцяло претворен в реалност чрез план за действие. Искаме реална социална промяна в Европа\", завърши председателят на ПЕС.", "date": "2019.07.21", "title": "Станишев разказа как ПЕС от противници станаха фенове на Фон дер Лайен "}
{"url": "https://news.bg/regions/koloni-ot-avtomobili-na-gkpp-kapitan-andreevo-zaradi-rekorden-trafik.html", "text": "Интензивният трафик на ГКПП \"Капитан Андреево\" продължава и днес, съобщава bTV. За последното денонощие е поставен рекорд при обработката на автомобили.Близо 10 000 автомобила с над 32 000 пътници са преминали през пункта за последните 24 часа.Това означава, че на всяка минута влизат по няколко автомобила.Общо девет колони с дължина по 200 м са се образували на всички гишета.Към момента на пункта работят 35 гранични служители, но при необходимост ще бъдат извикани още.Преминаването през границата отнема около 2 часа.Припомняме, , когато от там преминаха близо 9 000 автомобила.", "date": "2019.07.21", "title": "Колони от автомобили на ГКПП \"Капитан Андреево\" заради рекорден трафик"}
{"url": "https://news.bg/regions/restavrirat-observatoriyata-v-borisovata-gradina.html", "text": "До седмици започва реставрация на сградите на Астрономическата обсерватория в Борисовата градина, съобщава БГНЕС.За целта Софийският университет е осигурил 100 000 лева, а други 50 000 лева ще бъдат предоставени от фирма.Ръководител на катедра \"Астрономия\" доц. Евгени Овчаров посочи, че в момента обсерваторията няма финансови проблеми и отделените средства са напълно достатъчни за цялостния ремонт и реставрация.Очаква се ремонтните дейности да започнат преди края на лятото, тъй като обществената поръчка се е забавила. Предстои НИПК да издаде разрешение.Ще бъде извършена цялостна реставрация на сградите - отвътре и отвън, покриви и фасади, включително и пътеките в двора.\"Смятам, че интересът към астрономията никога не е прекъсвал и така ще бъде занапред. Съвсем нормално е човек да се интересува от света, в който живее, особено в центъра на столицата да се погледне към небето през 120-годишен телескоп. Това със сигурност привлича хората. Точно затова се надявам сградите да бъдат много по-приветливи\", коментира доц. Овчаров.", "date": "2019.07.21", "title": "Реставрират обсерваторията в Борисовата градина"}
{"url": "https://news.bg/crime/presledvaha-balgarski-kradtsi-s-helikopter-v-italiya.html", "text": "Италианските власти заловиха двама български крадци след преследване с хеликоптер, съобщиха от , цитирайки местни медии.Сънародниците ни - на 30 и 21 години, първоначално били преследвани с полицейски автомобил, а впоследствие в акцията се включил и хеликоптер. Те били забелязани с колата си с българска регистрация в град Чезанела, където се подготвяли за поредната кражба.След като мъжете били забелязани да оглеждат къщите в района, бил подаден сигнал в полицията и така се стигнало до мащабната операция по залавянето им.Било установено, че двамата българи са криминално проявени - и друг път са извършвали домови кражби. Единият бил издирван и за престъпления в Тоскана.Сънародниците ни били отведени в полицейския участък, а след това - отдалечени от града.", "date": "2019.07.21", "title": "Преследваха български крадци с хеликоптер в Италия"}
{"url": "https://news.bg/press/predlagat-novi-promeni-v-izborniya-kodeks-rozhen-sabra-nad-200-000-balgari-ot-stranata-i-chuzhbina.html", "text": "В навечерието на местния вот отново промени в Изборния кодекс. Само три месеца преди изборите депутатите предлагат и селата с 200 души население да си избират кмет.В момента прагът е 350 души. Група депутати с различни убеждения са се обединили около тази идея, защото все повече села се обезлюдяват и броят на гласоподавателите там пада.Над 200 000 посетители са преминали през Роженския събор в първите два дни от националното фолклорно събитие. Поредното издание на Събора на народното творчество и животновъдството \"Рожен 2019\" протича при внушително присъствие на българи от чужбина. Това сочат данни на организаторите. Роженският събор е красноречиво доказателство, че българският дух е жив, заяви в словото си пред празнуващото множество председателят на Народното събрание Цвета Караянчева. Председателят на парламента поведе голямото роженско хоро, което се извива на обяд в 12 часа в дните на събора. Сред гостите на събитието бе и председателят на ПГ на ГЕРБ д-р Даниела Дариткова.Засегнатият свинекомплекс е със затворен производствен цикъл, в който се отглеждат общо около 17 000 свине от различна възрастова категория. От БАБХ потвърдиха за \"Монитор\", че всички животни там ще бъдат умъртвени.Областната дирекция по безопасност на храните в Русе (ОДБХ-Русе) е издала веднага акт за възбрана за движение на свине към и от обекта. Проведено е епизоотично проучване за движението на свине, фураж, транспортни средства и хора от и към обекта. Извършени са и проверки на кланиците, в които са изпращани свине за клане. Месо и продукти, добити от свине от тази ферма, са възбранени и подлежат на унищожаване.Американка обра овациите на Роженския събор днес заради впечатляващото изпълнение на песента \"Девойко мари, хубава\", която впоследствие се оказа, че е научила от YouTube. Докато тя пееше на сцената, съпругът й си купи риза с български народни мотиви. Пред журналисти 28-годишната жителка на Тексас Рейчъл обясни, че от видеосайта е научила много български народни песни.\"България има най-хубавата фолклорна музика, най-сложния ритъм и най-добрата храна\", каза тя. Младата жена е за първи път в България заедно със съпруга си Масуд.Премиерът Бойко Борисов ще подкрепи кандидатурата на румънката Лаура Кьовеши за поста европейски главен прокурор. Това твърди bTV, позовавайки се на правителствената пресслужба.Кьовеши е основният фаворит за поста и то въпреки волята на правителството в родната ѝ страна. Тя е бивш ръководител на румънската антикорупционна агенция, а в момента е подсъдима в страната си с обвинения за злоупотреба с власт.Конкурент на румънката за поста е французинът Жан-Франсоа Бонер. Двамата кандидати не успяха да съберат категорично мнозинство от стария състав на Европейския парламент.\"Гледайте Истанбул, мислете за София\" - възторжени и еуфорични постове в този смисъл се появиха във фейсбук в деня на изборите в турския град в края на юни, които бяха спечелени от Екрем Имамоглу - опозиционер на президента Реджеп Ердоган.Асоциацията между София и Истанбул сигурно е пресилена, но е показателна за начина, по който се гледа на изборите в българската столица през октомври. Вече над десет години тя се управлява от ГЕРБ, които, с едно кратко изключение, държат властта и в страната от 2009 г.Евентуална смяна на кмета Йорданка Фандъкова не е единствената опасност за Борисов на местните избори през есента. Освен София той може да загуби и Пловдив, където ГЕРБ заяви ясно, че няма да издига отново сегашния кмет Иван Тотев. Ако и двата града бъдат спечелени от опозицията, това ще постави под въпрос влиянието на Бойко Борисов върху населени места, в които живеят близо една трета от хората в България.Опозицията, а може би и част от обществото ще приемат това за началото на края на управлението на ГЕРБ. Преди две години БСП се надяваше това да се случи с победата ѝ на президентските избори, но политическото щастие продължи да каца на рамото на Борисов. Сега обаче е по-различно. Президентът няма някаква реална власт и малкото му влияние може лесно да бъде заобиколено. Загубата на двата най-големи града в България има много по-голямо значение. Това би бил истински удар по модела на партията на Борисов, който включва синергия между ресурсите на местната и централната власт, за да демонстрира \"видими резултати\" и да контролира всички пари от еврофондовете и бюджета.Шест празни варела, използвани за съхранение на химикал, са извозили служители на РД \"ПБЗН\"-Пловдив до депото за опасни материали в село Цалапица, съобщиха от пресцентъра на МВР. Химичното съединение било необходимо за ароматизирането на газ \"пропан-бутан\". При последваща проверка в пункт за изкупуване на метали са открити още 10 такива съда. Те са били херметически затворени и също са депонирани в Цалапица. При направените измервания на място - и в реката, и в пункта, няма данни за замърсяване на въздуха и водите. Работата по изясняване на случая продължава.", "date": "2019.07.21", "title": "Предлагат нови промени в Изборния кодекс, Рожен събра над 200 000 българи от страната и чужбина"}
{"url": "https://news.bg/int-politics/tramp-zatyaga-kolana-na-byudzheta-pri-vtori-mandat.html", "text": "Американският президент Доналд Тръмп разкри плановете си за действие, ако бъде преизбран за втори мандат. Това разкри в. \"Вашингтон поуст\".Доналд Тръмп заяви, че възнамерява да намали разходите в бюджета на САЩ.Тръмп каза също, че иска затвори редица държавни служби. Той подчерта, че това ще се случи, особено ако републиканците си възвърнат контрола над Камарата на представителите.Президентските избори в САЩ .По-рано беше съобщено, че Тръмп е готов за преговори с Иран.", "date": "2019.07.21", "title": "Тръмп затяга колана на бюджета при втори мандат"}
{"url": "https://news.bg/int-politics/nato-iran-da-pusne-dvata-tankera.html", "text": "Северноатлантическият алианс (НАТО)  в Ормузкия проток от Иран, единият от които плава под британски флаг, и призова иранските власти да освободят корабите с екипажите им на борда. Това се посочва в изявление на говорителя на НАТО Оана Лунгеску, публикувано на официалния сайт на организацията.НАТО счита, че конфискацията на петролни танкери е . \"Осъждаме изземването на два търговски кораба в Ормузкия пролив\", се казва в доклада. \"Това представлява пряко предизвикателство към международната свобода на корабоплаването.\" \"Призоваваме Иран незабавно да освободи корабите и техните екипажи\", добавиха от Алианса.Отбелязвайки ангажимента на Великобритания за дипломатическо решение на настоящата ситуация чрез диалог, НАТО изрази подкрепа за този подход на британските власти за разрешаване на конфликта. \"НАТО подкрепя дипломатическите усилия за разрешаване на ситуацията около залавянето на танкери\", каза Лунгеску.Ормузкият пролив, чрез който се транспортира почти една пета от използвания в света нефт, свързва Персийския и Оманския заливи. По този начин се доставя по-голямата част от петрола, изнасян от Саудитска Арабия, Иран, Обединените арабски емирства, Кувейт и Ирак, както и почти целия LNG, произведен от Катар, най-големият износител на този вид гориво в света.", "date": "2019.07.21", "title": "НАТО: Иран да пусне двата танкера"}
{"url": "https://news.bg/int-politics/velikobritaniya-misli-za-sanktsii-sreshtu-iran.html", "text": "Британски министри планират да наложат на Иран санкции след задържането на плаващ под британски флаг петролен танкер в Персийския залив, съобщи в. \"Телеграф\".Британският външен министър Джереми Хънт се очаква да обяви днес , включително евентуално замразяване на авоари в отговор на инцидента. да върнат санкциите върху Иран, които бяха отменени през 2016 г. след сделката за иранската ядрена програма, отбеляза вестникът.", "date": "2019.07.21", "title": "Великобритания мисли за санкции срещу Иран"}
{"url": "https://news.bg/int-politics/v-gartsiya-svalyat-danatsite-za-imotite.html", "text": "ще бъдат по-малки данъци, повече работни места и сигурност, обеща премиерът Кириакос Мицотакис.Първа стъпка в тази насока ще е намаляването на облагането на имотите.Колкото до споразумението, сключено със Северна Македония, Мицотакис каза, че ще гарантира, че само продукти, произведени в гръцките провинции Източна Македония и Тракия, Централна Македония и Западна Македония, ще могат да имат на етикета си думата \"македонски\".Това е отстъпление от предизборната му закана за преразглеждане на Споразумението от Преспа.през тази година вече поетите ангажименти с кредиторите на Гърция, а предоговарянето на условията се отлага за догодина.Премиерът обеща да засили борбата срещу тероризма.", "date": "2019.07.21", "title": "В Гърция свалят данъците за имотите"}
{"url": "https://news.bg/world/novi-kosmonavti-na-mks.html", "text": "Трима астронавти пристигнаха на Международната космическа станция (МКС) рано тази сутрин, съобщи ТАСС.Това стана по план около шест часа след излитането им от космодрума Байконур в Казахстан. Изстрелването на кораба се излъчваше в реално време и от НАСА.Стартът беше осъществен точно 50 години след деня, в който стъпиха първите хора на Луната.Екипажът на МКС отново е съставен от 6 човека. Това стана възможно, след като Александър Скворцов, Андрю Морган (NASA) и Лука Пармитано (Европейската космическа агенция) започнаха своята мисия.", "date": "2019.07.21", "title": "Нови космонавти на МКС"}
{"url": "https://news.bg/int-politics/klyuchova-ostavka-v-britanskiya-kabinet.html", "text": "Британският министър на правосъдието Дейвид Гок потвърди информацията, че възнамерява да подаде оставка следващата сряда, 24 юли, разкрива в. \"Сънди таймс\".Оттеглянето му става преди следващият премиер на страната, който се очаква да бъде бившият външен министър .Решението на Гок е сигнал за неговото несъгласие с позицията на Борис Джонсън, че може да се . \"Ако за да остана в кабинета, е необходимо да подкрепя идеята за напускане на ЕС без споразумение на 31 октомври, за което Джонсън каза няколко пъти, то аз не съм готов да се присъединя към това\", каза Гок.\"Като се има предвид, че съм член на кабинета, след като Тереза ​​Мей стана министър-председател, считам, че е правилно да подам оставка\", заключи министърът на правосъдието.В петък \"Таймс\" съобщи, че трима членове на британския кабинет, включително Гок, финансовият министър Филип Хамънд и министърът на международното развитие Рори Стюарт, планират да напуснат постовете си, преди новият премиер да встъпи в длъжност.На 24 май Тереза Мей обяви оставката си, първо от поста лидер на управляващата Консервативна партия, а след това от поста министър-председател заради невъзможността да осъществи оттеглянето на страната от ЕС. Победителят от състезанието за неин наследник ще бъде обявен на 23 юли. . Негов съперник е настоящият външен министър Джеръми Хънт.", "date": "2019.07.21", "title": "Ключова оставка в британския кабинет"}
{"url": "https://news.bg/int-politics/rusiya-may-zamesena-v-zadarzhaneto-na-tankeri-ot-iran.html", "text": "Британската служба за външно разузнаване МИ-6 и Британският държавен комуникационен център (GCHQ) разследват версията, че Русия е свързана с задържането на британския танкер Stena Impero от Иран. За това пише в. \"Сънди мирър\".Според източници в службите за сигурност, въпросът е, че иранското разузнаване може да залови танкер, използвайки фалшиви GPS координати, които биха могли да се разпространят с помощта на \"руска шпионска технология\".Друг източник в западните служби за сигурност заяви, че Русия притежава подобни технологии и може да помогне на Техеран. Той също така отбеляза, че Иранската ислямска революционна гвардия вече е работила \"тясно\" с руското разузнаване в Сирия.Изданието отбелязва, че евентуалното участие на руската страна в инцидента може да се случи само с \"благословията на руския президент Путин\".НАТО поиска британският танкер Stena Impero в Ормузкия проток да бъде освободен.", "date": "2019.07.21", "title": "Русия замесена в задържането на танкери от Иран?"}
{"url": "https://news.bg/int-politics/slaba-aktivnost-na-vota-v-yaponiya.html", "text": "Изборите за горна камара на японския парламент се провеждат с по-ниска избирателна активност, отколкото с подобни избори през 2016 г. Това съобщи Киодо.До 10:00 часа местно време избирателната активност е 5,65%, което е с 2,27 процентни пункта по-малко в сравнение с последния вот.На изборите, провеждани на всеки три години, кандидатите ще се състезават за 124 от общо 245 места. Според многобройни проучвания на общественото мнение управляващата Либералдемократическа партия в Япония, водена от премиера Шинзо Абе и нейния най-близък съюзник, партията Комеито, ще запазят по-голямата част от местата в Камарата на съветниците.", "date": "2019.07.21", "title": "Слаба активност на вота в Япония"}
{"url": "https://news.bg/int-economics/po-visoki-taksi-za-teglene-ot-bankomat-v-gartsiya.html", "text": "Клиентите на банките, които използват банкоматите на други финансови институции за извършване на тегления, ще се изправят пред значителен ръст в таксите, налагани от собствениците на тези машини от следващата седмица.Таксите могат да скочат до 3 евро за транзакция при теглене, предупреждават гръцки медии.Банките казват, че повишенията са предназначени да покрият високите разходи за експлоатация и поддръжка на банкомати и да обезкуражат клиентите на други банки да използват техните машини.Наложените такси за транзакция ще варират според политиката на всяка банка.", "date": "2019.07.21", "title": "По-високи такси за теглене от банкомат в Гърция"}
{"url": "https://news.bg/int-politics/ukrayna-izbira-parlament-1.html", "text": "Украинците гласуват на предсрочни парламентарни избори. Очаква се на тях Володимир Зеленски да през април, предаде Ройтерс. Но не е сигурно, че неговата партия може да спечели абсолютно мнозинство.Партията на Зеленски \"Слуга на народа\" може да получи между 44 и 52% от гласовете. След нея се нарежда проруската \"Опозиционна платформа\" с около 13%, а на трето - партията на предишния президент Петро Порошенко - \"Европейска солидарност\" с 8 %. Четвъртото място си оспорват \"Отечество\" на бившата премиерка Юлия Тимошенко и новопоявилата се през май партия \"Глас\" на рокзвездата Святослав Вакарчук.Голямата въпросителна е, че половината от местата в парламента се избират по мажоритарна система, а социолозите не дават прогноза за тяхното разпределение.Предстоят тежки месеци. След изборите новите управляващи ще трябва и да изпълнят реформите, договорени с международните дарители, за да получи Украйна нови заеми в размер за милиарди долари.От общо 450 места в парламента на Украйна, 26 ще останат празни - Скандалният политик Михаил Саакашвили се отказа да участва във вота. ", "date": "2019.07.21", "title": "Украйна избира парламент"}
