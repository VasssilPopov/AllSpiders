{"url": "https://news.bg/world/es-gotov-s-merki-sreshtu-severna-koreya-sled-testa.html", "text": "Европейският съюз е готов да разшири ембаргото срещу Северна Корея след теста на водородна бомба. Това се казва в изявление на председателя на Европейския съвет Доналд Туск. То е публикувано на сайта на Съвета. В него се припомня, че Северна Корея нарушава системно задълженията си и това принуждава международната общност да отговори решително. КНДР трябва да напълно да изостави своите програми за ядрено оръжие, оръжия за масово унищожение и балистични ракети.Призоваваме Съвета за ситурност на ООН да приеме нови санкции и да покаже по-голяма решителност за постигане на ядрена енергетика за мирни цели на Корейския полуостров, се казва още в изявлението. Припомняме, че по-рано САЩ оповестиха, че готвят търговско ембарго, което ще засегне страните, търгуващи с КНДР. За момента не е ясно ще има ли военен отговор на поредната провокация на Пхенян. Светът осъди теста, а в понеделник Съветът за сигурност провежда заседание по темата. ", "date": "2017.09.03", "title": "ЕС готов с мерки срещу Северна Корея след теста"}
{"url": "https://news.bg/regions/sela-v-montana-ostavat-bez-piteyna-voda-zaradi-arsen.html", "text": "Жителите на две села в област Монтана бяха заставени да не пият вода от чешмите си заради повишени стойности на арсен в питейната вода. Става въпрос за селата Георги Дамяново и Меляне, съобщи Нова телевизия.Анализите на питейната вода в района са направени на 29 и 30 август. Според резултатите на Регионалната здравна инспекция в Монтана питейната вода съдържа превишени стойности на арсен. РЗИ-Монтана вече е издала предписания до кмета на община Георги Дамяново и ВиК дружеството.Следва кметът и ВиК дружеството да информират жителите на населените места за проблема с питейната вода. Водата не трябва да се използва за питейни цели, както и за готвене.Следва и отговорните за случващото се лица да почистят и дезинфекцират водоемите и цялата водопроводна мрежа в селата.Припомняме, че в началото на месец юни в други три села в община Бойчиновци, област Монтана също бяха открити повишени стойности на арсен. Това бяха селата Кобиляк, Бели брег и Громшин.", "date": "2017.09.03", "title": "Села в Монтана остават без питейна вода заради арсен"}
{"url": "https://news.bg/int-politics/beton-zashtitava-pravitelstveniya-kvartal-na-viena-ot-terorizam.html", "text": "Бетонни заграждения ще защитават правителствения квартал на Виена от терористични атаки. Височината на преградите е 80 сантиметра, а ширината е един метър. Ще бъде заграден историческия площад Ballhausplatz в центъра на столицата, съобщава австрийското Министерство на вътрешните работи, цитирано от ТАСС.Строители издигат бетонна стена близо до сградите на канцлерската администрация и президента на Австрия, за да защитят правителствения квартал от терористични атаки. Строителните работи са планирани да бъдат завършени до зимата. В същото време стената не е единствената мярка за сигурност във Виена. На някои пешеходни улици в центъра на града се появяват бетонни стълбове, които също трябва да предотвратят опитите за врязване на коли сред граждани и гости на столицата.Намерението на правителството да се изолира със стената предизвика критики сред австрийските политици, които обвиняват министрите в двойни стандарти.\"Държавният елит се огражда със стена, а границите на страната остават отворени\", коментира председателят на Австрийската партия на свободата Хайнц-Кристиан Щрахе.\", за да се защитят хората, всички се оплакваха и ругаеха, а днес самите те изграждат стена и то изключително и само за себе си\", допълва той.Според него стените няма да помогнат за защитата на Австрия от терористични атаки, тъй като хората остават беззащитни по улиците.В същото време фактът, че се изгражда сетна, показва висока заплаха от тероризъм, обобщава политикът.", "date": "2017.09.03", "title": "Бетон защитава правителствения квартал на Виена от тероризъм"}
{"url": "https://news.bg/world/rusiya-si-iska-obratno-izzetite-diplomaticheski-obekti-ot-sasht.html", "text": "Изявление на Министерството на външните работи на Русия призовава властите в САЩ да върнат обратно иззетите дипломатически обекти от сградите на генералното консулство на Русия в  и търговското представителство на страната във Русия осъжда обиска на сградите и счита действията на САЩ за откровен враждебен акт, съобщи ТАСС.Според изявлението вчера, 2 септември, САЩ са иззели дипломатически обекти от генералното консулство на Русия в  и сградата на търговското представителство на страната във . Припомняме, сградите се ползват с дипломатически имунитет, а имотите се водят собственост на Руската федерация.\"Призоваване правителството на САЩ да преосмисли решението си и незабавно да върне руските дипломатически обекти. В противен случай цялата вина за по-нататъшното влошаване на отношенията между двете страни, от които в голяма степен зависи състоянието на глобалната стабилност и международна сигурност, ще падне върху САЩ\", посочват руските дипломати. Външното министерство на Русия добавя, че действията на САЩ се считат за враждебен акт и грубо нарушение на Международното право и Виенската конвенция за дипломатическите и консулски отношения.Припомняме, според информация на Foreign Policy вчера служителите на търговското представителство на Русия във Вашингтон панически са изгаряли документи в задния двор на сградата. Малко преди това \"Асошиейтед прес\" предаде, че служителите в руското консулство в Сан Фарнциско също са унищожавали документи.Припомняме и че външното министерство на Русия вчера изпрати протестна нота срещу намеренията на САЩ да обискира дипломатическите сгради.", "date": "2017.09.03", "title": "Русия си иска обратно иззетите дипломатически обекти от САЩ"}
{"url": "https://news.bg/regions/meduzi-prevzemat-yuzhnoto-chernomorie.html", "text": "Туристи се оплакват от нашествие на медузи по южното ни Черноморие. Още в първите дни на месец септември повечето малки заливи са завзети от големите медузи от вида \"ризостома\", съобщи БНТ.Припомняме, през по-студените есенни дни миграцията на медузите към по-плитките води е обичайно явление. Според ихтиолозите обаче тази година явлението се наблюдава около 20 дни по-рано от обичайното.Според учените друга причина за нашествието на медузите може да е обилното наличие на храна - зоопланктон. През тази година има голямо количество от планктона в крайбрежните води по Южното Черноморие.Въпреки че медузите не са приятели на туристите и плажуващите, те остават атракция за хората, които обичат гмурканията. Подводните фотографи също могат да се възползват от явлението, докато водата в морето е все още с добра температура.", "date": "2017.09.03", "title": "Медузи превземат Южното Черноморие"}
{"url": "https://news.bg/world/rumaniya-planira-referendum-protiv-gey-brakovete-prez-esenta.html", "text": "В Румъния се планира провеждането на референдум против гей браковете през есента.Управляващата Социалдемократическа партия в северната ни съседка планира организирането на референдум за ограничаването на конституционната дефиниция на семейството. Ако дефиницията на семейство бъде приета, това означава, че в страната гей браковете няма да бъдат легализирани, съобщи Ройтерс.Намеренията на Социалдемократическата партия идват, след като миналата година неправителствената организация \"Коалиция за семейството\" събра 3 милиона подписа за промяна на конституционната дефиниция на брака като съюз само между мъж и жена.Законодателството в Румъния гласи, че конституцията на страната може да се променя след предложение на президента на републиката, след предложение на 25% от депутатите или поне половин милион граждани, а събраните подписи от миналата година са повече от необходимото за инициирането на общонационално допитване.Само малка част от политиците в Румъния подкрепят гей браковете. Румъния е консервативна източноевропейска страната. Населението ѝ е около 20 млн. души, а православната църква има силно влияние върху обществото, допълват от Ройтерс.Изключение правят малцина видни политици. Между тях е президентът на страната Клаус Йоханис, според който трябва да се подкрепи толерантността и откритостта към тези, които са по-различни. Йоханис е етнически германец и като член на етническото и религиозно малцинство призовава обществото да отхвърли религиозния фанатизъм и ултиматумите.Припомняме и че през месец юни десетки румънски правозащитни организации се обявиха против предложенията за конституционни промени. Според тях такава промяна може да се приеме в Европейския съюз като популизъм и ерозия на демократичните ценности, права и свободи.", "date": "2017.09.03", "title": "Румъния планира референдум против гей браковете през есента"}
{"url": "https://news.bg/world/haker-e-izmamil-balgarka-s-1-200-dolara-za-reklama-po-feysbuk.html", "text": "Българска гражданка е била измамена с 1 200 долара за реклама във социалната мрежа \"Фейсбук\".Оказва се, че парите на българката били изтеглени от сметката ѝ, въпреки че тя не е поръчвала рекламата, съобщи bTV.Жената плащала на социалната мрежа различни суми, за да може нейните материали да достигат до повече хора и да бъдат по-добре оптимизирани. Оказва се обаче, че някой друг е използвал профила ѝ, за да напшрави публикация, която рекламирала китайски стоки. От \"Фейсбук\" промотирали публикацията, а парите били изтеглени от сметката на българката, която е обвързана с профила ѝ в \"Фейсбук\".Според специалиста по куберсигурност Красимир Коцев става въпрос за атака, при която хакер използва същата мрежа, в която е и жертвата, използвайки това за да пренасочи трафика към своя компютър.По случая е бил изпратен сигнал до социалната мрежа и ситуацията около българката вече се проверява.Специалисти съветват хората да не използват публични интернет мрежи, когато заплащат в интернет.", "date": "2017.09.03", "title": "Хакер е измамил българка с 1 200 долара за реклама по \"Фейсбук\""}
{"url": "https://news.bg/sport/bronzov-medal-za-ansambala-ni-po-hudozhestvena-gimnastika-na-tri-topki-i-dve-vazheta.html", "text": "Българският ансамбъл по художествена гимнастика спечели бронзов медал на три топки и две въжета на финала на Световното първенство в Пезаро, Италия.Световното първенство по художествена гимнастика в Пезаро се излъчваше пряко в ефира на БНТ.Момичетата бяха в състав Симона Дянкова, Мадлен Радуканова, Елена Бинева, Теодора Александрова и Лаура Траатс. Те изиграха невероятно съчетание и заслужено получиха високи оценки от съдийската колегия.На първо място със златен медал се класира отбора на Русия с обща оценка 18.900. На второ място завърши отбора на Япония с оценка от 18.650, а възпитаничките на Весела Димитрова получиха оценка 18.600.По-рано днес ансамбълът ни по художествена гимнастика завърши на четвърто място на финала на обръчи. Тогава ансамбълът ни беше в същия състав.Момичетата ни започнаха последни в стартовия лист и изиграха съчетанието си без грешка. Те получиха обаче оценка от 18.250, което ги класира на четвърто място в крайното подреждане.Златото на обръчи получи ансамбъла на домакините от Италия с оценка от 18.900. На второ място се класира ансамбъла на Русия с оценка от 18.700. Бронзовите медали отидоха при състава на Япония, който беше оценен с 18.600.Припомняме, вчера гимнастичките ни се класираха на второ място в многобоя и взета среброто. Българките получиха сборна оценка от 36.950. На първо място беше състава на Русия, който беше оценен с 37.700, а бронзовите медали отидоха в ансамбъла на Япония, които бяха получиха сборна оценка от 36.650.", "date": "2017.09.03", "title": "Бронзов медал за ансамбъла ни по художествена гимнастика на три топки и две въжета"}
{"url": "https://news.bg/regions/mizeriya-v-priyuta-za-bezdomni-vav-varna.html", "text": "Приютът за бездомни във Варна тъне в мизерия, съобщава bTV.Според Националното сдружение на сираците в България бездомните във Варна се срещат всекидневно с мизерните условия в приютите.Оказва се, че първите три етажа от приюта не били ремонтирани, откакто е построена сградата преди 30 години.Помещенията в приюта били в мухъл, а бълхите и дървениците били ежедневие. Въпреки че сградата е била третирана против насекоми цели 18 пъти, проблемът все още е налице.Обитатели разказват и че положението в приюта е станало съвсем нетърпимо, след като преди 2 години в сградата били настанени роми, чийто незаконни постройки в \"Максуда\" били съборени.От Общината във Варна са обяснили, че през последните месеци е увеличена охраната в приюта. Предвиждало се и обновяване на сградата. Средствата за ремонта били предвидени по Оперативна програма \"Региони в растеж\", но към момента няма информация кога ще започне обновяването.", "date": "2017.09.03", "title": "Мизерия в приюта за бездомни във Варна"}
{"url": "https://news.bg/disasters/samneniya-za-yadreno-iztichane-v-yaponiya.html", "text": "Японското правителство започна двудневни проверки в елетроцентрала, намираща се в префектура Сага, остров Кюшю. Мерките се налагат заради съмнения за ядрено изтичане. Около 6500 души участват в операцията. На премиера Шиндзо Абе обаче се е наложило да прекрати уастие, тъй като междувременно Северна Корея проведе тест с водородна бомба. Япония вече осъди теста и повиши нивото на заплаха. Уточнява се, че съоръжението не работи от 2011 година, тъй като не отговаря на изискванията за сигурност. След експлозията в АЕЦ \"Фукушима\" бяха въведени нови стандарти. Припомняме, че аварията на атомната електроцентрала \"Фукушима-1\" възникна след разрушителното земетресение от 9 по Рихтер и последвалото цунами, които удариха Япония на 11 март 2011 г.Водата претовари системите за охлаждане на реактора и три от тях аварираха. Те започнаха да бълват радиация в обширна зона в Япония. Това бе най-голямото следвоенно бедствие и ", "date": "2017.09.03", "title": "Съмнения за ядрено изтичане в Япония "}
{"url": "https://news.bg/regions/blokirani-turisti-v-kabinkite-na-simeonovskiya-lift-na-vitosha.html", "text": "Авария в електроподаването блокира Симеоновския лифт на Витоша.В кабинките на лифта е имало блокирани хора.От Планинската спасителна служба съобщиха, че лифтът е спрял към 15.30 часа заради спиране на тока.От ръководството на фирмата собственик \"Витоша Ски\" АД са обяснили пред bTV, че след спирането на електричеството, служителите са включили резервен, авариен двигател, благодарение на който туристите са били извозени.По думите на директора на \"Симеоновския лифт\" Красимир Иванов аварията е продължила около 20 минути.По последна информация в кабинките на лифта са бли блокирани около 10 души.", "date": "2017.09.03", "title": "Блокирани туристи в кабинките на Симеоновския лифт на Витоша"}
{"url": "https://news.bg/society/uiz-ear-otlagat-polet-ot-varna-do-sofiya-s-nad-2-chasa.html", "text": "Читатели на News.bg сигнализираха за пореден проблем с полет на \"Уиз еър\". Този път проблемът възникнал около полет от Варна за София.Предвиденият за тази вечер полет от Варна за София ще излети с два часа закъснение. Възможно е закъснението да бъде и по-голямо.Пътниците, закупили билети за полета, са получили по два СМС-а. Според първото съобщение полетът щял да се отложи за 21.35 часа тази вечер. По-късно обаче хората получили и второ съобщение, според което полетът се отлага за 22.05 часа.Полетът от Варна за София е бил заявен за 20 часа.От \"Уиз еър\" пишат още, че са изпратили електронна поща до пътниците на полета, в който били посочени правата и инструкциите относно закъснението. Пътниците обаче са категорични, че подобен имейл не са получавали.При пристигането на летището пътниците са били чекирани, но допълнително полетът е бил обявен вече за 22.30 часа.Като обезщетение са получили минерална вода и кроасан. На изказано недоволство от пътничка, която е диабетик и не може да консумира захар, е последвало мълчание от страна на персонала.На сайта на Летища \"Варна\" няма ясна информация около възникналата ситуация.Хората са притеснени и не знаят кога точно да отидат на летището, за да се качат на полета. Те се притесняват и дали няма да се наложи на прекарат нощта на летището.Припомняме, през последните дни проблемите с авиокомпанията \"Уиз еър\" зачестиха. В четвъртък, 31 август, стана ясно, че 40 души са били оставени на летище \"София\", въпреки че са закупили билети до Лондон. На 30 август пък  от София до Лондон.Причините - авиокомпанията продала повече билети от местата в самолетите. Така хората, които трябвало да пътуват на 30 август получили предимство през тези, закупили билети за 31 август.Тези рокади щели да продължат до 5 септември.На 31 август министърът на транспорта, информационните технологии и съобщенията Ивайло Московски разпореди ГД \"Гражданска въздухоплавателна администрация\" да извърши С извънреден полет на 1 септември към Лондон бяха извозени всички пътници, за които е нямало места през деня. Проблеми обаче възникнаха с полета от Англия до България. На летището в Лондон пътниците бяха блокирани, а полетът беше отменен.Стана ясно и че проблеми са възникнали и с полетите от Франкфурт до София. На 31 август компанията оставила около 20 души на летището във Франкфурт. Оказало се, че полетът до София излетял с 30 минути по-рано от обявеното.", "date": "2017.09.03", "title": "\"Уиз еър\" отлагат полет от Варна до София с над 2 часа"}
{"url": "https://news.bg/weather/valezhite-spirat-ochakva-ni-predimno-slanchev-ponedelnik.html", "text": "Очаква се до утре сутринта валежите да спират и облачността да намалее. Това съобщават от НИМХ на БАН.Ще духа умерен, а Дунавската равнина до силен вятър от запад-северозапад и с него ще нахлува хладен въздух. В понеделник ще е предимно слънчево, но максималните температури ще се понижават и ще са между 21 и 26 градуса.Атмосферното налягане ще е по-ниско от средното за месеца и ще продължи да се понижава. ", "date": "2017.09.03", "title": "Валежите спират, очаква ни предимно слънчев понеделник"}
{"url": "https://news.bg/crime/mazh-pochina-pri-katastrofa-na-patya-burgas-varna.html", "text": "Мъж е починал при катастрофа на пътя Бургас-Варна около 14 часа днес, съобщиха от ОДМВР-Варна. Катастрофата е станала на около 150 м преди кръстовището за м-ст \"Крушките\", в посока Варна.19-годишен шофьор от Варна по време на маневра за изпреварване на друга кола блъска велосипед, който се движи пред него. След удара 32-годишният мъж е починал на място.Към момента текат процесуално - следствени действия за установяване на детайлите и обстоятелствата около случая. По случая е образувано досъдебно производство.Движението в участъка се извършва в едната лента за движение.", "date": "2017.09.03", "title": "Мъж почина при катастрофа на пътя Бургас-Варна "}
{"url": "https://news.bg/world/sasht-obmislyat-targovsko-embargo-sled-bombeniya-test-na-kndr.html", "text": "САЩ обмислят търговско ембарго като мярка след успешния тест с водородна бомба, извършен от Северна Корея. То ще бъде наложено на всички страни, търгуващи с Пхенян. Това съобщи американският президент Доналд Тръмп след среща със съвета по сигурността. Той оповести готвената ответна мярка и по познатия начин - в \"Туитър\".\"Ще видим\" отвърна той на въпроса на журналисти за военен отговор на поредната провокация. По-рано в съобщения в социалната мрежа той не само осъди действията на КНДР, но и неадекватните опити на Китай да спре това. Предполага се, че и Пекин ще е сред засегнатите, ако санкциите влязат в сила. Министърът на финансите Стивън Мнучин и държавният секретар Рекс Тилърсън загатнаха, че Вашингтон има готовност за налагане на най-строги санкции. Министърът на отбраната Джеймс Матис предупреди, че всяка опасност срещу САЩ и съюзниците им ще има военен отговор. Изказването му бе направено веднага след срещата му с президента Тръмп. ", "date": "2017.09.03", "title": "САЩ обмислят търговско ембарго след бомбения тест на КНДР "}
{"url": "https://news.bg/world/rumaniya-zalovi-trauler-s-87-migranti.html", "text": "Риболовен траулер с 87 мигранти на борда е бил заловен днес от гранична полиция край румънския бряг на Черно море. Това са съобщили от бреговата охрана, цитирани от ТАСС. Според съобщението, с помощта на интегрирана система за наблюдение на Черно море (SCOMAR) подозрителният траулер е бил открит на около 14 мили от пристанището на Мидия (северно от Констанца).Корабът не е спрял за проверка. Задържаните 48 мъже, 16 жени и 23 деца са били предадени на полицията. Не се уточнява от каква националност са те. По данни на властите, само за първите 6 месеца на година при опит за нелегално влизане в страната са задържани в 1437 души. Опасенията са, че Румъния и Черно море могат да се превърнат в нов основен маршрут за мигрантите в Европа.", "date": "2017.09.03", "title": "Румъния залови траулер с 87 мигранти"}
{"url": "https://news.bg/world/39-zaginali-poklonnitsi-v-meka-ot-nachaloto-na-hadzha.html", "text": "Най-малко 39 са починалите поклонници в свещения за мюсюлманите град Мека от началото на хаджа, предаде Fars news. Това са съобщили саудитските власти. Всички те са възрастни хора, починали от усложнения на хронични заболявания. Повечето от тях са от Египет и Алжир. Както съобщихме, хаджът започна в края на август и в него взимат участие около 2 млн. души. Взети бяха строги мерки за сигурност поради обичайните трагични инциденти с много хора. ", "date": "2017.09.03", "title": "39 загинали поклонници в Мека от началото на хаджа "}
{"url": "https://news.bg/bulgaria/promenlivo-vreme-s-dazhdove-i-letni-temperaturi.html", "text": "Днес ще има разкъсана облачност. В голямата част от страната има вероятност за валежи в следобедните и вечерните часове - с изключение на Черноморието, Добруджа и югоизточните райони.Дъждовете ще са краткотрайни, но вероятно проливни, на повечето места с гръмотевични бури. Не са изключени и градушки.Максималните температури обаче остават с летни стойности - около и над 30 градуса.Минималните се движат между 16 и 22 градуса.За София минималната температура е 16 градуса, максималната - 29.", "date": "2017.09.03", "title": "Променливо време с дъждове и летни температури"}
{"url": "https://news.bg/int-politics/polsha-shte-iska-reparatsii-i-ot-rusiya.html", "text": "Полша трябва да поиска изплащане на репарации не само от Германия, но и от Русия, заяви полският заместник-министър на правосъдието Патрик Який, цитиран от Дойче веле.\"Руснаците също трябва да понесат отговорност\", коментира той пред радио \"Полша\".Депутатът от управляващата партия \"Закон и справедливост\" Ян Мосински застъпи същата позиция, като поясни, че става дума за плащания по Рижкия договор от 1921 г. По думите на депутата, договорът предвижда на полската страна да бъдат изплатени 30 милиона рубли в злато, но това не е направено.Припомняме, на 24 август премиерът на Полша - Беата Шидло, заяви, че страната има право на репарации от страна на Германия заради нанесените щети по време на Втората световна война.На 31 август в \"Frankfurter Allgemeine Zeitung\" писа, че Берлин не вижда правни основания за такива репарации, като се позова на преценката на експерти от бундестага.Според тях всички подобни претенции са обезсилени със сключения през 1990 г. договор за окончателно уреждане на отношенията с Германия (договора \"2+4\"). При изготвянето на документа Полша не е поискала репарации, което означава мълчалив отказ от претенции в тази посока.Тогава е постигнато съгласие, че със сключването на договора се блокират всякакви подобни искания.", "date": "2017.09.03", "title": "Полша ще иска репарации и от Русия"}
{"url": "https://news.bg/world/obiskiraha-zakritite-ruski-predstavitelstva-v-san-frantsisko-i-vashington.html", "text": "Американските власти извършиха обиски във вече закритите руски дипломатически мисии - консулството в Сан Франциско и търговското представителство във Вашингтон, предадоха информационните агенции.Преди това руските дипломати напуснаха сградите.Беше позволено обаче на представители на руското посолство да присъстват при претърсването.Не е известно какви са резултатите от обиските.За намерението на американската страна да претърси сградите стана известно по-рано в съботния ден.След това беше съобщено, че руските служители панически горят документи.Москва реагира гневно на обиските като ги нарече агресивен акт. Кремъл протестира и срещу решението на Вашингтон да прекрати работата на двете мисии.То беше взето в отговор на изгонването на над 700 американски дипломати от Москва.Със закриването на руските представителства в Сан Франциско и Вашингтон фактически се постига паритет. Руската и американската страна имат, освен посолствата, по три представителства в други градове. Русия има консулства в Ню Йорк, Хюстън и Сиатъл, а САЩ - консулства в Санкт Петербург, Екатеринбург и Владивосток.", "date": "2017.09.03", "title": "Обискираха закритите руски представителства в Сан Франциско и Вашингтон"}
{"url": "https://news.bg/disasters/malniya-porazi-15-dushi-na-muzikalen-festival-vav-frantsiya.html", "text": "Най-малко 15 души, сред които и деца, бяха поразени от мълния на музикален фестивал в североизточната част на Франция, съобщи Би Би Си.Двама души са пострадали тежко - жена между 50 и 60 години и 44-годишен мъж.Инцидентът е станал в град Азерай.Съобщава се, че внезапно се е извила буря и хората са се укрили под тента.", "date": "2017.09.03", "title": "Мълния порази 15 души на музикален фестивал във Франция"}
{"url": "https://news.bg/regions/promenyat-ot-utre-dvizhenieto-pri-51-vi-km-na-am-hemus-v-platnoto-za-varna.html", "text": "От 4 септември (понеделник) до 30 септември движението при 51-ви километър на АМ \"Хемус\" ще е двупосочно в платното за Варна.Ще се ремонтира платното за София на виадукта край село Разлив. Предвидените ремонтни дейности ще започнат в началото на следващата седмица, за да може през предстоящите почивни дни шофьорите да пътуват без ограничение в този участък от магистралата.За повишаване безопасността на движение при км 51+360 на АМ \"Хемус\" ще се ремонтира пътната плоча на виадукта. Предвидена е подмяна на дилатационните фуги, тротоарните блокове, възстановяване на хидроизолацията, преасфалтиране на мостовото съоръжение и нова хоризонтална маркировка.Продължават ремонтно-възстановителните работи в района на тунел \"Витиня\" - на съоръженията при 33-ти, 35-ти и 37-ми километър на автомагистралата. Както е и в момента в тези участъци автомобилите до 12 тона преминават двупосочно в платното за София, поради ремонт на платното за Варна. Тежкотоварните превозни средства над 12 т са по следните маршрути:В посока Варна движението се отклонява от пътен възел \"Витинска река\" при 30-ти километър на автомагистралата по път I-1 София - Ботевград и път II-17 и трафикът за Варна се връща обратно на АМ \"Хемус\" при пътен възел \"Ботевград\" при 47-ми километър, както и в посока Враца;За пътуващите към София движението се отклонява при 35-ти километър чрез временна връзка по път I-1 Ботевград - София. Трафикът се включва отново в автомагистралата при пътен възел \"Витинска река\" при 30-ти километър.Задължителният маршрут за МПС над 12 т, пътуващи по направлението Видин - София от областите Видин, Монтана и Враца до София е: път I-1 - път II-16 при с. Ребърково - Своге - София, а от Видин и Монтана за София - път II-81 прохода Петрохан;Алтернативен маршрут за МПС над 12 т, пътуващи от областите Габрово, Велико Търново и Русе до София е: път I-5 Бяла - Велико Търново - II-55 Проход на Републиката - АМ \"Тракия\" - София;Алтернативен маршрут за МПС над 12 т, пътуващи от областите Ловеч и Плевен до София е: път II-35 Ловеч - Плевен, II-13 Плевен - Кнежа - Борован, II-15 Борован - Враца, I-1 Враца - село Ребърково, II-16 село Ребърково - Своге - София.Във връзка с интензивния трафик по АМ \"Хемус\" и извършващите се ремонтни дейности на съоръжения шофьорите на леки автомобили, пътуващи към или от Северна България, могат да ползват и следните алтернативни маршрути:Пътуващите от Враца, Монтана и Видин могат да преминават по пътя през Искърското дефиле - път II-16, и прохода Петрохан - път II-81. Шофьорите, на които им предстои пътуване от или към Варна, Шумен, Разград, Търговище, Ловеч, Габрово, Плевен, Велико Търново могат да ползват АМ \"Тракия\", по която няма ремонтни дейности, или Подбалканския път I-6, и през някои от старопланинските проходи - Троянски, Шипка, Републиката, Котленски, Ришки и Айтоски, да направят връзка с пътищата в Централна и Североизточна България.Необходимо е шофьорите да спазват правилата за движение и да не използват аварийните ленти по автомагистралните участъци за по-бързо придвижване при натоварен трафик. По този начин се възпрепятства преминаването на превозните средства със специален режим на движение, които трябва да окажат съдействие на пътуващите.", "date": "2017.09.03", "title": "Променят от утре движението при 51-ви км на АМ \"Хемус\" в платното за Варна"}
{"url": "https://news.bg/world/kndr-ofitsialno-potvardi-test-s-vodorodna-bomba-yaponiya-protestira.html", "text": "Северна Корея официално обяви успешен тест с водородна бомба. Изпитаният водороден заряд може да бъде поставен на междуконтинентална балистична ракета, съобщава ТАСС. Успешния тест на водородна бомба в Северна Корея показва, че разполага с технологии за контрол на ядрената енергия. Това становище е публикувано от Института за ядрени изследвания на КНДР.\"Успешният тест показа стабилността на бойните глави и факта, че нашата страна има надеждни технологии, които й позволяват да регулира ядрената енергия\", съобщава института на КНДРЯпония по дипломатически канали изпрати силен протест на КНДР във връзка с новия ядрен тест, проведен в неделя. \"Това е абсолютно непростимо\", коментира пред журналисти По-рао днес Геологическата служба на САЩ, както и китайски и южнокорейски сеизмолози, регистрираха земетресение на територията на Сверена Корея със сила 6.3. И трите сеизмични служби отбелязват, че дълбочината на сеизмичното огнище е 0 километра, т. е. то се намира на самата земна повърхност. Поради това експертите смятаха, че става дума за взрив, а не за естествено явление.\"Ние стигнахме до извода, че Северна Корея проведе ядрен тест\", каза той след спешна среща на Съвета за национална сигурност. Таро Коно заяви, че действията на Пхенян са \"пряка и явно нарушение на резолюциите на Съвета за сигурност на ООН\" и подчерта, че \"всички опции срещу Северна Корея са на масата.\" \"Ние сериозно ще се опитаме да отговорим на ядрения тест\", допълва той.Министърът на външните работи на Япония възнамерява да проведе телефонни разговори със своите колеги от Съединените щати и Южна Корея в близко бъдеще. \"В момента се подготвяме (за обаждането)\", допълва той.Японският премиер Шиндзо Абе нареди да се засили наблюдението на радиационните нива и поддържа в постоянен контакт със съседните страни във връзка с евентуален нов ядрен опит на Северна Корея. Това бе обявено в неделя от правителството на страната.Японски министър на отбраната Итцунори Онодера, от своя страна, заяви, че ВВС на страната са мобилизирани и ангажирани с измерване на нивото на радиация и възможни промени в атмосферата.Нивото на заплаха от КНДР спрямо Япония и други страни от региона достигна ново ниво. Това становище бе изнесено в неделя от генералния секретар на Кабинета на министрите на Япония Йошихиде Суга.\"Това е ново, по-сериозно ниво на заплаха за сигурността на страната ни застрашава мира и сигурността в региона, международната общност и е напълно неприемливо\", подчертава той.", "date": "2017.09.03", "title": "КНДР официално потвърди тест с водородна бомба, Япония протестира"}
{"url": "https://news.bg/health/blizo-200-patsienti-s-posttravmatichni-uslozhneniya-pregledani-perz-avgust-v-pirogov.html", "text": "В Пирогов, близо 200 пациенти с посттравматични усложнения след претърпяна травматична увреда прегледаха водещи ортопеди и травматолози през месец Август.Най-често хората са идвали заради проблеми, които не отшумяват седмици и месеци наред, въпреки проведено лечение, както в София, така и в страната.Проф. Асен Балтов, проф. Диян Енчев, доц. Михаил Рашков и д-р Виктор Спасов преглеждат през целия Август. В рамките на този един месец за второ мнение са ги търсили пациенти между 18 и 85 години, като преобладават лицата над 60 години.Наблюдението на специалистите от Пирогов в областта на травматологията е, че зачестяват случаите на посттравматични усложнения след травма, въпреки проведено оперативно или неоперативно лечение.", "date": "2017.09.03", "title": "Близо 200 пациенти с посттравматични усложнения прегледани перз август в Пирогов"}
{"url": "https://news.bg/world/amerikanka-postavi-rekord-za-nay-mnogo-vreme-prekarano-v-kosmosa-ot-zhena.html", "text": "Експедиция 52 се завърна на Земята от Международната космическа станция и кацна в Кзахстан, съобщава НАСА. Астронавтът на НАСА Пеги Уитсън, която по време на мисията си постави множество рекорди на Международната космическа станция, кацна заедно с екипажа на НАСА Джак Фишер и командир Фьодор Юрчичхин от \"Роскосмос\".Уитсън завърши и четири космически излизания, които добави към шестте си предишни и записа рекорд за най-много време, прекарано в космоса от жена.Докато живят и работят на борда на единствената в света орбитална лаборатория, Уитсън и Фишер са допринесли за стотици експерименти в биологията, биотехнологиите, физиката и науката за Земята, посрещнаха няколко товарни космически кораби с тонове доставки и изследователски експерименти.57-годишната Уитсън приключи удължения си престой от повече от девет месеца на МКС.\"Чувствам се страхотно\", казва биохимикът Уитсън. \"Обичам да работя тук. Това е едно от най-удовлетворяващите работни места, които някога съм имала\", допълва тяПо време на третата си мисия на борда на МКС Уитсън прекарва голяма част от времето си в експерименти, включително проучвания на ракови белодробни тъкани и костни клетки.", "date": "2017.09.03", "title": "Американка постави рекорд за най-много време прекарано в космоса от жена"}
{"url": "https://news.bg/education/balgarski-uchiteli-po-tehnika-i-informatika-zaminavat-na-obuchenie-v-tsern.html", "text": "39 учители по професионална подготовка в областите \"Техника\" и \"Информатика\" ще преминат обучение в ЦЕРН. Кандидатите могат да подават документи в МОН всеки работен ден до 8 септември 2017 г.Пътуването и обучението на преподавателите ще се проведе в периода 14-22 октомври 2017 г. Разходите за транспорт и нощувка на участниците са заложени в бюджета на Национална програма \"Квалификация\".Средствата за петдневния курс се поемат от образователния офис на ЦЕРН. В рамките на обучението преподавателите се запознават с ускорителите на ЦЕРН и с цялата информация около откриването на Хигс - бозона. Ще се запознаят и с последните открития на Европейската агенция за ядрени изследвания.Обучението ще подпомогне квалификацията на учителите, така че да са в течение с последната информация в своята област. До момента през такива обучения са преминали над 500 преподаватели - освен по техника и информатика, също и по физика и природни науки.Обучението се провежда на български език, но владеенето на чужд език носи допълнителни точки на кандидатите. Сред изискванията има критерий учителят да е участвал в училищни, общински, национални и международни проекти и програми или в научни разработки в последните пет години, както и в квалификационни форми по предмета, който преподава.Взема се предвид и информацията дали учениците, които е обучавал, са се явявали на състезания по съответната учебна дисциплина, има ли техният преподавател награди и каква образователно-квалификационна степен е придобил в последните пет години.Учители, които вече са участвали в образователни програми на ЦЕРН, нямат право да участват.Повече информация относно кандидатстването и критериите за подбор може да бъде намерена на интернет страницата на МОН в раздел \"Програми и проекти\".", "date": "2017.09.03", "title": "Български учители по техника и информатика заминават на обучение в ЦЕРН"}
{"url": "https://news.bg/world/kitay-osadi-vodorodniya-test-na-kndr-yuzhna-koreya-iska-takticheski-orazhiya-ot-sasht.html", "text": "Китайските власти осъждат действията на Северна Корея заради теста на водородна бомба и за това, че не вземат под внимание отрицателната позиция ООН за ракетната и ядрената програма на Пхенян. Това заявява Министерството на външните работи на Китай.\"Въпреки преобладаващото мнение на международната общност, Северна Корея за пореден път провежда ядрени опити и Китайското правителство изразява в това отношение категоричен своя протест\", се казва в изявление на министерството, публикувано на официалния сайт.\"Неразпространение на ядрени оръжия на Корейския полуостров и премахването на ядреното оръжие, мира и стабилността в Североизточна Азия. Ние изрично изискваме от Северна Корея адекватно да отговори на резолюциите на Организацията на обединените нации по въпросите на ядрено разоръжаване на полуострова\", е позицията на Пекин. В същото време Южнокорейските власти са готови да обмислят разполагането на \"най-мощните тактически оръжия на Съединените щати\" на нейна територия в светлината на новия ядрен тест на КНДР, съобщава \"Йонхап\".Също така се отбелязва, че Сеул ще подкрепи приемането на \"най-строгите\" санкции срещу КНДР.Северна Корея обяви успешен тест на водороден заряд, който може да се използва като бойна глава за междуконтинентална балистична ракета. Според оценките на японските и южнокорейски сеизмолози капацитетът на \"изкуственото\" земетресение, регистрирано на територията на КНДР, е почти 10 пъти по-силно от подобно земетресени през 2016 г., когато Пхенян проведе петия ядрен тест.Южнокорейската страна вече изрази мнението, че силата на тестваната водородна бомба в Северна Корея може да достигне 100 килотона.", "date": "2017.09.03", "title": "Китай осъди водородния тест на КНДР, Южна Корея иска тактически оръжия от САЩ"}
{"url": "https://news.bg/politics/balgariya-osadi-yadreniya-test-na-kndr.html", "text": "Министерството на външните работи на България осъжда остро извършения от Корейската народно-демократична република (КНДР) на 3 септември 2017 г. шести по ред ядрен опит.Тази поредна тежка провокация е сериозно нарушение на съответните резолюции на Съвета за сигурност на ООН и на споразумението за гаранциите на МААЕ.България категорично осъжда подобни действия, които водят до допълнително повишаване на напрежението в региона и представляват заплаха за световния мир и сигурност.Призоваваме КНДР да прекрати веднъж завинаги своята ядрена и балистична програма по цялостен и необратим начин, изпълнявайки в пълна степен своите международни ангажименти, както и да се ангажира с конструктивен диалог с международната общност за намирането на изход от ситуацията по мирен път.", "date": "2017.09.03", "title": "България осъди ядрения тест на КНДР"}
{"url": "https://news.bg/regions/padnali-kloni-sled-burya-v-stolitsata.html", "text": "Екипи на Дирекция \"Аварийна помощ и превенция\" отговарят на 20 получени сигнала за паднали клони на дървета заради силната бурята в София съобщава Столична община, цитирана от .На сигналите реагират и екипи на столичната пожарна.Променен е маршрутът на трамвайна линия 10, като трамваите въртят на спирка \"пл. Журналист\".Промяната е заради паднали клони върху контактно-кабелната мрежа. Екипи на \"Столичен електро транспорт\" са на мястото на инцидента.", "date": "2017.09.03", "title": "Паднали клони след буря в столицата"}
{"url": "https://news.bg/tourism/angelkova-prashta-nad-400-hil-kartichki-kam-turisti-pochivashti-v-balgariya.html", "text": "По инициатива на министъра на туризма Николина Ангелкова над 400 хил. картички тръгват към туристите, почиващи в България.Специалният жест цели да им благодари, че са избрали страната за дестинация на своята почивка. Той е и поредната стъпка в работата на министерството при изграждане на имиджа на България, като предлагаща най-високо качество туристически продукт.Гостите, които ще получат специалната картичка ще бъдат избрани на случаен принцип, като те ще се разпределят пропорционално в цялата страна. Очаква се картичките да бъдат изпратени в следващите дни до края на сезона.Визията на картичката пресъздава облика на пощенската марка, посветена на \"2017- Международна година на устойчивия туризъм за развитие\". Филателното издание ще е посланието на България по време на 22-рата сесия на Генералната асамблея на Световната организация по туризъм към ООН в гр. Чънду, Китай.А картичката ще изпълнява тази функция сред гостите пътували в страната. Стенописи от Рилският манастир и Тракийската казанлъшка гробница са изобразени на предната част на картичката. В допълнение на красивите фрагменти е специалното послание подписано лично от министъра на туризма Николина Ангелкова.То гласи: Thank you for choosing Bulgaria!, което означава \"Благодаря ви, че избрахте България!\". Английският е избран, защото той е официален език на Европейския съюз и е сред най-разпространените на международно ниво.Последните данни на статистиката показват, че близо 5 млн. чуждестранни туристи са посетили България в периода януари - юли, като се отчита ръст от 7,2% процента спрямо същия период на миналата година.Това потвърждава прогнозите на Министерството на туризма за увеличение в сектора от 7 до 10 на сто. Освен това се предвижда в периода между май и октомври българите да реализират над 5,7 млн. нощувки. Очаква се и при тях ръстът да е около 4,5-5 на сто спрямо миналата година.", "date": "2017.09.03", "title": "Ангелкова праща над 400 хил. картички към туристи, почиващи в България"}
{"url": "https://news.bg/int-politics/brekzit-mozhe-i-da-nyama-smyatat-liberaldemokratite-v-britaniya.html", "text": "Оттеглянето на Великобритания от Европейския съюз - Брекзит може и никога да не се случи поради разногласия в рамките на основните политически партии. Това становище е изразено от лидера на партията \"Либералдемократи\" Винс Кейбъл, съобщава Financial Times.\"Мисля, че е повече от вероятно, Brexit никога да не се осъществи\" коментира Винс Keйбъл. \"Има напрежение в рамките на основните политически партии\", допълва той.The Daily Telegraph по-рано съобщи, че поддръжниците на европейската интеграция в управляващата консервативна партия във Великобритания се готвят да саботират приемането на законопроекта за отмяна на европейското законодателство в рамките на ЕС.Най-малко шест консервативни депутати са готови да подкрепят политическите си опоненти, предимно от Партията на труда, и се противопоставят на ключова част от проектозакона за Брекзит.Официалните преговори между Лондон и Брюксел започнаха на 19 юни в белгийската столица - почти една година след провеждането на референдум с резултат от 51,9% отбелязват противници на европейската интеграция.Преговорите трябва да продължат до ноември 2018 г., след което страните ще имат шест месеца за ратифициране на споразуменията, постигнати в националните парламенти.Според графика, Обединеното кралство трябва да напусне ЕС преди края на март 2019 г.", "date": "2017.09.03", "title": "Брекзит може и да няма, смятат либералдемократите в Британия"}
{"url": "https://news.bg/crime/prodalzhava-izdirvaneto-na-georgi-genov-ubil-saprugata-si-v-peshtera.html", "text": "Полицията продължава да издирва 43-годишния Георги Генов от Пазарджик, който уби съпругата си на улица в центъра на Пещера.Генов е обявен за общодържавно издирване. Органите на реда предполагат, че той се придвижва с автомобил със сребрист цвят, марка \"Мазда\".Свидетели разказват пред Нова телевизия, че Генов е извършил престъплението пред десетки свидетели. Той намушкал съпругата си няколко пъти и избягал от местопрестъплението с автомобила си. Жената е починала на път за болницата.Стана ясно, че двамата били разделени от няколко месеца. Те имат две деца. Предполага се, че конфликтът между двамата е възникнал, след като жертвата е напуснала съпруга си.Според свидетелите на убийството около жертвата е имало хора, но никой не се е притекъл на помощ. Когато Генов нападнал съпругата си, тя викала и се опитвала да се защити. ", "date": "2017.09.03", "title": "Продължава издирването на Георги Генов, убил съпругата си в Пещера"}
{"url": "https://news.bg/regions/do-20-oktomvri-promenyat-dvizhenieto-na-vlakovete-mezhdu-plovdiv-i-stara-zagora.html", "text": "От 4 септември до 20 октомври предстоят временни промени в организацията на движението на всички влакове, които преминават в участъка между гарите Пловдив и Стара Загора.Временната реорганизация е свързана със строителните дейности за изпълнението на мащабен проект на ДП \"Национална компания железопътна инфраструктура\" за \"Рехабилитация на железопътната линия Пловдив-Бургас, Фаза 2\", обект: \"Рехабилитация на железопътен участък Скутаре - Оризово\".През този период всички бързи влакове, които преминават в участъка между Пловдив и Стара Загора, ще се движат през Димитровград. Тези влакове пътуват по направленията София-Варна-София, София-Бургас-София и Пловдив-Варна-Пловдив.За клиентите на националния железопътен превозвач ще бъдат осигурени автобуси за превоз на пътниците между гарите Пловдив и Оризово. Поради пътуването с автобуси няма да бъде възможен превозът на велосипеди и домашни любимци.Въведени ще бъдат и промени в разписанията на влакове, които се движат в съседни направления на ремонтирания участък, с цел да се осигури регулярно придвижване и осъществяване на връзки с други влакове.Информация за промените в разписанията на влаковете, както и за разписанията на автобусите, ще бъде поставена във всички гари и спирки по този маршрут, както и в електронния пътеводител на официалната интернет страница на \"Холдинг БДЖ\" ЕАД.За подробна информация клиентите на \"БДЖ - Пътнически превози\" ЕООД могат да се обръщат към гишетата \"Информация\" и билетните каси в съответните железопътни гари, както и на националния информационен телефон 0700 10 200.", "date": "2017.09.03", "title": "До 20 октомври променят движението на влаковете между Пловдив и Стара Загора"}
{"url": "https://news.bg/bulgaria/vazmozhni-sa-novi-signali-za-produkti-s-fipronil.html", "text": "Очакват се нови сигнали за внесени у нас продукти с употреба на токсичното вещество фипронил, съобщи БНТ.Проверките на ферми у нас - производители на яйца и птичи продукти, до момента не са констатирали употреба на вредния химикал.Земеделският министър Румен Порожанов коментира темата, като предупреди, че има вероятност да бъдат установени още вносни продукти с фипронил.Това ще бъде и една от основните теми на предстоящия Съвет на министрите на земеделието в Талин.\"В момента информационната система бълва, непрекъснато се качват от всички страни членки констатирани партиди за яйчен прах, за други... Нека да кажем още веднъж в Европа проблемът е много много по-сериозен, както се казва, там много яйца са изяли.\" - коментира министърът.", "date": "2017.09.03", "title": "Възможни са нови сигнали за продукти с фипронил"}
{"url": "https://news.bg/press/proizvoditeli-kriyat-za-nekachestveni-sastavki-v-hranite-borisov-zabrani-na-gerb-sporovete-s-bsp-za-koruptsiyata-zaharieva-vizhda-balgariya-kato-dvigatel.html", "text": "Качеството на храните отново е сред актуалните теми на всекидневниците.\"Има риск нови партиди яйчен прах с фипронил да са достигнали страната ни. Това заяви министърът на земеделието Румен Порожанов в Смолян на изложението за редки породи животни в Родопите... Продължават проверките в българските производители на яйца и птичи продукти, но засега няма констатирана употреба на фипронил. Проверени са всички партиди полски яйца, за които е имало съмнения, но пробите от тях са отрицателни.\" - в. \"Сега\".\"В отговоp на жypналиcтичесĸи въпpоc отноcно възможни изненади c нови паpтиди яйчен пpаx c фипpонил, миниcтъp Поpожанов потвъpди, че тpябва да очaкваме подобни pиcĸове. Тeй обяcни, че инфоpмационната cиcтема в момента \"бълва\", непpеĸъcнато cе допълват данни от cтpани-членки за конcтатиpани паpтиди c яйчен пpаx. Товo, ĸоето полyчим, веднага Агенцията по xpаните отива на мяcто във фиpмата-доcтавчик, за да cе идентифициpа кaкво има на cклад и какво е минало в pамките на пpоизводcтвото, поcочи миниcтъpът. Споpед него в Евpeпo пpоблемът е много по-cеpиозен, \"там много яйца cа изяли\"...\" - в. \"24 часа\".\"Произведен в Румъния дезинфектант за помещения за кокошки-носачки с токсична съставка, която прониква в снесените яйца, се оказа на трапезата на българските потребители. Замърсеният с опасния химикал половин тон яйчен прах, внесен от Германия, беше блокиран от Агенцията за безопасност на храните (БАБХ), но по традиция чиновниците отказаха да съобщят имената на фирмите, които са го използвали за производството на сладолед и майонеза. \"Представете си, че някой ресторант е напълнил фризерите си с небезопасен сладолед. Мълчанието на агенцията означава, че той ще продължи да бъде предлаган на клиентите месеци наред\", коментира ситуацията шефът на асоциацията \"Активни потребители\" Богомил Николов. Организацията стана известна с резултатите от лабораторни анализи на популярни сред българите храни като кисело мляко, сирене, масло, кашкавал, лютеница и други. Те показаха, че редица български производители използват евтини заместители на традиционните суровини за производството им, без да упоменават това в етикетите. Това не попречи на някои от тях да обвиняват в същото известни западни производители на храни и напитки...\" - в. \"Сега\".\"Богомил Николов вижда в укриването на информация за опасни продукти и техните производители рефлекс, който държавните институции са запазили от времената на комунизма. \"Също както по времето на Чернобил, и сега в България смятат, че криенето на информация е полезно за гражданите. В свободните общества е точно обратното - говоренето за проблемите е задължителна част от тяхното решаване\", смята шефът на \"Активни потребители\". Той припомня пресния скандал с разликите в съдържанието и в качеството на съставките на хранителни, хигиенни и козметични продукти, които някои мултинационални компании произвеждат за Източна Европа. \"В Словакия и други бивши соцдържави местните агенции за контрол върху качеството на потребителските стоки посочиха не само по-евтините заместители и по-ниските проценти на основните компоненти, но и публично назоваха компаниите, които си позволяват да обиждат по този начин източноевропейците, доверили се на продуктите им. Българската агенция обаче отново предпочете мълчанието. В България производители и търговци, които залагат на ниското качество и ниските цени като средство за трупане на печалби все още имат всички шансове да са задържат на пазара и да преуспяват\", обобщава наблюденията си Богомил Николов. Шефът на \"Кауфланд-България\" Димитър Спасов е съгласен с някои от изводите на \"Активни потребители\". \"Миналата седмица прекратихме търговските си отношения с известен български производител на млечни продукти. Направените от нас лабораторни анализи на неговите сирена показаха, че в тях се влага палмово масло. Мога да уверя клиентите на \"Кауфланд\", че няма абсолютно никаква разлика между качеството и съставките в собствените ни търговски марки, които продаваме в Германия и в България\", декларира Спасов. Мениджърът все пак признава, че в поверената му търговска верига се продават храни, които той никога не би дал на децата си. (Бел.ред.- От \"Кауфланд България\" заявиха, че цитатът е некоректен.) \"Баничките ни, например, не се правят с палмово масло, но съдържат консерванти. Никой още не знае до каква степен това е небезопасно за здравето, особено за здравето на децата\", откровен е шефът на \"Кауфланд-България\". Шефът на Националния съюз на градинарите Слави Трифонов посочва друга заплаха за здравето на българските потребители. Според него, внасяните от Турция, Йордания и Египет плодове и зеленчуци се обработват с опасни пестициди и консерванти, за да могат да издържат дългото им транспортиране до България и Централна Европа...\" - в. \"Дневник\".Неделните вестници проследяват и споровете между управляващи и опозиция за борбата с корупцията.\"Освен че има паралелна държава, живеем и в два паралелни свята - на управляващите и реалния, обяви лидерът на БСП Корнелия Нинова. Коментарът ѝ по време на националния съвет на партията, който единодушно прие проекта за антикорупционен закон на левицата. \"Говорили сме си за паралелната държава, която краде по независими експертизи 10 млрд. лв. годишно от джоба на всеки българин. Само да припомня, че преизчислението на всички пенсии годишно струваше около 1 млрд. лв. Помощта за децата с увреждания струва 70 млн. лв. Виждате какво говорим на фона на 10 млрд.\", коментира лидерът на БСП. \"Освен, че живеем в паралелна държава, като че ли живеем в два паралелни свята - на управляващите и на реалния живот. Бих искала да ви цитирам няколко неща само от вчерашния ден, за да видите двете реалности. Управляващите сутринта в парламента: \"Добрите новини бележат началото на новия политически сезон. Няма да отстъпим, както и досега от политиките за ликвидиране на неграмотността. Укрепването на обществения ред и сигурността продължават да бъдат сред законодателните ни приоритети. Няма да си затваряме очите пред криминогенната обстановка в страната\", цитира откъс от декларацията на Цветан Цветанов Нинова. Тя посочи, че на фона на картината, която е очертал Цветанов, вечерта в новините са съобщили за инцидент в Пазарджишко с 6-годишно дете, застреляло собственик на заведение; за баща, който се е дрогирал пред детето си в заведение; за агресия в метрото на София; за издирване на двама маскирани и други...\" - в. \"Дневник\".\"БСП не могат да простят на ГЕРБ прозрачното управление на всички нива и европейските фондове, които получава страната ни, благодарение на доверието на европейските ни партньори към правителствата на Бойко Борисов\", обяви председателят на Парламентарната група на ГЕРБ и зам.-шеф на партията Цветан Цветанов във Варна, където откри Лятната академия на младежкото ГЕРБ. \"БСП се провалиха точно по тази линия - във всяко тяхно управление европейското финансиране спира\", изтъкна Цветанов. На младите си съпартийци той обясни, че \"ГЕРБ промени България за последните десет години в позитивен план. Политическите ни опоненти нямат смислени аргументи срещу политиката за хората, която провеждаме и срещу високия икономически растеж, който постигнахме. Другите партии нямат реален политически живот\". По повод на днешното заседание на Националния съвет на БСП за антикорупционния закон зам-.шефът на ГЕРБ коментира, че \"ако погледнете сега техните предложения, те са над 70% копирани от другия законопроект\". \"За разлика от БСП ние не искаме да създаваме президентска република. Единственото смислено място за дебат и контрол над изпълнителната власт е Народното събрание\", обясни Цветанов...\" - в. \"Сега\".\"Борисов забрани споровете с БСП около Закона за корупцията Без спорове с БСП за Закона за корупцията, една партия се оценява, когато е на власт, обяви премиерът Бойко Борисов във Варна на Летния университет, който организира ГЕРБ. \"Когато те бяха на власт приеха закон, който оневинява тези, които вършат нередности. А имаха два пъти шанс за друг. Не съм ги чул като в църквата - да влязат и три пъти да се отрекат от Сатаната. Не съм чул г-жа Нинова да каже - отричам се. Така, че това им кажете, когато искат да спорят\", продължи той пред депутати и младежите от партиите. \"Хемус\" е жизненоважна за нас, но няма проект извън Правец. Правена е само до там. Сега за месеци правим проекти, които се правят за години. Не може да нямаме магистрали и да вкараме ТОЛ системата. Железниците също имат нужда. Но чувам само въпроси за армията. Купихме най-скъпите и модерни хеликоптери, \"Спартани\". Модернизацията на армията ще погълне 10 млрд., а железниците - 200 млрд. Всеки ден се палят локомотиви и местим хората. Нима това не е важно, а само армията? Всичко е важно\", отсече премиерът. Нашите опоненти обаче могат само да поръчва. Взели си влакове \"Сименс\", карали ги три години, но не платили. Искаха от нас да плащаме, но ние го оспорихме\", коментира министър-председателят...\" - в. \"Стандарт\".Ролята на България в европейската политика също е сред темите на всекидневниците.\"Екaтеpина Заxаpиева: Бългаpия е лидеp пpи фоpмиpането на евpопейсĸи политики В интеpеc на Бългаpия е да бъде в ядpото на ЕС и да yчаcтва aктивно в евpопейсĸите политики. Ocновните ни пpиоpитети cа членcтвото в Шенген и до кpая на годината да cме в чaкалнята на Евpозоната. Това коментиpа вицепpемиеpът и външен миниcтъp Еĸатеpина Заxаpиева, която е cpед леĸтоpите на деcетия Летен yнивеpcитет на МГЕРБ...\" - в. \"24 часа\".\"Сред приоритетите на външната ни политика е всички страни от Западните Балкани да станат членки на Европейския съюз, защото регионът все още не е стабилен, заяви във Врана вицепремиерът и министър на външните работи Екатерина Захариева. това вече е и приоритет на Европа, допълни министър Захариева...\" - в. \"Труд\".\"Екатерина Захариева подчерта пред младежите, че успехите на правителството в лицето на премиера Бойко Борисов далеч не се дължат само на финансовата дисциплина, която отрежда силни позиции на страната ни в ЕС. \"България се очерта като лидер при формирането на европейската политика в три сфери\", посочи външният министър и се аргументира, отчитайки, че предложеното от министър-председателя решение във връзка с бежанската и миграционна криза стана основа на общата европейска политика за убежище. \"След кризата между Русия и Украйна именно от София по времето на правителството \"Борисов 2\" започна нов интеграционен проект за обща енергийна политика. България стана двигател и за утвърждаване на разширяването на Западните Балкани като приоритет в европейската външна политика\", допълни Екатерина Захариева. Тя заяви, че за България е важно Западните Балкани да бъдат част от ЕС. \"Ако съседите ни са нестабилни, това отслабва и нашата държава\", мотивира се вицепремиерът и припомни, че само за година и половина позицията на министър-председателя Бойко Борисов за разширяването е била възприета от всички страни в Общността. Външният министър постави акцент и върху подписания двустранен договор за добросъседство с Македония. \"България показа, че можем сами да решаваме проблемите със съседите си - без да се нуждае от посредници или специални представители, а с политическата воля на ръководителите на двете държави\", допълни Екатерина Захариева. Тя заяви, че опитите на някои национални политици да обвиняват европейските институции за неуспехите си засилва евроскептицизма, но изрази увереност, че и след Брекзит ЕС ще бъде по-силен, какъвто е след всяка криза. Екатерина Захариева припомни, че МВнР обяви конкурс за стажант-аташета, което дава шанс на много млади хора да участват активно във външната политика на България...\" - в. \"Стандарт\".", "date": "2017.09.03", "title": "Производители крият за некачествени съставки в храните, Борисов забрани на ГЕРБ споровете с БСП за корупцията,  Захариева вижда България като двигател... "}
{"url": "https://news.bg/crime/dashteryata-na-ubitiya-vav-vinogradets-ne-deteto-a-vlaykov-e-streletsat.html", "text": "Дъщерята на убития собственик на заведение във Виноградец - Наско Тонкев, е убедена, че замесеното в случая 6-годишно дете не е било на мястото на стрелбата, предаде bTV.По думите й, истинският извършител е Лазар Влайков - собственикът на оръжието, с което беше застрелян мъжът.Досега прокуратурата не му е повдигнала обвинение, затова и мярката му за задържане не беше удължена.Роднините продължават да твърдят, че истинският убиец на собственика на заведението е не 6-годишното момченце, а именно председателят на общинския съвет в Септември Лазар Влайков.Дъщерята Деница Тонкева е била на няколко метра от баща си, когато е проехтял фаталният изстрел. Тя твърди, че баща ѝ е убит неволно именно от Влайков, а не от детето.\"Детенцето си играеше отзад, те двамата с моя баща разглеждаха това оръжие. Лазар стреляше последните пъти, видях моят баща как скочи от стола и вика - какво правиш бе? По тези думи съдя, че ако е детето той няма да му зададе тези въпроси.\" - коментира дъщерята на убития.Вдовицата на Наско също е убедена, че не детето е стреляло. Пламена Тонкева е категорична, че детето е изкупителна жертва, за да се оправдае извършителят.\"Моят мъж е ловец 26 години, откакто съм се омъжила за него. Той никога няма да даде оръжие на дете, както искат да го изкарат и с това да се оправдаят другите.\" - коментира тя.Дъщерята на убития разказва, че след фаталния изстрел Лазар Влайков се обадил на свой приятел прокурор. По думите й, те пият заедно, ядат заедно в ресторанта и са добри приятели.Влайков беше освободен от ареста и срещу него няма повдигнато обвинение, но не може да бъде открит за коментар.Втори ден в селото това е най-обсъжданата тема.\"Детето е набедено, но хората ги е страх да говорят, защото Лазар е председател на общински съвет и да не лежи, ако е той\", смята Стефка Кърчева, жителка на село Виноградец.Влайков на два пъти влиза в полицейските сводки - веднъж след нанесен побой над сина на общински съветник и втори път, след като нанесе удари с нож на мъж след пътен инцидент. И при двата случая е оправдан.Според роднините, полицията е взела натривки от ръцете на детето и истината ще излезе наяве.", "date": "2017.09.03", "title": "Дъщерята на убития във Виноградец: Не детето, а Влайков е стрелецът"}
{"url": "https://news.bg/int-politics/severna-koreya-se-pohvali-s-vodorodna-bomba.html", "text": "Северна Корея обяви, че е постигнала успех в създаването на \"по-развито ядрено оръжие\" за интерконтиненталните си балистични ракети, съобщи CNN с позоваване на севернокорейската държавна информационна агенция.Официозната медия на Пхенян твърди, че става дума за водородна бомба.Съобщава се, че лидерът Ким Чен Ун лично е инспектирал оръжието в Института за ядрени оръжия на Северна Корея.Към момента информацията не е потвърдена от независими източник.Засега няма коментар и от страна на официален Пхенян.Междувременно Геологическата служба на САЩ, както и китайски и южнокорейски сеизмолози, регистрираха земетресение на територията на Сверена Корея. Магнитудът е между 5.2 и 6.3.И трите сеизмични служби отбелязват, че дълбочината на сеизмичното огнище е 0 километра, т. е. то се намира на самата земна повърхност.Поради това експертите смятат, че става дума за взрив, а не за естествено явление.Освен това епицентърът се намира в провинция Килджу, където се намира ядреният полигон Пунгери.Южнокорейската страна обяви, че причина за труса е ядрен опит на Пхенян - шести по ред.Припомняме, през седмицата Пхенян изстреля ракета със среден обсег, която прелетя над Япония, с което за пореден път предизвика напрежение в региона.", "date": "2017.09.03", "title": "Северна Корея се похвали с водородна бомба"}
{"url": "https://news.bg/int-politics/ne-otkriha-dokazatelstva-tramp-da-e-bil-podslushvan.html", "text": "Американското правосъдно министерство и ФБР не откриха доказателства, които да потвърдят версията на президента Доналд Тръмп, че е бил подслушван от предшественика му Барак Обама, предаде CNN.Разследването беше предприето в отговор на иск от независимата организация American Oversight.На 4 март Тръмп написа в социалната мрежа Twitter, че Обама е подслушвал \"разговори в Trump Tower непосредствено преди победата\". По-късно Шон Спайсър, който към момента заемаше поста на говорител на Белия дом, заяви, че президентът е употребил думата \"подслушване\" с кавички и е имал предвид, че действията му са били под наблюдение в по-широк смисъл.", "date": "2017.09.03", "title": "Не откриха доказателства Тръмп да е бил подслушван  "}
{"url": "https://news.bg/crime/prokuraturata-iska-razpechatka-ot-razgovorite-na-lazar-vlaykov-sled-intsidenta-vav-vinogradets.html", "text": "Окръжната прокуратура в Пазарджик поиска разпечатка на разговорите на Лазар Влайков в нощта, когато след почина 47-годишният Наско Тонкев, съобщи БНР.Разпечатката цели да се установи дали наистина бившият председател на Общинския съвет в Септември Лазар Влайков е провел разговор с прокурор от Районната прокуратура в Пазарджик.Припомняме, семейството на жертвата заявява, че деянието е станало случайно, но извършителят е Лазар Влайков, който притежава пистолета. Те са сигурни, че Влайков се опитва да използва 6-годишното дете като изкупителна жертва. Според разказите им непосредствено след инцидента Влайков се обадил на свой приятел прокурор, с когото често посещавали заведението на жертвата, вместо да позвъни на телефон 112.Разследването по случая продължава. Междувременно стана ясно, че от ръцете на 6-годишното дете са взети натривки, които показват, че то е държало пистолета. Това обаче не доказва, че оръжието е било в него в момента на инцидента.Припомняме и че Влайков беше освободен от ареста. Вчера, 2 септември, изпълнителната комисия на ГЕРБ прекрати членството на Влайков в партията.", "date": "2017.09.03", "title": "Прокуратурата иска разпечатка от разговорите на Лазар Влайков след инцидента във Виноградец"}
{"url": "https://news.bg/euronews/nashi-evrodeputatite-iskat-ot-ek-merki-sreshtu-dvoynite-standarti-pri-hranite.html", "text": "Българските евродепутати от ГЕРБ/ЕНП Емил Радев и Андрей Новаков настояват Европейската комисия (ЕК) да предприеме мерки за премахване на двойните стандарти при храните. В свой писмен въпрос, отправен към изпълнителния орган на Европейския съюз (ЕС), двамата евродепутати питат дали ще бъдат предприети законодателни мерки за предотвратяване на двойните стандарти в качеството и състава на хранителните продукти, продавани в различните държави-членки. Също така те настояват ЕК да се ангажира с конкретни срокове за извършването на такива законодателни промени.Емил Радев и Андрей Новаков предлагат още ЕК да изготви колкото се може по-бързо насоки към международните компании, производители на хранителни продукти, за да се гарантира, че всички потребители в ЕС са третирани еднакво.Не на последно място, българските евродепутати от ГЕРБ отправят запитване дали и кога ЕК възнамерява да направи широкомащабно проучване за съществуването на двойни стандарти в различните страни-членки не само при хранителните, но и при други продукти, като например козметичните и почистващите такива.Предложенията на Емил Радев и Андрей Новаков са в резултат на повдигания вече десет години въпрос за двойните стандарти на хранителните продукти в различните държави-членки в рамките на единния европейски пазар.По-конкретно, редица държави от Централна и Източна Европа, включително и България, многократно са изразявали притеснения, подкрепени с лабораторни доказателства, че съществуват различия в съставките и качеството на хранителни продукти на международни компании, продавани под една и съща марка в \"старите\" и \"новите\" държави-членки.Според българските представители в Европейския парламент Емил Радев и Андрей Новаков такова двойно отношение на международните компании е недопустимо, особено в контекста на единния европейски пазар. \"Потребителите в целия ЕС имат правото да се ползват с еднакви по качество и състав продукти, които са под една и съща марка и наименование\", коментираха българските евродепутати от ГЕРБ.", "date": "2017.09.03", "title": "Наши евродепутатите искат от ЕК мерки срещу двойните стандарти при храните"}
{"url": "https://news.bg/world/trima-zadarzhani-v-belgrad-vryazali-se-s-kola-v-kortezha-na-prezidenta-vuchich.html", "text": "Властите в Белград са арестували трима души  за това, че са застрашили сигурността на президента на Сърбия Александър Вучич, съобщи БНР.Вчера сутринта луксозен автомобил с испанска регистрация се е врязал в кортежа на президента Вучич.В автомобила имало трима души. Те са задържани непосредствено след инцидента за срок до 48 часа. Стана ясно, че мъжете работят като охранители в дискотека. Тримата са известни на сръбските власти, били съпричастни към извършването на различни престъпления.", "date": "2017.09.03", "title": "Трима задържани в Белград. Врязали се с кола в кортежа на президента Вучич"}
{"url": "https://news.bg/int-politics/tramp-s-kategorichni-opredeleniya-sreshtu-kndr.html", "text": "Доналд Тръмп реагира на водородния ядрен тест на КНДР в Туитър. Прави категорични определения от какво точно разбира Северна Корея.Коментира, че \"Южна Корея откриват, както вече им казах, че техните разговори за успокоение със Северна Корея няма да работят, тези разбират само едно нещо\".Обяснява, че \"Северна Корея е една измамна нация, която се превръща в голяма заплаха и посмешище за Китай, който се опитва да помогне, но с малък успех\".Северна Корея проведе голям ядрен тест, коментира Тръмп. \"Техните думи и действия продължават да бъдат много враждебни и опасни за Съединените щати\", допълва американският президент.Днес  Изпитаният водороден заряд може да бъде поставен на междуконтинентална балистична ракета.\"Успешният тест показа стабилността на бойните глави и факта, че нашата страна има надеждни технологии, които й позволяват да регулира ядрената енергия\", съобщава института на КНДР.И Министерство на външните работи на България осъжда остро извършения от Корейската народно-демократична република (КНДР) на 3 септември 2017 г. шести по ред ядрен опит.България категорично осъжда подобни действия, които водят до допълнително повишаване на напрежението в региона и представляват заплаха за световния мир и сигурност.", "date": "2017.09.03", "title": "Тръмп с категорични определения срещу КНДР "}
{"url": "https://news.bg/regions/6-obshtini-vav-vratsa-ostanaha-bez-tok-sled-buryata.html", "text": "Силната буря остави 6 общини във област Враца без електроподаване. Засегнатите общини са Враца, Мездра, Бяла Слатина, Роман, Борован и Криводол.Само за минути бурята във Врачанско преминала в ураган. Вследствие на силния вятър има много паднали дървета и клони, има и изкъртени пътни знаци, съобщава БНР.Пострадала е и една жена. Тя е настанена в здравно заведение с счупен таз.В Кюстендил бурята също е била силна. Тя продължила само 15 минути. Вятърът достигнал скорост от 76 километра в час. Вследствие на бурята в Кюстендил също има счупени клони. Вятърът събарял и саксии от по-високите етажи на жилищните сгради. Няма информация за пострадали хора. Екипи на пожарната в Кюстендил разчистват улиците от падналите клони, а пътни полицаи регулират движението в засегнатите райони.Заради бурята в Сточна община са били депозирани 25 сигнала за възникнали проблеми. По информация на Красимир Димитров от Дирекция \"Аварийна помощ и превенция\" повечето сигнали са за повалени дървета и паднали клони. Към 13 часа в столицата е било премахнато дърво, което е пречило на движението на трамвайна линия №10.Припомняме, за днешния ден в 5 области в Северозападна и централна Северна България е обявен жълт код за обилни валежи, придружени с гръмотевични бури.", "date": "2017.09.03", "title": "6 общини във Враца останаха без ток след бурята"}
{"url": "https://news.bg/world/preduprezhdavat-za-novi-atentati-v-evropa.html", "text": "Американското правителство предупреди за \"продължаваща терористична заплаха в Европа\", предаде \"Индипендънт\".Държавният департамент на САЩ е издал предупреждението до американските граждани, намиращи се в европейски страни. Призовават се да посещават с повишено внимание места, където обикновено се струпват много хора - хотели, спирки, пазари, ресторанти и други. В съобщението, публикувано на уебсайта му, се припомнят последните нападения във Великобритания, Испания, Русия, Финландия и Франция. Също така се припомнят обичайните начини, по които терористите осъществяват атаките си - с ножове, огнестрелно оръжие, експлозиви, коли, натъпкани с експлозиви и други. Въпреки че се отчитат мерките и усилията на правителствата в Европа за борба с тероризма, опасността остава, заключават американските власти. ", "date": "2017.09.03", "title": "Предупреждават за нови атентати в Европа "}
{"url": "https://news.bg/regions/katastrofi-pratiha-postradali-v-bolnitsa.html", "text": "Два тежки пътни инцидента в рамките на час са станали днес на подбалканския път София-Бургас в района на Казанлък, предаде БГНЕС.В първият лек автомобил застига каруца, с която двама съпрузи отивали да крадат орехи.Във втория два мерцедеса се удрят и напускат пътното платно. В двата инцидента има пострадали, които са откарани в казанлъшката болница за лечение.", "date": "2017.09.03", "title": "Катастрофи пратиха пострадали в болница "}
{"url": "https://news.bg/world/uspeshno-e-obezvredena-bombata-evakuirala-60-000-dushi-v-germaniya.html", "text": "Успешно е обезвредена бомбата, наложила евакуацията на 60 000 души в Германия, предаде CBS News.По-рано беше съобщено, че обезвреждането на взривното устройство от Втората световна война върви, но ще отнеме време. Не беше ясно кога хората ще могат да се завърнат в отцепените райони. Трите детонатора на бомбата са били унищожени. Припомняме, че операцията наложи евакуация на 60 000 във Франкфурт. Друга бомба изведе 20 000 от Кобленц.Това е една от най-мащабните подобни операции в страната от края на войната.Британската бомба е от типа НС-4000 и тежи 1,4 тона. Счита се, че 20% от хвърлените през войната бомби над страната не са избухнали. Често при ремонтни работи се натъкват случайно на тях.През май в Хановер 50 000 души бяха евакуирани, за да бъде обезвредена подобна.", "date": "2017.09.03", "title": "Успешно е обезвредена бомбата, евакуирала 60 000 души в Германия "}
{"url": "https://news.bg/world/merkel-i-shults-v-televizionen-sblasak-predi-vota.html", "text": "Миграционната криза бе една от основните теми, по които сблъскаха гледни точки германският канцлер Ангела Меркел и лидерът на германските социалдемократи и бивш президент на Европейския парламент Мартин Шулц.Двамата участваха в телевизионен дебат преди изборите на 24 септември, на които ще бъдат съперници за поста канцлер. Останалите трима кандидати не са участвали. Единственият телевизионен сблъсък на двамата преди вота бе предаван на живо от ARD, RTL, Sat.1 и ZDF и продължи 90 минути.Той бе проследен от 20 млн. германци. За Меркел, която се бори за преизбиране, мигрантите се оказаха тежко изпитание, което донесе и срив в рейтинга. През 2015 г. в Германия са пристигнали 890 000 бежанци, а на следващата година още 280 000. Повечето са от Сирия и Афганистан.По време на дебата, тя защити позицията си, че бежанците не представляват заплаха за страната, но призна, че интегрирането им се е оказало по-трудно от предвижданията. По думите й, тези хора имат място в германското общество, но трябва да им се осигурят възможности за образование и работа. В същото време, настоя да се решат проблемите, довели до мигрантския натиск - войната в Сирия. Шулц настоя за повече мерки срещу тероризма в страната. Двамата спориха по вътрешни проблеми като и покровителстваните, според Шулц, от правителството директори на подобни компании. Също така бяха обсъдени и въпроси от външната политика като членството на Турция в ЕС, против което за момента се обявява Германия. След дебата стана ясно, че Меркел се е представила по-добре, според зрителите. Въпреки нападателния си тон, Шулц не е успял да убеди повечето от тях, че е по-добрият избор. Социологическите проучвания дават сериозна преднина на Меркел пред Шулц. За нея биха дали гласа си 37% от запитаните, а за него - 23%. ", "date": "2017.09.03", "title": "Меркел и Шулц в телевизионен сблъсък преди вота "}
