{"url": "https://news.bg/world/severna-koreya-e-na-krachka-ot-atomnata-bomba.html", "text": "Северна Корея успешно е създала неголяма ядрена бойна глава, която може да бъде носена от балистична ракета.Това съобщава в. \"Вашингтон пост\". Изданието се позовава на пожелали анонимност източници от американското разузнаване.Според тях доклад за възможностите на Пхенян да има атомна бомба е бил представен на 28 юли.Все още не е известно дали ядрената бойна глава е била изпитана на полигон в Северна Корея. Още миналата година комунистическите власти се похвалиха, че имат ядрена бомба.", "date": "2017.08.08", "title": "Северна Корея е на крачка от атомната бомба"}
{"url": "https://news.bg/world/v-ispaniya-arestuvaha-pisatel-po-turski-obvineniya-v-terorizam.html", "text": "Испанската полиция съобщава, цитирана от АП, че е арестуван турско-шведски репортер и писател в Барселона за предполагаем тероризъм по международна заповед за арест от Турция.Говорителят на националната полиция в Барселона Хосе Антонио Нин коментира, че Хамза Ялцин е задържан на летището в Барселона на 3 август и сега се очаква изслушване за екстрадиране. Джонатан Лундквист, шеф на шведския клон на \"Репортери без граници\", заяви, че арестът е опит на турския президент Реджеп Тайип Ердоган да покаже, че \"той може да достигне тези, които го критикуват, дори ако не са в страната\".Лундквист заяви, че Ялцин е писал в списанието \"Одак Дергиси\", което критикува турския режим, още от пристигането му в Швеция през 1984 г.Испания трябва да реши дали да го предаде на Турция, където \"над 100 други журналисти са обвинени от Режима на Ердоган за подобни престъпления. Това е тревожно, че журналисти в изгнание могат да бъдат арестувани\", коментира той пред Асошиейтед прес.Елизабет Асбринк, председател на шведската клон на сдружение за писатели PEN International, призова за освобождаването на Ялцин и на друг шведски гражданин ИТ-консултанта Али Гхарави, който е арестуван на 5 юли, докато присъства на семинар за свободата на интернет в Турция.\"Очевидно е, че Турция и президентът Ердоган показват липса на уважение към гражданите на ЕС. Швеция трябва, разбира се, да направи всичко, за да гарантира освобождаването двамата и то спешно\", допълва Асбринк.", "date": "2017.08.08", "title": "В Испания арестуваха писател по турски обвинения в тероризъм"}
{"url": "https://news.bg/crime/uslovna-prisada-za-mazh-napadnal-politsai-s-bradva-v-dupnitsa.html", "text": "Осъдиха условно мъжа, предизвикал смут на главната улица в Дупница в събота, 5 август.Припомняме, на 5 август, около 14 часа, на главната улица в град Дупница и при управление на автомобил, мъжът започнал да замеря движещите се зад него коли със стъклени бутилки. Той бил забелязан от органите на реда, които включили специалния режим на движение и подали няколко звукови сигнала на мъжа да отбие. Мъжът обаче не се подчинил на полицейското нареждане.След известно време обвиняемият отбил, но оказал съпротива при ареста. Той извадил брадва и започнал да замахва с нея към полицаите.Обвиняемият посегнал да извади и нож, който бил закачен на колана му, като отправял нецензурни думи и закани към полицаите. Мъжът казал \"точно вас търся\" и продължил да замахва с брадвата.По случая било образувано незабавно досъдебно производство. След сключено споразумение с Районната прокуратура в Дупница, срещу обвиняемия е взета мярка \"лишаване от свобода\" за срок от 6 месеца, с изпитателен тригодишен срок и забрана да управлява МПС в продължение на девет месеца.", "date": "2017.08.08", "title": "Условна присъда за мъж, нападнал полицаи с брадва в Дупница"}
{"url": "https://news.bg/politics/kanim-talat-dzhaferi-na-ratifitsiraneto-na-dogovora-s-makedoniya-v-ns.html", "text": "Седмица след като България и Македония подписаха дългоочаквания договор за добросъседство, председателите на парламентите на двете страни се срещнаха в Скопие.Председателят на Събранието на Република Македония Талат Джафери благодари за подкрепата на България в реализирането на външнополитическите цели на Македония - членството в НАТО и ЕС. Това стана по време на среща между Председателят на Народното събрание Димитър Главчев, съобщиха от парламента.Продължаването на преките контакти между представители на двете страни във всички сфери е най-добрият начин за задълбочаване и развитие на приятелските отношения, смята Джафери.От своя страна председателят на Народното събрание Димитър Главчев покани председателя на Събранието на Република Македония да присъства на ратификацията на Договора за приятелство, добросъседство и сътрудничество между Република Македония и Република България в Народното събрание.По-късно Димитър Главчев разговаря с премиера на Македония Зоран Заев. Заев оцени високо визитата на председателя на Народното събрание, която е броени дни след подписването на договора за приятелство, добросъседство и сътрудничество. По думите му, документът е доказателство, че нашето приятелство е истинско. Ние го подписахме, нека сега да дадем душа на договора, така че и хората да го почувстват, призова той.Министър-председателят на Македония благодари на България за нейната последователна позиция и помощ за европейската интеграция на Македония. Той отбеляза, че много европейски страни са поздравили България и Македония за сключването на договора и посочи, че това е добър знак към партньорите в Европа.С подписването на договора беше написана нова страница в отношенията между нашите две страни, подчерта на срещата Димитър Главчев. Ние вървим в правилната посока, добави той.На срещите в македонската столица беше изразена и благодарност за оказаната от България помощ при гасенето на пожари в близост до Скопие. Огнената стихия доведе до обявяване на бедствено положение.Димитър Главчев ще посети Бигорския манастир и ще се срещне с архимандрит Партений. В сряда, на 9 август 2017 г. в Охрид Димитър Главчев ще разговаря с кмета на града и ще поднесе цветя на паметната плоча на загиналите български туристи при трагедията с кораба \"Илинден\".", "date": "2017.08.08", "title": "Каним Талат Джафери на ратифицирането на Договора с Македония в НС"}
{"url": "https://news.bg/education/obuchavat-uchitelite-za-nuzhdite-na-priemnite-detsa.html", "text": "Учителите в детските градини и училищата ще могат да преминават обучения за нуждите на децата от приемни семейства, съобщиха от МОН.Подобни модули ще бъдат включени в курсовете за допълнителна квалификация в областта на приобщаващото образование, каза зам.-министърът на образованието и науката Деница Сачева на среща с представители на Националната асоциация за приемна грижа.Зам.-министър Сачева пое ангажимент Министерството на образованието и науката да предостави на регионалните управления на образованието (РУО) информация за приемната грижа - какво представлява, какви са особеностите на децата от приемни семейства и др. Директорите на РУО ще трябва да я разпространят информацията до детските градини и училищата в съответния район, добави тя.Приемните деца трябва да бъдат подкрепяни и обучавани в училище съобразно техните индивидуални потребности, обясни програмният мениджър на асоциацията Гинка Илиева. За това е необходимо и включването на специалисти от училищата при разглеждането на техните планове за грижи. При планирането на мярката за закрила, както и при плана за грижи за детето в приемно семейство, трябва да участва и педагогическата общност, ангажирана с училищната адаптация и представянето в училище, допълни Илиева.Според Сачева, около 1100 екипа ще работят за записването или връщането на деца от уязвими групи в детските градини и училищата.\"През ноември ще имаме национална среща за представяне и обмен на добри практики, която ще се осъществи с подкрепата на Европейската агенция за приобщаващо образование. Около 1100 екипа ще работят за записването или връщането на деца от уязвими групи в детските градини и училищата. Към тях спадат и децата от приемните семейства\", каза Сачева.Приемните деца също имат определени специфики - някои от тях имат по две семейства - биологично и приемно, други имат тежки дефицити от времето, което са прекарали по домове. Работата с тях изисква индивидуален и недискриминиращ подход\", допълни зам.-министърът.", "date": "2017.08.08", "title": "Обучават учителите за нуждите на приемните деца"}
{"url": "https://news.bg/regions/namalena-vidimost-na-am-struma-zaradi-pozhar.html", "text": "Видимостта на АМ \"Струма\" в района на град Бобошево е ограничена заради възникнал пожар.По информация от Областната дирекция на МВР в Кюстендил към 17.10 часа пожарът в Бобошево вече е бил изгасен.По първоначални данни в Бобошево са се запалили сухи треви и храсти. По непотвърдена информация пожарът е дело на човешка небрежност.Стана ясно обаче, че към 16 часа в района на Благоевград се е разразила силна гръмотевична буря. Вследствие на падналите мълнии в няколко села в района са възникнали пожари. Става въпрос за селата Рилци, Бело поле и Селище. Има вероятност пожарът в Бобошево също да е причинен от бурята в района.От Агенция \"Пътна инфраструктура\" призовават водачите да шофират с повишено внимание по АМ \"Струма\" в района на пожара - след пътен възел \"Бобошево\" и в двете посоки на движение. Трафикът в района се регулира от служител на \"Пътна полиция\".Задимяването е силно, въпреки погасяването на пожара.", "date": "2017.08.08", "title": "Намалена видимост на АМ \"Струма\" заради пожар"}
{"url": "https://news.bg/regions/pozhari-i-v-blagoevgradsko.html", "text": "На няколко места около град Благоевград възникнаха пожари.Около 16 часа в областния град се разрази силна гръмотевична буря. Вследствие на падналите мълнии в околностите на града са възникнали няколко пожара.Пожарите са в землищата на селата Рилци, Селище и Бяло поле.По първоначална информация в района горят сухи треви и храсти. На местата са изпратени три екипа на пожарната.На телефон 112 са били подадени и няколко други сигнали за огнени бедствия в района, но за сега няма потвърдена информация за възникването на такива, съобщи БНР.Припомняме, по-рано днес стана ясно, че пожар е възникнал и в село Бобошево. Бобошево е в област Кюстендил, но се намира на няколко километра от Благоевград.По информация на Областната дирекция на МВР - Кюстендил пожарът в Бобошево също е обхванал сухи треви и храсти. Към 17.10 бедствието е било изгасено. Предполага се, че става въпрос за човешка небрежност, но е вероятно огънят да е следствие и на паднала мълния.От Агенция \"Пътна инфраструктура\" призовават водачите, движещите се в района на Бобошево по АМ \"Струма\" или по международния път Е-79, да шофират с повишено внимание и съобразена скорост, защото видимостта е намалена. Въпреки погасяването на огъня, пътят е силно задимен. Трафикът в района се регулира от служители на \"Пътна полиция\".", "date": "2017.08.08", "title": "Пожари и в Благоевградско"}
{"url": "https://news.bg/disasters/nay-malko-24-dushi-zaginaha-pri-svlachishte-v-kitay.html", "text": "Най-малко 24 души са загинали при свлачище в китайската провинция Съчуан, съобщиха китайски медии, цитирани от Интерфакс.Свлачището се активира в горните райони на провинцията в резултат на проливни дъждове. Отбелязва се, че заради свлачището десетки местни жители са били принудени да напуснат домовете си. Много пътища и мостове са разрушени.Продължават спасителните дейности, в които участват над хиляда специалисти.", "date": "2017.08.08", "title": "Най-малко 24 души загинаха при свлачище в Китай"}
{"url": "https://news.bg/crime/nova-izmamna-shema-tragna-v-pleven.html", "text": "Нов вид измамна схема тръгна в Плевен. Измамниците обещават жертвите си по-големи социални помощи.82-годишна жена е станала жертва на новата схема.Установено е, че към 10 часа сутринта жената е била заговорена от непознат мъж на кръстовището между булевард .\"Георги Кочев\" и на улица \"Неофит Рилски\". Мъжът обещал на пенсионерката, че ако му даде парична сума, той ще ѝ осигури по-големи социални помощи.Жената дала на непознатия сума в размер на 680 лева, съобщи БНР. По-късно разбрала, че става въпрос за измама.", "date": "2017.08.08", "title": "Нова измамна схема тръгна в Плевен"}
{"url": "https://news.bg/bulgaria/balgariya-er-otricha-obvineniyata-na-anonimen-gost-na-sakskoburggotski.html", "text": "Със съжаление отбелязваме, че това е поредният случай, в който закъснение на полет по причини, които не зависят от авиокомпанията, се отразява в много медии недостоверно, с избирателно цитиране на фактите, за сметка на обширно представената позиция на засегнатите пътници и с тенденциозни внушения за състоянието на авиокомпания \"България Ер\" като цяло.Позицията си националният превозвач изказва по повод разпространено вчера от секретариата Симеон Сакскобургготски писмо с разказ-изявление на анонимен негов гост. В него се разказва за премеждията му по време на полет от Мадрид до София. В нетипичен за изявленията, публикувани до този момент на сайта на господин Сакскобургготски, стил от първо лице се разказва за закъснение на полета, липса на предоставена информация, както и закъснение на багажа. Също така се призовава да се преосмисли на държавно ниво случката с оглед на предстоящото българско председателство на ЕС и индиректно се препоръчва друг подход.Затова от News.bg се обърнахме с молба за официална позиция от страна на авиокомпания \"България Ер\".Към 08.08.2017 г. няма полети, които да закъсняват с повече от стандартните 20 минути, а справка от Оперативна дирекция на авиокомпанията показва, че за последния месец полетите, които са закъснели с повече от 3 часа, са 5 от общо 750 изпълнени. Полетът от Мадрид до София е закъснял с 55 минути по независещи от авиокомпанията причини, посочват от компанията.Според позицията твърдения и внушения, направени в публичното пространство, не само са неверни, но създават негативно отношение към \"България Ер\" и насаждат допълнителен стрес у пътниците на всички авиокомпании. \"Казусите, свързани с работата на обслужващите агенти, метеорологичните условия и техническите проблеми, са общи, независимо че медийният интерес е насочен само към националния превозвач\", посочват от авиокомпанията.Заявява се категорично също, че техен ангажимент и приоритет номер 1 е да гарантират безопасността на пасажерите, независимо от статуса им в обществото, съгласно международните протоколи за сигурност в авиацията, какъвто е и случаят с допълнителното превозване на багажа. С оглед на сигурността на пътниците и заради високите температури на летището в Мадрид, за да се гарантира безопасният полет, командирът е взел решение багажите на пасажерите от полет FB472 да бъдат извозени с друг полет, което е задължителна процедура за сигурност в такива ситуации.От авиокомпанията посочват още, че проверка на Главна дирекция \"Гражданска въздухоплавателна администрация\" е установила, че няма системни проблеми или нередности в работата на \"България Ер\". Случаи на закъснения могат да се наблюдават при формасжорни обстоятелства (метеорологични условия, технически причини), но те са изключения, а не тенденция.\"България Ер\" е започнала нови проверки на работата на външните фирми, обслужващи агенти на авиокомпанията по летищата в чужбина. На базата на резултатите от проверките ще бъдат направени всички необходими промени за подобряване на качеството на обслужването и информиране на пътниците на място.", "date": "2017.08.08", "title": "\"България Ер\" отрича обвиненията на анонимен гост на Сакскобургготски"}
{"url": "https://news.bg/crime/nad-10-arestuvani-za-iznasilvane-vav-varna.html", "text": "Жители на варненското село Каменар се оплакаха от побой, нанесен им от мотористи, според потърпевшите - от полицаи с маски. Обстановката вече е спокойна. Няма напрежение, съобщи БНР.Кметът Светослав Райков е заявил, че по сведение на негови съселяни към 13 часа \"полицаи\" с маски и мотори са удряли наред без да гледат дали удрят възрастни или малки деца. Дори бременна е пострадала, по предварителна информация, уточнява обществената медия.Причина за проверката е изнасилване на жена на улицата във Варна рано тази сутрин. По-рано през деня бе съобщено, че по случая с изнасилването са арестувани 10 души. Към 18 часа броят на арестуваните, които се проверяват за съпричастност към случая вече са над 10 души.Пред News.bg от МВР-Варна отрокоха полицейски служители да са упражнявали насилие върху жители на Каменар. От там потвърдиха информацията, че при разследване, в което се издирва извършител на изнасилване от тази сутрин. Полицаи от Варна са направили проверки в редица населени места.В село Каменар група мъже се разбягали при пристигането на полицаите. Те са настигнати, установена е самоличността на всеки един. Никой не отговаря на описанието, дадено от потърпевшата. При претърсване на мъжете не са открити опасни средства или вещества и те са напуснали мястото на проверката, информират от полицията. Проверката е продължила около 15 минути, поясниха от МВР-Варна.По слухове подобни \"акции\" е имало и в циганските квартали \"Максуда\", \"Аспарухово\" и до стария хлебозавод.Тече проверка и в други райони на областта, заявиха от МВР. Към момента няма напрежение, нито конфликт, уверяват от полицията. В отделни части на града и квартали е направена полицейска проверка, при която не са установени лица, съпричастни към тежкото криминално престъпление от сутринта, съобщиха от МВР-Варна.Припомняме, днешният случай става по време на туристическия сезон, когато традиционно към Черноморието се командироват служители от други областни дирекции, за да помагат работата на колегите си.По информация на Дарик екип на Спешна помощ се е отзовал на сигнал за побой в село Каменар, но линейката се върнала празна, защото няма пострадали, които да се нуждаят от хоспитализиране.", "date": "2017.08.08", "title": "Над 10 арестувани за изнасилване във Варна"}
{"url": "https://news.bg/crime/grazhdanin-pomogna-za-predotvratyavaneto-na-alo-izmama-v-shumen.html", "text": "Съвестен гражданин помогна за предотвратяването на телефонна измама в Шумен.По случая е установено, че вчера, 7 август, около 18 часа 24-годишният мъж от Шумен е сигнализирал полицията в града, че неволно е бил въвлечен в измамна схема.В сигнала гражданинът обяснил, че след като бил нает за куриер на документи, въпросната фирма го изпратила на адрес в областния град.24-годишният отишъл на мястото, но вместо да получи документи, през прозорец му били хвърлени лична и дебитна карта, както и сумата от 1 290 лева. Като видял \"пратката\" гражданинът се усъмнил и веднага отишъл в районното управление.Служителите на реда започнали разследване по случая. В хода на предприетите действия станало ясно, че парите и документите са собственост на 75-годишен мъж от Шумен. Възрастният мъж бил въвлечен в телефонна измама по позната вече схема \"помогни на полицията\".Парите са били върнати на мъжа. Разследването на случая продължава в рамките на образуваното досъдебно производство.", "date": "2017.08.08", "title": "Гражданин помогна за предотвратяването на ало-измама в Шумен"}
{"url": "https://news.bg/regions/mirizma-na-amonyak-stresna-grazhdanite-na-devnya.html", "text": "Заради миризма на амоняк се появиха съобщения, че Девня е обгазена. След като токов удар предизвика авария в \"Солвей Соди\" и гражданите усетиха миризма на амоняк в Девня, от РИОСВ-Варна твърдят, че няма замърсяване. Инцидентът е станал в 8:20 часа тази сутрин. По-късно от РИОСВ-Варна информираха, че няма замърсяване от спряното заради токовия удар производство в \"Солвей Соди\". Експерти на РИОСВ - Варна и Регионалната лаборатория - Варна към ИАОС са в \"Солвей Соди\" АД и следят за развитието на ситуацията.Вследствие на токовия удар са спрели работещите парогенератори в ТЕЦ, както и цялата инсталация за производство на калцинирана сода на \"Солвей Соди\" АД.Малко по-късно, към 11 часа няма наличие на данни за замърсяване на атмосферния въздух и водите. По резултатите в реално време от автоматичната измервателна станция \"Изворите\", Девня, не е констатирано повишаване концентрациите на контролираните замърсители на атмосферния въздух, като същите са значително под пределно допустимите концентрации, уваряват от екоинспекцията.Екипи от РИОСВ са в района с апаратура за експресно определяне на замърсители \"GASMET\". Те  от утаителен басейн \"Падина\", непосредствено преди заустване в река Провадийска.Приложени са процедурите според аварийния план за действие с евакуация на собствения и външен персонал, както и допълнителни превантивни дейности за елиминиране замърсяването на водите на изход от утаителен басейн \"Падина\" - чрез поставяне на пръстени на водоотливната шахта за задържане на течностите в обема на съоръжението.Започнали са дейности по въвеждане в експлоатация на парогенераторите и последващ пуск на инсталацията за производство на калцинирана сода, допълниха от регионалната екоинспекция.", "date": "2017.08.08", "title": "Миризма на амоняк стресна гражданите на Девня"}
{"url": "https://news.bg/regions/malniya-porazi-kashta-v-dobrinishte.html", "text": "Мълния порази къща в балнеолечебния курорт Добринище, община Банско, област Благоевград.Вследствие на инцидента е пострадала обитателката на къщата. Жената е с изгаряния, съобщи bTV.Към мястото са били изпратени екипи на пожарната и \"спешна помощ\".По първоначални данни пострадалата жена е контактна.Инцидентът е станал около 17 часа. Мълнията паднала върху къща на улица \"Пенчо Славейков\". По къщата имало сериозни щети.Припомняме, вчера, 7 август, мълния уби работник в София. Мъжът работил на строеж на булевард \"България\". По първоначална информация на строежът не е бил монтиран гръмоотвод.", "date": "2017.08.08", "title": "Мълния порази къща в Добринище"}
{"url": "https://news.bg/regions/trima-zaginali-v-stranata-ot-malnii.html", "text": "Наред с горещините в страната се разразиха и силни гръмотевични бури. Няколко души са починали или са били ранени вследствие на мълнии.В пловдивското село Маноле пастир е бил поразен от мълния. 45-годишният мъж е починал докато пасял овцете на мерата в селото.Инцидентът е станал вчера, 7 август около 20 часа. Тялото на пастира е било открито тази сутрин.Загиналият Веселин Йорданов живеел в края на селото. Той се препитавал със земеделие и животновъдство.Мъжът е извел овцете на паша, когато започнала силната гръмотевична буря. За силата на природната стихия свидетелстват щетите, които бяха причинени в близкото село Рогош.След като започнала бурята Веселин тръгнал да прибира овцете от паша, но бил поразен от мълнията.В град Стамболийски, област Пловдив, друг мъж почина, след като е бил поразен от мълния. Инцидентът станал в местността Широка къща.Мълнията застигнала жертвата и негов приятел. Приятелят на жертвата бил с тежки изгаряния. Той е приет в болницата в Пазарджик, съобщава БНТ.По-рано днес стана ясно и че мълния е ударила къща в Добринище. Вследствие на бедствието е пострадала жена, живееща в къщата. Тя е с обгаряния по тялото. По първоначални данни жената е контактна.Припомняме и че вчера работник почина, след като беше ударен от гръм. Мъжът работил на строеж на столичния булевард \"България\". По първоначална информация на строежът не е бил монтиран гръмоотвод. Лекарите, пристигнали на мястото, се опитали да спасят мъжа, но безуспешно.Мълнии причиниха и няколко пожара в страната.Около 16 часа днес в Благоевград се разрази силна гръмотевична буря. Падналите мълнии в райони причиниха няколко пожара - .Пожар възникна и в град Бобошево, област Кюстендил. Предполагаше се, че пожарът е възникнал заради човешка небрежност, но има вероятност мълния от гръмотевичната буря в района да е запалила сухите треви и храсти.Заради пушека от пожара беше намалена видимостта по АМ \"Струма\" и на международния път Е-79.", "date": "2017.08.08", "title": "Трима загинали в страната от мълнии"}
{"url": "https://news.bg/crime/prebiha-i-ograbiha-vazrastna-dvoyka-v-doma-im.html", "text": "Възрастна двойка е била пребита и ограбена в дома си. Деянието е станало в село в област Търговище, съобщи Нова телевизия.Крадците нахлули в дома на семейството през нощта.Престъпниците започнали да бият пенсионерите, за да им кажат къде държат парите си. Крадците задигнали всичките спестявания на хората - около 8 000 лева.И двамата пострадали са били настанени в болница.Полицията вече е започнала разследване по случая. Към момента обаче извършителите не са установени.", "date": "2017.08.08", "title": "Пребиха и ограбиха възрастна двойка в дома им"}
{"url": "https://news.bg/world/rusiya-investira-6-mlrd-rubli-v-razvitieto-na-abhaziya.html", "text": "Русия ще инвестира 6 млрд. рубли по инвестиционната програма за Абхазия. Програмата е за постигането на устойчив икономически растеж. Това заяви президента на Русия Владимир Путин по време на среща с колегата си от Абхазия .По думите на Путин е било обърнато особено внимание на създаването на Абхазия като модерна държава с развиваща се икономика, за да може в страната да се създадат условия за дългосрочно и устойчиво развитие.Според президента на Русия Абхазия е важен партньор на Москва. На срещата той заяви, че Русия има \"специални отношения с Абхазия\", поради което Русия ще гарантира сигурността и самостоятелността на страната.Путин посочи и че е важно в страната да се наблегне на икономическото развитие, за да може да се създадат повече работни места. Президентът на Русия припомни и че между вътрешните министерства на страните е сключено споразумение за създаването на двустранен координационен център, който да гарантира сигурността на туристите.Путин отбеляза и социалната значимост на споразумението между двете страни - в здравеопазването и културните връзки.", "date": "2017.08.08", "title": "Русия инвестира 6 млрд. рубли в развитието на Абхазия"}
{"url": "https://news.bg/bulgaria/62-252-dushi-zhiveyat-v-renovirani-515-sgradi.html", "text": "62 252 души живеят в реновирани по Националната програма за енергийна ефективност 515 сгради.МРРБ стартира плащанията към ББР, за юни и юли към банката са възстановени близо 236 млн. лв.Към края на месец юли 2017 г. Министерството на регионалното развитие и благоустройството е разплатило общо 235 987 521,60 лв. към \"Българска банка за развитие\" АД за общо 232 обновени и въведени в експлоатация многофамилни жилищни сгради по Националната програма за енергийна ефективност. Това става ясно от доклад на министъра на регионалното развитие и благоустройството Николай Нанков до председателя на Народното събрание Димитър Главчев в изпълнение на решение на парламента от месец юни т.г.Разплащанията към ББР стартираха през месец юни на база подписано споразумение между МРРБ и банката. Още през същия месец към ББР са платени общо 9 977 621,74 лв. за 10 въведени в експлоатация сгради. През месец юли към банката са възстановени средствата за 222 изцяло обновени сгради на обща стойност 226 009 899,86 лв.В доклада се прогнозира, че до края на годината към ББР могат да бъдат погасени задължения за общо между 450 млн. лв. и 530 млн. лв., като в тази сума се включват и вече разплатените средства. Изчислението е направено на база процеса по изпълнение на програмата, включително разплащане, анексиране на договорите, приемането на сградите и въвеждането им в екслоатация, издаването на окончателни фактури от строителния надзор и инвеститорския контрол, както и след подписването на окончателния протокол, удостоверяващ, че всички дейности са разплатени от страна на ББР АД към избраните външни изпълнители.В доклада се посочва, че към средата на юли в различен етап на изпълнение са дейностите по 1982 сгради, като 585 от тях са в етап на строителство. Изцяло завършени и въведени в експлоатация към средата на месец юли са 515 многофамилни сгради, като подобрената жилищна инфраструктура е с обща разгърната площ от 2 489 433,92 кв. м.До момента облагодетелствани от подобрената инфраструктура са 62 252 човека, живеещи в обновените 29 915 жилища. Сключените договори за целево финансиране между община, областен управител и ББР АД са общо 2022. Тристранните споразумения се сключват след подписването на договор между община и сдружение на собственици и получаването на всички коректно попълнени документи. До приключването на дейностите по вече одобрените за финансиране 2022 сгради в цялата страна е преустановено приемането на нови заявления.Към доклада има приложена и таблица по общини. От нея става ясно, че от 2022 сгради със сключени договори за целево финансиране, най-много са в област Бургас - 236, като 39 от тях са въведени в експлоатация, 236 са със стартирали дейности, а 88 са в етап на строителство. След област Бургас е област Благоевград със 189 сключени договора. Трета по брой сключени договори е област Хасково с общо 180 договора", "date": "2017.08.08", "title": "62 252 души живеят в реновирани 515 сгради"}
{"url": "https://news.bg/bulgaria/izostaven-kufar-v-tsentara-na-sofiya.html", "text": "Временно бул. \"Цар Освободител\" в София е затворен за движение в участъка от пл. \"Орлов мост\" до бул.\"Васил Левски\" заради изоставен багаж, съобщиха от пресцентъра на Столичната община.Автобусите, движещи се по линии 9, 360, 94 и 280 променят маршрута си така: по бул. \"Цариградско шосе\", завиват по бул. \"Евлоги и Христо Георгиеви\", ул. \"Ген. Йосиф Гурко\" и след това по бул. \"Васил Левски\" и по маршрута си, а автобусите по линии - 8, 4, 184 и тролеите, които се движат в района, въртят по улица \"Ген. Йосиф Гурко\".От БНР съобщиха, че става дума за изоставен куфар. Районът е отцепен от полицията.На място са изпратени експерти по обезвреждането на бомби. Около 21.30 часа движението беше възстановено.", "date": "2017.08.08", "title": "Изоставен куфар в центъра на София"}
{"url": "https://news.bg/world/nyama-eksplozivi-v-molenbek.html", "text": "Белгийските сапьори не откриха експлозиви в автомобила, който беше спрян от полицията в брюкселския квартал Моленбек, съобщи Ройтерс.Агенцията се позова на съобщение от столичната прокуратура.Шофьорът, по чиято кола полицаи откриха огън, за да го спрат, извикал, че в нея има експлозиви. Затова полицаите повикали експерти по взривовете.Брюкселският квартал Моленбек беше под полицейска блокада, предаде Ройтерс.До това се стигна, след като полицаи откриха огън по автомобил. Те били провокирани, защото шoфьорът на спрял на светофара и шофирал подозрително.Ситуацията се заплела, след като водачът започнал да крещи да не стрелят, защото в колата имало експлозиви.Ер Те Ел пък съобщава, че полицаи преследвали подозрителния автомобил с германска регистрация на висока скорост. Стрелбата била произведена, когато колата попаднала в задръстване. Беглецът бил накаран да излезе и веднага казал, че вътре има експлозиви.Моленбек е смятан за развъдник на радикални ислямисти. Бедният квартал \"Моленбек\", обитаван предимно от мюсюлмани от марокански произход, придоби известност, след като местна клетка на \"Ислямска държава\" извърши самоубийствени атаки в Париж през ноември 2015 г., в които бяха убити 130 човека. Четири месеца по-късно приближени до тази група извършиха атака в Брюксел с 32 убити.", "date": "2017.08.08", "title": "Няма експлозиви в Моленбек"}
{"url": "https://news.bg/world/silen-trus-v-kitay.html", "text": "Расте броят на жертвите от труса в Китай.Официално регистрираният досега брой на жертвите от силното земетресение в китайската провинция Съчуан е 9, но според властите той може да надвиши 100, съобщава АП. Ранените да са хиляди.Първоначално се съобщаваше за най-малко петима загинаха и 60 ранени.Силен трус с магнитуд от 6,5 разтърси северозападната провинция Съчуан.Китайските власти разкриха, че около стотина туристи са блокирани в популярен обект с природни забележителности, предаде Ройтерс.Епицентърът на силното земетресение е бил на Тибетското плато на 20 км. дълбочина.", "date": "2017.08.08", "title": "Силен трус в Китай"}
{"url": "https://news.bg/crime/obvinyavat-mazh-falshifitsiral-udostovereniya-za-naslednitsi.html", "text": "Обвиняват мъж, фалшифицирал удостоверения за наследници, с които да бъдат получавани субсидии по Европейски програми за земеделски земи, съобщиха от прокуратурата.От Кюстендилската Районна прокуратура внесоха в съда обвинителен акт срещу И.М., който е временно изпълняващ длъжността специалист по гражданска регистрация и административно обслужване на населението в три села в община Невестино. Селата са Рашка Гращица, Пелатиково, Длъхчево Сабляр.На 29 февруари 2016 г., като длъжностно лице, И.М. съставил четири фалшиви удостоверения за наследници, без да е направил пълна проверка в регистъра на населението.Издадените от обвиняемия документи с неверни обстоятелства са използвани за получаване на субсидии по Европейски програми за земеделски земи. По този казус е образувано друго досъдебно производство.", "date": "2017.08.08", "title": "Обвиняват мъж, фалшифицирал удостоверения за наследници"}
{"url": "https://news.bg/world/kitayskiyat-flot-i-aviatsiya-provezhdat-ucheniya-kray-koreyskiya-poluostrov.html", "text": "Китайският флот и военновъздушни сили провеждат тренировъчни боеве край Корейския полуостров, съобщава министерството на отбраната на страната, на фона на регионалното напрежение във връзка с ядреното оръжие на Северна Корея, съобщава АФП.Провеждат се в моретата и небето край източното крайбрежие на Китай в Жълто море и в залива Бохай, включват и изстрелването и на десетки ракети.Десетки кораби, самолети, подводници и неопределен брой военнослужещи, участват в тренировките, които министерството заявява, че са насочени към тестване на оръжия и усъвършенстване на военните способности при извършване на крайбрежни атаки и прихващане на въздушни цели.Министерството не уточнява колко дълго ще продължат тренировките, но според съобщения на военните и местните власти е издадена четиридневна забрана за корабоплаване, за района, в който се провеждат тренировките.Действията са само дни, след като Китай подкрепи приетата в събота резолюция на Съвета за сигурност на ООН, за значително засилване на санкциите срещу Северна Корея във връзка с ядрени и ракетни оръжейни системи.След приемането на резолюцията Китай отново потвърди решимостта си да се присъедини към международната общност.Китай от известно време модернизира въоръжените си сили, съизмеримо с икономическата сила на страната, което е предизвикало безпокойство сред регионалните си съседи.Северна Корея обеща вчера, че тежките нови санкции на ООН няма да я спрат да развива своя ядрен арсенал, отхвърляйки преговорите и отправяйки гневни заплахи срещу САЩ.", "date": "2017.08.08", "title": "Китайският флот и авиация провеждат учения край Корейския полуостров"}
{"url": "https://news.bg/crime/10-arestuvani-sled-iznasilvane-vav-varna.html", "text": "10 души са задържани, за да се изясни причастността им към изнасилване. Жена на средна възраст е била изнасилена на улицата тази сутрин във Варна.Сигналът за тежкото престъпление, станало на ул. \"Струга\", е подаден в 6:30 часа, съобщи директорът на варненската полиция комисар Даниел Пашов, цитиран от Дарик.Жертвата е дала описание на извършителя. Криминална полиция провежда оперативно-следствени действия.", "date": "2017.08.08", "title": "10 арестувани след изнасилване във Варна"}
{"url": "https://news.bg/regions/bum-na-hepatit-v-romskiya-kvartal-na-lukovit.html", "text": "Бум на заболелите от хепатит А в ромския квартал \"Изток\" в град Луковит, област Ловеч.По думите на д-р Сийка Иванова от Регионалната здравна инспекция в Ловеч от началото на месец юни до сега в района са регистрирани 63 случая на хора, болни от хепатит А. Само през последната седмица от болестта са се заразили 11 души, съобщава БНР.Заразените от хепатит са основни деца на възраст от 1 до 15 години. \"Чисто контактно-битова инфекция, болест на мръсните ръце, която се предава и продължава\", допълни Иванова.От началото на месец юни в ловешка област са регистрирани общо 75 случая на заразени от хепаит А. За предотвратяване на по-нататъшното разпространение на болестта в област Ловеч са предприети мерки. Активно участват и общопрактикуващите лекари в градовете, ангажиран е и здравния медиатор.На Община Луковит е издадено предписание за извършването на дезинфекционни дейности в домовете на ромите, заразените от хепатит А.Ситуацията обаче може да стане и по-лоша - в някои от селата в Луковит се въвежда режим на водата. Става въпрос за селата Торос, Пещерна и Дъбен. Заради недостиг на водоизточниците, водоподаването в тези населени места ще се осъществява през едно денонощие. Препоръчва се местните жители да спазват добра лична хигиена.", "date": "2017.08.08", "title": "Бум на хепатит в ромския квартал на Луковит"}
{"url": "https://news.bg/world/rohani-predstavi-noviya-si-kabinet.html", "text": "Иранският президент Хасан Рохани представи кабинета си в парламента преди да бъде гласуван вот на доверие, съобщава Ройтерс.По време на първия си мандат държавният глава успя да сключи споразумение със световните сили за спиране на ядрената програма на Техеран в замяна отмяна на международни санкции.Списъкът с министрите, публикуван от държавната медия, показва, че Рохани оставя на поста външен министър Мохамед Джавад Зариф, водещият ирански представител на преговорите за ядреното споразумение, и министъра на петрола Биджан Занганех, който помогна за увеличаване на производството на петрол след отмяната на санкциите.Рохани засили усилията за запазване на споразумението. Президентът в събота предупреди американския лидер Доналд Тръмп, че ако не изпълни споразумението, това би било политическо самоубийство.Миналата седмица Вашингтон наложи нови санкции на Иран във връзка с ракетната програма на Ислямската република и заради нарушаването на човешките права. Според Техеран рестриктивните мерки са в нарушение на ядреното споразумение и се закани да отговори.Иранските депутати не се очаква да оспорват важните министерства на външните работи, отбраната и разузнаването, тъй като държавният глава ги избира с одобрението на върховния лидер аятолах Али Хаменеи.Махмуд Алави остава министър на разузнаването.Армейският командир бригаден генерал Амир Хатами е новият министър на отбраната.Въпреки че говори за правата на жените по време на предизборната кампания, Рохани не даде министерски пост на жена.Агенция ИСНА информира, че Ешак Джахангири отново е първи вицепрезидент на Иран.В събота Рохани положи клетва в парламента в присъствието на международни гости.", "date": "2017.08.08", "title": "Рохани представи новия си кабинет"}
{"url": "https://news.bg/society/publikuvaha-doklada-za-ovos-za-lot-3-2-na-am-struma.html", "text": "От Агенция \"Пътна инфраструктура\" информираха, че заради засиления обществен интерес, на интернет страницата на агенцията е публикуван Докладът за оценка на въздействието върху околната среда (ОВОС) на инвестиционното предложение за проекта на лот 3.2 на АМ \"Струма\".Докладът за оценка на въздействието върху околната среда, заедно с всички негови приложения, включително Доклад за оценка на степента на въздействие, е достъпен и на интернет страницата на Министерството на околната среда и водите.В хартиен носител докладът може да се види в сградата на МОСВ, гр. София, бул. \"Мария Луиза\" № 22, сградата на АПИ, гр. София, бул.\"Македония\" № 3, сградата на РИОСВ-Благоевград, ул. \"Свобода\" № 1, сградата на Община Симитли, ул. \"Христо Ботев\" № 27 и сградата на Община Кресна, ул. \"Македония\" № 96.Припомняме, по-рано днес стана ясно, че жителите на община Кресна не одобряват предложенията за изграждането на лот 3.2 на АМ \"Струма\". Жителите искат пътят Е-79, в отсечката на Кресненското дефиле, да не става скоростна отсечка в посока Кулата. Недоволството е мотивирано от това, че хората няма да има възможността да използват алтернативен маршрут особено когато за използването на магистралите в страната започнат да се търсят такси. Общественото обсъждане на доклада ще се проведе на 11 семптември, понеделник.От 9 часа на 11 септември ще се проведе общественото обсъждане на Докладът за ОВОС в община Симитли. От 14 часа докладът ще бъде обсъден и в община Кресна.Всеки може да депозира писмени становища в сградите на общините Симитли и Кресна, както и на местата, където е осигурен достъп до Докладът за ОВОС и приложенията към него. Писмени становища могат и да се по време на срещите за обществено обсъждане.", "date": "2017.08.08", "title": "Публикуваха Доклада за ОВОС за лот 3.2 на АМ \"Струма\""}
{"url": "https://news.bg/regions/fandakova-proveryava-remontite-sled-vcherashniya-poroy-v-stolitsata.html", "text": "Столичният кмет Йорданка Фандъкова проверява ремонтите след вчерашния порой в София.Очаква се до края на деня да бъде възстановено изцяло движението на бул. \"Черни връх\" при кръстовището с ул. \"Филип Кутев\", което в момента е стеснено заради авария в канализационната мрежа след обилните валежи снощи.Причината за аварията е запушване на ВиК системата. Екипите на \"Софийска вода\", които направиха обследване на канализацията са открили сериозни наноси, едрогабаритни отпадъци, включително и строителни отпадъци, които са запушили шахтата на кръстовището.Запушването на канализацията е довело до повишаване на налягането, просмукване на водата под асфалта и надигане на асфалтовата настилка. Това каза днес, кметът Фандъкова при проверка на място.Обектът е в гаранция и ще бъде възстановен за сметка на изпълнителя.При ремонта на бул. \"Черни връх\" миналата година беше изграден първият етап от канализацията в района. Район \"Лозенец\" в момента прави корекция на река Драгалевска при ул.\"Сребърна\", която е в непосредствена близост. Това ще позволи \"Софийска вода\" да изгради отливен канал по ул. \"Филип Кутев\".При възстановяването на настилката на бул.\"Черни връх\" в момента ще се направи допълнително укрепване на шахтата, така че да не се получи подобна авария.На проверката присъстват и заместник-кметът на София по направление транспорт Евгени Крусев и изп.-директор на \"Метрополитен\" ЕАД инж.Стоян Братоев.", "date": "2017.08.08", "title": "Фандъкова проверява ремонтите след вчерашния порой в столицата"}
{"url": "https://news.bg/world/strani-chlenki-na-es-vrashtat-migranti-v-gartsiya.html", "text": "Страните членки на ЕС започнаха процеса по връщане на мигранти, които са пристигнали в Европа през Гърция през последните пет месеца, съобщава АП.В балканската страна ще бъдат разгледани подадените от мигранти молби за убежище.Правилата на ЕС задължават мигрантите да подадат молби за убежище в първата държава от съюза, в която са влезли. Но правилата бяха преустановени, след като стотици хиляди мигранти, много сирийски бежанци, влязоха на територията на Гърция през 2015 г.Европейската комисия обяви, че редица страни членки на ЕС са отправили молба до Гърция за връщане на имигрантите, но Атина трябва да даде уверения, че ще бъдат настанени в адекватни приемни центрове.Говорител на комисията заяви днес, че правилата за бежанците отново са въведени от декември, \"но не напълно възобновени, а постепенно\".Гръцките власти съобщиха, че са получили молби за връщане на повече от 400 мигранти.", "date": "2017.08.08", "title": "Страни членки на ЕС връщат мигранти в Гърция"}
{"url": "https://news.bg/politics/bsp-ocherta-profila-na-kabineta-borisov-3-ndk-borshosh-i-sudzhuk-geyt.html", "text": "\"БСП дава негативна оценка на 100-те дни на правителството \"Борисов-3\", стана ясно по време на пресконференция на Левицата.Социалистите изредиха скандалите от началото на това управление - ремонта на  и рокадите на , \"\", протестите на полицаите. \"Това е едно правителство на сделката в името на власт, за сметка на подменените обещания и излъгани избиратели. Това е правителство на скандалите, корупцията и нестабилността\", заяви зам.-председателят на \"БСП за България\" Жельо Бойчев.Според него подобни проблеми не са изолирани. \"Всичко се свежда само до едно - овладяване на икономиката, търговия с влияние, подчиняване на цели сектори от българската държава на групировката около ГЕРБ, погром върху околната среда и опит за ограничаване на правата на работещите - или си част от играта и плащаш, или те смачкват\", определи Бойчев.Депутатът припомни и кадровите изпитания в началото на третия кабинет Борисов, когато стари фотографии с нацистки поздрави станаха причина за напускането на един зам.-министър. Припомняме, зам.-регионалният министър Павел Тенев подаде оставка след като медиите публикуваха снимки от неговия фейсбук профил, на които той позира с изпъната ръка край восъчни фигури на нацисти в музея \"Гревен\" в Париж.Малко след като той се оттегли, оставка бе поискана и за държавния служител , и за съветника на президента и бивш служебен министър на вътрешните работи . И двамата имаха снимки, публикувани в личните си профили във фейсбук, на които позират с нацистки поздрави.\"Суджукът е само най-циничната част от проявлението на това управление на ГЕРБ\", категоричен е Бойчев. Той изреди протестите на браншовите организации, бързите обвинения в корупция.\"Това правителство започна с лобистко законодателство - първият законопроект, внесен в парламента - законът за опазване на земеделската земя, бе оттеглен от самите тях два дни след това\", каза Бойчев.По неговите думи сесията на този парламент е приключила със скандални законопроекти, които ограничават достъпа до правосъдие и правата на българските граждани и ежедневно се генерират скандали.\"Социалният диалог е замразен. Българското правителство вместо да го насърчава и гарантира, то противопоставя синдикати на работодателски организации\", коментира още народният представител.Според червения депутат протестите в МВР са заради унизителните условия на работа на служителите - липса на диалог и разбиране от страна на министъра. \"Подобно е положението и в Министерството на отбраната - хаос около проектите за модернизация на Българската армия\", каза Бойчев.Припомняме, по време на служебното правителство стана ясно, че експертната комисия е определила изтребител \"Грипен\" на първо място. Още при встъпването си в длъжност  този тип боен самолет.Като опит да се разпалва война между институциите определиха поправките в Закона за отбрана и въоръжени сили от БСП. Според тях поправките ограничават правомощията на българския президент и правят опит да се политизира армията.Според Бойчев се противопоставя група български пенсионери на друга. За тези 100 дни не е поставен нито един от важните проблеми на българските граждани - бедност, растящо неравенство, демографска катастрофа, гарантиране сигурността на всеки български гражданин, борба с престъпността и корупцията, модерно и достъпно образование и здравеопазване.\"Тези 100 дни на кабинета на Борисов доказаха, че ГЕРБ предпочитат силата пред демокрацията - правото на силния пред закона. Суджукът за малцина, вместо хляб за всички\", допълни Жельо Бойчев.", "date": "2017.08.08", "title": "БСП очерта профила на кабинета „Борисов 3“: НДК, Боршош и Суджук гейт"}
{"url": "https://news.bg/society/mp-predlozhi-po-leki-usloviya-za-balgarsko-grazhdanstvo.html", "text": "Министерство на правосъдието публикува за обществено обсъждане промени, предвиждащи облекчения по процедурата за получаване на българско гражданство.Промените целят да се облекчи административната тежест чрез намаляване на изискваните документи и въвеждане на служебно събиране на информация.Между предвидените облекчения се предвижда от кандидатеите за българско гражданство да не се изисква удостоверение от Министерството на вътрешните работи за разрешено постоянно или дългосрочно пребиваване в Република България. Според промените от кандидатите няма да се изисква и документ, удостоверяващ внасянето на задължителните осигурителни вноски.В случаите, когато са променени имената на кандидата след сключен граждански брак с български гражданин и на територията на Република България, промените предвиждат кандидатът да не представя документ, удостоверяващ промяната на имената. В тези случаи е предвидено и да отпадне изискването кандидатите да предоставят удостоверение за сключен граждански брак.Вместо това ще се извършва служебна проверка от дирекция \"Българско гражданство\" в Национална база данни \"Население\", поддържана от Министерството на регионалното развитие и благоустройството, както и в съответните бази данни, поддържани от дирекция \"Миграция\" в Министерството на вътрешните работи и от Националната агенция за приходите.Промените предвиждат и да се създадат нови правила за приемането и регистрирането на молбите на кандидатите, според които интервюто с кандидата ще провежда при подаването на документите.Неприключилите процедури по вече подадените и регистрирани молби и предложения, за които са насрочени дати и часове за интервю, ще се довършват по досегашните условия и ред.", "date": "2017.08.08", "title": "МП предложи по-леки условия за българско гражданство"}
{"url": "https://news.bg/world/turtsiya-izgrazhda-stena-na-granitsata-s-iran.html", "text": "Турски медии цитирани от АП съобщават, че Турция е започнала изграждането на стена по границата на с Иран, подобна на тази по границата със Сирия.Частната информационна агенция Доган коментира, че управителят на провинция Агри, Сулиман Елбан, е проверил във вторник строителството на стената. Турските власти изграждат високата 3 метра стена с преносими блокове.Турция изгражда стената по протежение на част от иранската си граница, за да повиши сигурността си и да прекрати проникването на кюрдски бойци и незаконни контрабандисти.Президентът Реджеп Тайип Ердоган обяви през януари плановете си за изграждане на стена по границите с Ирак и Иран, подобна на тази, която понастоящем се издига по протежение на 911 километровата граница със Сирия.", "date": "2017.08.08", "title": "Турция изгражда стена на границата с Иран"}
{"url": "https://news.bg/world/germaniya-se-opitva-da-prisvoi-pari-na-es-za-tsiganite-v-balgariya-i-rumaniya.html", "text": "Германия се опитва да пренасочи към себе си милиарди евро от ЕС, които са предназначени за циганите в Румъния и България.Това пише британското издание \"Дейли експрес\", позовавайки се на министъра за интеграцията в германската провинция Северен Рейн-Вестфалия Йоахим Щамп.Щамп поясни, че е установил, че е \"изключително досаден\" отказът на двете държави от Източна Европа да използват финансирането от Европейския социален фонд.България и Румъния всяка година получават милиарди евро за подпомагане на циганските общности в двете държави.В България има 750 000 цигани или 9,94% от населението. Страната е отделила 7,4 милиарда евро за програмния период 2014-2020 г., като 5,2 милиарда евро идват от социалния фонд.Румъния е отделила 22 милиарда евро, като близо 16 милиарда евро са от фонда за същия период. Парите са в помощ на 1,1 милиона цигани, които представляват повече от 5% от цялото население на страната.Щамп поясни, че двете държави отказват да използват парите за циганите, така че средствата трябва да бъдат отделени за Рурския регион - най-големият урбанизиран район в Германия и третият по големина в ЕС. Двата основни града Дортмунд и Дуйсбург са приели голям брой мигранти от двете държави.Министърът каза още пред Westdeutsche Allgemeine Zeitung, че \"тези средства трябва да са достъпни за градове като Дортмунд и Дуйсбург. В България циганите не са приети изобщо. Те са третирани като пета класа граждани. Там не е гарантирано образованието на децата\".\"\", предупреди Щамп.По време на предишния програмен период от 2007 до 2013 г. Румъния не успя да използва дори 1/5 от близо 20 милиарда евросредства за циганите.", "date": "2017.08.08", "title": "Германия се опитва да присвои пари на ЕС за циганите в България и Румъния"}
{"url": "https://news.bg/politics/obezshtetyavat-sobstvenitsite-na-zemya-v-kompleks-kaliakra.html", "text": "Заповедта на МОСВ за обявяване на защитената зона ще продължава да действа докато бъде постигнат консенсус по отношение на Плана за управление на защитена зона Калиакра. Това стана ясно от днешната среща на правителството с представители на неправителствения сектор, общините и собственици във въпросните територии. Заповедта на МОСВ за понто-сермантските степи няма да бъде отменяна, тя касае много малка територия и там така или иначе няма и никаква земеделска дейност, която да се извършва. Заповедта не касае акваторията на Черно море.Министърът на околната среда и водите Нено Димов подчерта, че основният проблем не е заповедта на МОСВ, а Планът за управление на защитената зона, който трябва да бъде изработен съвместно с местните общности, с браншовите организации, които са на място, за да бъдат защитени всички интереси и респективно да бъде защитен закона.Нено Димов увери, че досега не е обсъждана възможността за намаляване или увеличаване на зоните по НАТУРА. \"Ще подготвим заповед, която да се координирана и с кметовете, а след това и с Брюксел и тогава ще отменя сегашната заповед, за да минем напред. В момента заповедта не е проблемът, а планът за управление.\"Не поставяме срок за изготвяне на плана за управление към момента\", каза още министърът на околната среда и водите.\"Когато имаме единно решение, аз ще отида да го защитя в Брюксел, но докато нямаме консенсус, аз ще считам, че план за управление не е приет, защото този план не може да дебалансира в каквато и да е посока\", заяви Нено Димов.Той обясни, че се изхожда от презумпцията, че вече има съдебно решение и трябва да се работи в рамките на неговото изпълнение. Към междуведомствената работна група ще бъдат направени няколко подгрупи, които да се занимаят конкретно с казусите - рибари, земеделие, строителство. \"Там ще има представители на всички заинтересовани страни\", посочи Нено Димов.Вицепремиерът Валери Симеонов заяви, че ощетените собственици ще бъдат компенсирани от държавата. Симеонов посочи, че на община Каварна са изпратени карти с имотите, които попадат в защитената зона. \"Нямаме никакво време.До края на септември ще бъдем изчакани да предприемем съответните мерки и да направим съответния списък от мерки, които трябва да бъдат взети за изпълнение на собственото ни решение, за да не се стига до сериозни санкции. В противен случай по 20 000 евро на ден и милион и половина първоначална санкция за държавата\", посочи Симеонов.Ще бъде направен и преглед на кадастъра, за да се уточнят в точност териториите. С това е натоварен ресорен заместник-министър от МРРБ.Валери Симеонов коментира и че не е съгласен с позицията на еколози като Тома Белев, 34% от територията на България да бъде защитена при положение, че в ЕС този процент е едва 18%.Вицепремиерът изтъкна, че 2003-2007 още при приемането на зоните е трябвало да има по-широко обществено обсъждане на тези зони.Той посочи, че се определят две защитени зони - Каварна и Белите скали, с решение на Министерски съвет. Междувременно кметовете на общини издават редица разрешения за строеж точно в нарушение на тези решения на МС за изграждане на ветропаркове и голф игрища. Относно изказването на Тома Белев, че трябвало да бъде публикуван списък с имената на виновните със стара дата, Симеонов посочи, че към тия 20 души май трябва да има и други имена.\"Ние сме тук не по наше желание, ние трябва да излезем от кошмар, който мога да сравня само с филма на Хичхок \"Птиците\", в които птиците изядоха хората.Той предупреди, че е нужно време, тъй като по модела на решаване на защитена зона Калиакра ще зависи модела и за всички останали 225 процедури, които предстоят да се издават.Припомняме, казусът \"Калиакра\" се зароди миналата седмица, след като , с която привежда в изпълнение мерките по защита на териториите от НАТУРА 2000 в Добруджа и спира налагането на санкции от страна на ЕК на страната. По-късно обяви, че д, докато не се намира консенсусно решение. от общините Балчик, Каварна и Шабла протестираха по време на организираното обществено обсъждане и се стигна и до напрежение с жандармерията. , които според тях засягат и развиването на земеделие и риболов.Премиерът Бойко Борисов, вицепремиерът Валери Симеонов и екоминистърът Нено Димов водиха преговори , като тогава бе свикана и днешната разширена среща в Министерски съвет.", "date": "2017.08.08", "title": "Обезщетяват собствениците на земя в комплекс \"Калиакра\""}
{"url": "https://news.bg/regions/mladezh-se-barikadira-v-doma-si-v-sofiya.html", "text": " Психично болен младеж се е барикадирал в дома си в столичния квартал Горна баня.От МВР потвърдиха, че сутринта младежът се е заключил в къщата на родителите си и отказал да излезе от там. Мъжът заключил със себе си и родителите си, като не ги пускал да напуснат жилището.На място са били изпратени екипи на полицията, както и специализирания отряд \"Кобра\" към СДВР, съобщи БНР.Органите на реда започнали да преговарят с младежа. Малко след това той освободил родителите си и те напуснали барикадираното жилище.Около обяд полицаите успели да изведат и младежа.Той е настанен с психиатрично отделение. Предстои да се установят обстоятелствата около деянието му.", "date": "2017.08.08", "title": "Младеж се барикадира в дома си в София"}
{"url": "https://news.bg/world/udalzhiha-domashniya-arest-na-bivshiya-ruski-ikonomicheski-ministar-ulyukaev.html", "text": "Замоскворския съд в Москва удължи домашния арест на бившия министър на икономическото развитие на Русия Алексей Улюкаев, съобщи РИА Новости. Домашният арест е продължен до 27 януари.Разглеждането на делото срещгу Улюкаев по същество ще бъде на 16 август. \"Следващото съдебно заседание ще бъде открито\", заяви прессекретарят на съда Емилия Хил.Улюкаев е обвинен за получаване на подкуп в размер на $2 млн. Бившият министър може да получи 15 години затвор.По-рано Улюкаев бе доведен в съда с автомобил на Федералната служба за изпълнение на наказания (ФСИН). Пред съда той потвърди, че не признава вина.След заседанието бившият министър на икономическото развитие на Русия Алексей Улюкаев заяви пред журналисти, че по време на домашния си арест е отслабнал с 14 кг.\"Отслабнах с 14 кг, благодаря на нашето правосъдие\", заяви той, сядайки в колата на ФСИН, която трябва да го докара до дома му.", "date": "2017.08.08", "title": "Удължиха домашния арест на бившия руски икономически министър Улюкаев"}
{"url": "https://news.bg/world/oon-silite-za-sigurnost-vav-venetsuela-izpolzvat-prekomerna-sila.html", "text": "Силите за сигурност на Венецуела използват прекомерна сила за потушаване на протестите, избили са десетки и са извършили произволни арести на 5 000 души от април, включително 1000 още са в ареста.Това алармира Върховният комисариат на ООН за правата на човека, цитиран от Ройтерс.Предварителните открития се базират на 135 интервюта. Комисариатът пояснява, че са разследвани 124 смъртни случая - 46 от убийствата са извършени от силите за сигурност и 27 от проправителствени въоръжени групи. За останалите все още не е ясно.Обезпокоени сме, че ситуацията във Венецуела ескалира и тези нарушения на човешките права показват, че няма признак за утихване, така че ние сме разтревожени от посоката, в която се насочва, каза говорител на комисариата и добави, че правителството на най-високо ниво е отговорно за нарушаването на човешките права.", "date": "2017.08.08", "title": "ООН: Силите за сигурност във Венецуела използват прекомерна сила"}
{"url": "https://news.bg/world/turtsiya-se-saglasi-da-pusne-germanski-deputati-vav-voenna-baza.html", "text": "Анкара се съгласи да пусне германски депутати да посетят войници в Турция през следващия месец като част от визита на НАТО. Това съобщава Ройтерс, позовавайки се на писмо от германския външен министър.През юли турското правителство отказа на германски депутати да посетят бази, в които има войници на Бундесвера, което допълнително влоши вече обтегнатите отношения между двете страни.В писмото на Зигмар Габриел до Комисията по отбрана към германския парламент се казва, че Турция е приела предложение на НАТО за посещение във военновъздушната база до Коня на 8 септември.Според плана заместник генералният секретар на НАТО Роуз Гьотемюлер ще води делегацията и ще вземе до седем депутати от комисията.\"Турският външен министър прие това предложение\", пише Габриел.Подробностите все още се уточняват, включително и кои депутати ще бъдат включени в делегацията. Турция категорично не позволява депутати от германската крайна левица да посещават базите, тъй като според Анкара те подкрепят терористи.Анкара на няколко пъти отказа на Берлин и Германия взе решение да премести войниците си от турската база \"Инджирлик\" в Йордания.Въоръжените сили на Германия са под парламентарен контрол и Берлин настоява депутатите да получат достъп.В понеделник турският лидер Реджеп Ердоган обвини Германия, че подкрепя терористи, след като не отговаря на искане за предаване на заподозрени, издирвани от Анкара.", "date": "2017.08.08", "title": "Турция се съгласи да пусне германски депутати във военна база"}
{"url": "https://news.bg/regions/pusnaha-vinetkite-za-parkirane-v-tsentara-na-sofiya.html", "text": "Приемат документи за издаване на винетни стикери в Центъра за градска мобилност, съобщиха от ЦГМ. Услугата е за гражданите, които искат да ползват услугата локално паркиране в новите участъци на \"зелена\" зона в районите \"Средец\" и \"Лозенец\".От 8 август в пунктовете за издаване на билети на метростанциите НДК и Европейски съюз всеки гражданин може да получи информация или да подаде документи за издаване на винетен стикер за паркиране.Целта на изнесените гишета е да облекчи максимално цялата процедура преди новите участъци от зоната да заработят от 1 октомври тази година. Гражданите могат да подават документи и в офисите на пл. \"Възраждане\"№1 или на ул. \"Будапеща\"№17 . Заявления се приемат и онлайн на страницата на ЦГМ www.sofiatraffic.bg.Право на стикери за платено локално паркиране имат всички физически лица, които управляват ППС и живеят в собствено или наето жилище по постоянен адрес в съответната зона. При подаването на заявлението се изисква документ за собственост или договор за наем на имот, който се използва само и единствено за жилищни цели. Ако живеещият в центъра на града ползва чужд автомобил, той трябва да предостави документ, удостоверяващ правото на ползване.Цената на винетния стикер за зелената зона е 100 лева на година или 10 лева на месец за един автомобил. За втори автомобил за домакинство сумата е в двоен размер, а за всеки следващ - троен.Повече информация на www.sofiatraffic.bg. ЦГМ ще разпространи и специални флаери в двата района, на които са описани условията за издаване на винетни стикери за паркиране в платените зони, както и кои са новите улици и места в нея.", "date": "2017.08.08", "title": "Пуснаха винетките за паркиране в центъра на София"}
{"url": "https://news.bg/world/speshni-merki-i-soleni-globi-sreshtu-gorskite-pozhari-v-gartsiya.html", "text": "Властите в Гърция забраниха влизането в горските райони на Кавала и остров Тасос.Забраната важи както за навлизането в горските райони с превозно средство, така и пеш, съобщи БНР.Превантивната мярка се налага заради високия риск от пожари в страната. Атмосферните условия допълнително засилват опасността от възникването на пожар, а човешката небрежност продължава да бъде най-сериозния фактор за пожарите.Забраната идва и след като пожар изпепели повече от половината от остров Китира.На някои места преди горските райони има охрана от полицейски патрули. Разположени са и табели на няколко езика, според които установяването на нарушение ще бъде съпроводено с високи глоби. Възможно е и нарушителите да бъдат подведени под наказателна отговорност, съгласно Закона за защита на природата в Гърция.Собствениците на хотели също предупреждават туристите за новите забрани в южната ни съседка.Пожарът, които вдигна на крака огнеборците на остров Тасос, към момента е овладян. Стихията не е стигнала по населените места на острова.Припомняме, през месец септември минната година на остров Тасос възникнаха няколко сериозни пожара, което наложи на острова да се обяви извънредно положение. Бедствието нанесе огромни щети.", "date": "2017.08.08", "title": "Спешни мерки и солени глоби срещу горските пожари в Гърция"}
{"url": "https://news.bg/regions/blizo-13-poveche-sgradi-poluchavat-akt-16-spryamo-minalata-godina.html", "text": "По предварителни данни на Националния статистически институт броят на въведените в експлоатация жилищни сгради през второто тримесечие на годината е 585, а новопостроените жилища в тях са 2 576. Спрямо второто тримесечие на 2016 г. сградите са с 66 повече, или с 12.7%, а жилищата в тях се увеличават с 323, или с 14.3%.От въведените в експлоатация новопостроени жилищни сгради през второто тримесечие на 2017 г. със стоманобетонна конструкция са 74.5%, с тухлена - 24.3%, с друга - 0.7%, и с панелна - 0.5%.Най-голям е относителният дял на новопостроените къщи (69.4%), следвани от жилищните кооперации (17.5%). В сравнение с второто тримесечие на 2016 г. броят на новопостроените къщи, жилищни кооперации и вили се увеличава, докато броят на новопостроените сгради от смесен тип намалява.Най-много жилищни сгради са въведени в експлоатация в областите Варна - 102 сгради с 822 жилища в тях, Бургас - 101 сгради с 919 жилища, и София - 67 сгради с 68 жилища.Най-висок е делът на новопостроените жилища с две стаи (42.5%), следват тези с три стаи (28.3%), а най-нисък е делът на жилищата с пет стаи - 3.3%.Общата полезна площ на всички новопостроени жилища през второто тримесечие на 2017 г. е 211.9 хил. кв. м, или с 11.4% повече в сравнение със същото тримесечие на 2016 г., а жилищната площ се увеличава с 10.2% и достига 137.3 хил. кв. Метра.Средната полезна площ на едно новопостроено жилище намалява от 84.5 кв. м през второто тримесечие на 2016 г. на 82.3 кв. м през същото тримесечие на 2017 година.Най-голяма средна полезна площ на едно новопостроено жилище е регистрирана в областите Стара Загора - 167.8 кв. м, и Силистра - 147.7 кв. м, а най-малка - в областите Варна - 67.5 кв. м, и Бургас - 68.4 кв. метра.", "date": "2017.08.08", "title": "Близо 13% повече сгради получават акт 16, спрямо миналата година"}
{"url": "https://news.bg/columnists/konfliktite-v-postsavetskoto-prostranstvo-tleyat-pred-pogleda-na-putin.html", "text": "Русия постепенно губи контрол над ситуацията в повечето бивши съветски републики. Въпреки създаването на редица интеграционни обединения всяка една от постсъветските държави упорито се опитва да се еманципира от общото съветско минало и да се развива по свой път. Това поражда вътрешни и междусъседски конфликти, които ги изолират от интеграционните процеси. Москва никога не проявява безразличие и се опитва в рамките на възможното да ги умиротвори. Както и всички други бивши световни метрополии руската страна чувства своята отговорност за ставащото в бившите подопечни страни. Възможностите й обаче са ограничени.Конфликтите в Донбас и Арцах продължават да се разгарят, въпреки упоритите опити на Кремъл да се прояви като ефективен мениджър по предотвратяването и изглаждането им. В една част от постсъветските държави конфликтите са предимно вътрешни, тъй като е налице цивилизационно-културен сблъсък: дали да се върви към Европа, или към Русия. Конкретно в Средна Азия и Азербайджан дилемата е дали да се върви към Русия, или към ислямския свят.Не спира войната в Донбас, въпреки Минския процес и международните наблюдатели от ОССЕ.Шефът на Донецката областна военна и гражданска администрация от украинска страна Павел Жебривски потвърди бомбардировките на пречиствателната станция на областта, а вторият човек в Донецк Едуард Басурин вече обвини украинския батареен командир Андрей Соколов в умишлено създаване на хуманитарна катастрофа - в града водата е спряна в средата на лятото.Това беше нещо като отговор от страна на управляващите армията и специалните служби на Украйна бандеровци на инициативата на лидера на ДНР Александър Захарченко за създаване от регионите на бивша Украйна на нова държава - Малорусия, със столица Донецк и флага на Богдан Хмелницки. Той декларира, че на цялата територия на бившата УССР е легитимно единствено ръководството на ДНР и ЛНР. Обаче представителите на двете републики на преговорите в Минск нарекоха инициативата \"несвоевременна и дискусионна\". Един от най-приближените политици на Путин - Александър Сурков сподели, че \"този хайп като цяло е полезен и че Донбас воюва не за отделяне от Украйна, а за целостта й, за цяла Украйна, не за отделна част\". Тук трябва да се има предвид, че идеята не е нова. Писателят - донбаски опълченец Захар Прилепин отдавна я разработва в книгите си. Друг писател - убитият през 2015г. пред дома си в Киев Олес Бузина се смяташе за идеолог именно на Малорусия. Трети писател - живеещият в изгнание в Крим и Москва киевски политик Валентин Халецки отдавна се опитва да намери политическа реализация на малоруската идея и един ден ще успее.В същото време, президентът Петро Порошенко, както и временният му предшественик Александър Турчинов (после секретар на Съвета за национална сигурност) се радваха на благосклонността на така наречения \"батька\" (от баща на нацията и всички белоруси) Александър Лукашенко. Той пристигна в Киев, за да потвърди, че \"няма да има агресия срещу Украйна от страна на Беларус\" (т.е., удари в гръб Москва). Неговите думи, че след руско-белоруските военни учения \"Запад-2017\", руски войски няма да останат на белоруска територия, като че ли напълно успокоиха Порошенко и не докрай Турчинов, който изглеждаше скептичен по време на съвместната пресконференция на двамата президенти. Наложи се \"батьката\" да отдели специално време за среща с Турчинов, за да го успокои. Явно тревогата на бившия временен президент идваше от изказването на украинския министър на отбраната Степан Полторак в деня на визитата на Лукашенко в Киев, че руските войски в Беларус може да изиграят ролята на \"Троянския кон\" - да влязат там за ученията и после, вместо на изток, към Русия, да се насочат на юг, към Украйна. Болната фантазия на министъра е характерна за сегашния киевски елит.В потвърждение на горе казаното може да се приведат думите на учителката по немски и английски език от Виена Елизабет Бахмайер, съпруга на австрийски българист Петер Бахмайер. Тя неотдавна се завърна от Лвов, където водеше интензивни курсове по двата езика. Според нея, украинците (особено западните) са дълбоко заблудени хора, тъй като чакат пари и всичко останало от Запада, за да се борят с Руската федерация. И всичко това те са заявявали на представител на Австрия, видимо без да знаят, че точно тази страна в рамките на ЕС е най-голям привърженик на дружбата и сътрудничеството с Русия! Всъщност, и Киев, и Лвов получиха звучен шамар от Доналд Тръмп, който е редно поне малко да ги отрезви: новият президент на САЩ обвини Украйна в намеса в кандидат-президентската кампания на страната на Хилари Клинтън! Отрезвяването видимо е започнало, поне в президентския дворец - Петро Порошенко лиши от украинско гражданство бившия грузински президент и губернатор на Одеска Област Михаил Саакашвили, който правеше за смях пред света и грузинците, и украинците. Известните с тънкото си чувство за хумор одесити го бяха възнаградили със старите си вратовръзки: намек за апетитното гризене на своята по време на войната в Южна Осетия. Къде ще отиде сега неистовият Мишико, не е ясно: в родната Грузия го чака затвор.За последно беше забелязан във Варшава на юбилея на Варшавското въстание и във Вилнюс пред руското посолство на митинг по повод годишнината на войната в Южна Осетия.В случая по-важното беше поредната проява на дистанциране от Русия на Лукашенко, който в последно време не поддържа нито една външнополитическа инициатива на Кремъл. Дори на сесията на ОССЕ в Минск мнозинството белоруски делегати гласуваха антируска резолюция.Не е тайна, че белоруският елит открай време систематично и последователно работи за дистанцирането на страната от Организацията на договора за колективна безопасност (ОДКБ) и Евразийската икономическа общност и приближаването и към Европа. Особено тясна е интеграцията на Минск със съседните страни-членки на ЕС. С тях върви интензивна търговия, основно там учат и децата на този елит. Подобно поведение дава основание на някои експерти да твърдят, че всъщност в Република Беларус живеят две нации. Но не както в Украйна: русите на изток, украинците на запад, а по цялата територия на страната. Простолюдието и средната класа се изживяват като руси, или в краен случай като западни руси. Елитът обаче изпитва носталгия по старата Жечпосполита (средновековната полско-литовска държава, която е включвала цялата белоруска територия) и вече развива самосъзнание не на белоруси, а на \"литвини\". Последните бавно, но сигурно овладяват ключовите постове в сферите на културата и образованието, като особено внимание отделят на историята на въпросната Жечпосполита.Авторът със собствените си очи е виждал какви средства се хвърлят за възстановяване на замъците на полските и литовските магнати, особено в западната част на страната, със значително полско малцинство. В Минския държавен университет и досега могат да се купят мемоарите на полския генерал Михал Соколницки - началник на контраразузнаването на армията на Наполеон Бонапарт. Генералът обижда и ругае Русия и руснаците.Противостоенето на линията на Кремъл за интеграция на постсъветското пространство се изразява и в постоянните неприятелски действия срещу единствения съюзник на Москва в Южен Кавказ - Република Армения. Тези дни блогърът Александър Лапшин, екстрадиран от Беларус в Азербайджан, получи в Баку тригодишна присъда за честите си визити в Република Арцах и подкрепата за арменската кауза. Той никак не е очаквал, че страната, където могат да го арестуват и предадат на азербайджанците, е именно Беларус, която дори вече няма и граница с Русия - минава се свободно в двете посоки.В случая Лукашенко явно отработва високия орден \"Гейдар Алиев\", връчен му от наследника Илхам през ноември миналата година, малко преди ареста в Минск на Александър Лапшин. Трябва да се има предвид, че този орден е изключително скъп и ако \"батьката\" някой ден бъде прогонен от подопечните си, може да постъпи като последния румънски крал Михай. Както е известно, навремето той е заложил в швейцарска банка връчения му от Сталин скъп орден \"Победа\" и така е поправил финансовото си състояние за години напред. Още по време на връчването Лукашенко беше обещал да отработи ордена, но тогава никой не го разбра добре.Поради случващото се в ОДКБ и Евразия (всички азиатски страни-членки заемат позиция в полза на Азърбайджан по въпроса за Арцах), Република Армения също провежда балансирана политика между ОДКБ и НАТО и между Евразия и ЕС. За отбелязване е, че в Ереван постоянно пристигат делегации от САЩ, Латинска Америка и ЕС и много рядко от бившите съветски републики (освен, разбира се, от Руската Федерация, която е гарант за съществуването на Армения). Президентът, министър-председателят и министърът на външните работи също избират западните дестинации за своите визити. Ако има и някакви контакти със Средна Азия, те са предимно с Узбекистан и Туркменистан, които не членуват в посочените по-горе две организации. Активен е също така диалогът с Индия, а отскоро и с Япония. С Китай също се развива добре, макар да е затруднен от един незаобиколим фактор: китайският съюзник Пакистан изобщо не признава арменската държава и безплатно въоръжава Азербайджан.Баку също се опитва да води многовекторна политика. По време на необявеното си предварително неотдавнашно посещение там, руският президент Владимир Путин заяви, че \"ситуацията в региона е сложна, срещата ни ще способства да намерим пътища за решаване на всички спорни проблеми и да поговорим за развитието на двустранните отношения\". Местният политолог Елгар Велизаде обясни, че \"ситуацията налагаше срочната намеса на двамата президенти\". В случая не става дума само за реалната опасност от възобновяване на военните действия по цялата арменско-азърбайджанска фронтова линия (не само в Република Арцах).Причина може би за тревогите на Илхам Алиев и за спешната президентска среща най-вероятно е компрометирането на режима му като посредник в продажби на оръжие на ислямистки групоровки. Ако твърденията от журналистическите разследвания бъдат доказани, скандалът би могъл да помете като ураган целия политически и дипломатически елит на Азърбайджан.А задачата на Путин става все по-тежка: християнските бивши съветски републики гледат на Запад, а мюсюлманските - предимно към ислямския свят. Може би той трябва да се вслуша в пророчеството на последния руски класик Александър Солженицин, изказано по държавната телевизия: \"Руснаците трябва да бъдат изселени от мюсюлманските райони на бившия СССР. В този ислямски свят ние нямаме какво да правим\". Ако обаче се стигне официално дотам, ще настъпят и кардинални промени в евразийската доктрина. Реално процесът е налице: наскоро авторът беше в калининградското село Весьоловка, с цел да направи репортаж за дома на средновековен протестантски свещеник, в който е живял великият немски философ Имануел Кант и е възпитавал децата му. Местните хора се показаха като истински гостоприемни славяни. По време на разговорите, се надпреварваха да разказват какви ужаси са преживели в Казахстан, Киргизстан, Таджикистан (както се оказа, всичките, без изключение са преселници от там), по време на размириците от периода на \"перестройката\" и първите постсъветски години. И благодаряха на Бога, че са се добрали до най-западната точка на Руската Федерация, където живеят спокойно и нищо не им липсва.Съжителството с ислямския свят обаче става все по-голям проблем и за Русия.Постсъветските интеграционни съюзи са изпълнени с конфликти: религиозни, етнически, икономически, социални, а възстановяването на СССР е наивна химера.", "date": "2017.08.08", "title": "Конфликтите в постсъветското пространство тлеят пред погледа на Путин"}
{"url": "https://news.bg/regions/nevizhdana-burya-v-plovdivskoto-selo-rogosh.html", "text": "Жителите на село Рогош, област Пловдив, казват, че до сега не са виждали подобна буря.Снощи, 7 август, силна и неочаквана буря премина през село Рогош. Щетите от стихията са много по думите на местните жители.По улиците на селото има множество паднали дървета, ураганният вятър е отнесъл и покривите на много от постройките и жилищните сгради в селото. Има и съборени електрически стълбове, но в селото има електричество, съобщава БНР.Според информация на Нова телевизия обаче на някои места в селото няма електричество. Имало много изпочупени прозорци и скъсани кабели.По думите на кмета на Рогош Величка Величкова пред Радио Пловдив селото не помни подобна стихия като снощната.В селото имало ураганен вятър, светкавици и гръмотевица. Извила се и буря като торнадо. Заради стихията за кратко снощи маршрутките между Пловдив и Рогош са преустановили движение.Възстановяването на щетите в селото е започнало още снощи. Електроразпределителното дружество EVN е започнало действия по осигуряването на електрозахранване в селото. Падналите дървета и клони са били разчистени от централните улици. Възстановено е било и движението на маршрутките.Работата в селото продължава и днес. Предстои да се изчислят и щетите от бурята.", "date": "2017.08.08", "title": "Невиждана буря в пловдивското село Рогош"}
{"url": "https://news.bg/world/reytingat-na-tramp-dostigna-novo-dano.html", "text": "Популярността на Доналд Тръмп сред американците е паднала до най-ниското си ниво от януари. Това показват резултатите от проучване поръчано от телевизионния канал Си Ен Ен.Доволни от работата на Тръмп са едва 38%. През април, приветстващите факта, че той е президент на САЩ са 44%, през март те са 45%, през февруари пак 44%.Делът на недоволните от Тръмп е достигнал 56%. През април той е бил 54%, през март е 52%, а през февруари е 53%. Почти всеки, който изразяват подкрепата си за президента, са поддръжници на Републиканската партия, а критиците му са най-вече демократи.На въпрос дали те вярват, че Тръмп е честен и коректен човек, положителните отговори на анкетираните са само 36%, а отрицателните достигат 60%. Подкрепящи външната политика на президента на САЩ са 35% от анкетираните, а на противоположната позиция са 61%.Респондентите са попитани дали вярват на изявленията на Белия дом. 24% са отговорили, че вярват във всичко или почти всичко. 43% вярват само в \"някои неща\". В същото време 30% от анкетираните казват, че не вярва в Белия дом. ", "date": "2017.08.08", "title": "Рейтингът на Тръмп достигна ново дъно"}
{"url": "https://news.bg/world/8-uchenitsi-porazeni-ot-malniya-vav-frantsiya.html", "text": "Осем ученици пострадаха от мълния в Югоизточна Франция, информира Connexion.Едното от децата е в тежко състояние. От Спешна помощ съобщиха, че 15-годишният ученик е получил сърдечен арест (спиране на сърцето) и изгаряния при инцидента в Lathus-Saint-Rémy. Ученикът е откаран в болница в Тур. Останалите ученици се оплакват от проблеми със слуха и бучене в ушите.Инцидентът е станал вчера около 19,00 часа местно време в палатков лагер в община Виен.Пострадалите ученици са част от група от 16 деца на възраст между 13 и 17 г., които са били на едноседмичен лагер в Indre-et-Loire.", "date": "2017.08.08", "title": "8 ученици поразени от мълния във Франция"}
{"url": "https://news.bg/energy/nyama-da-otnemat-litsenza-na-evn.html", "text": "Комисията за енергийно и водно регулиране (КЕВР) прекрати процедурата по отнемане лиценза на дружеството \"ЕВН България Електроснабдяване\" ЕАД, съобщи БНТ.От електроразпределителното дружество са пояснили, че решението за спирането на процедурата е било взето на закрито заседание на регулатора, което се е провело на 4 август, петък.Пълният текст на решението ще бъде публикуван на интернет страницата на КЕВР след като приключи процедурата по установяване на наличие на защитена информация по българското законодателство.", "date": "2017.08.08", "title": "Няма да отнемат лиценза на EVN"}
{"url": "https://news.bg/crime/obviniha-26-godishen-za-palezh.html", "text": "26-годишен мъж е обвинен за палеж. Окръжна прокуратура-Стара Загора привлече като обвиняем Йордан Б., за това, че запалил сгради, представляващи имущество на значителна стойност. Пожарът е представлявал опасност за живота на хора и е имало опасност да се разпространи върху други имоти, съобщиха от прокуратурата. Обвиняемият може да бъде осъден от 3 до 10 години затвор.На 4-ти срещу 5-ти август 2017 г. в село Горно Ботево, област Стара Загора, възникнал конфликт между два рода, които живеят в същото село. След приключване на конфликта Йордан Б. се прибрал в дома си и видял, че братята му са пострадали. Решил да си отмъсти.Той запалил чужда стопанска постройка. В резултат на запалването изгорял обора и намиращите се в него животни. Пожарът се разпространил и обхванал и къщата, която също изгоряла.С постановление на Окръжна прокуратура - Стара Загора обвиняемият Йордан Б. е задържан за срок от 72 часа. В Окръжен съд - Стара Загора ще бъде внесено искане за вземане на постоянна мярка за неотклонение \"задържане под стража\" спрямо него. Разследването по делото продължава, като са разпитани свидетели и са назначени пожаротехническа експертиза и оценителна експертиза.", "date": "2017.08.08", "title": "Обвиниха 26-годишен за палеж"}
{"url": "https://news.bg/politics/neno-dimov-iska-po-dalag-srok-za-plana-za-upravlenie-na-kaliakra.html", "text": "Министърът на околната среда и водите Нено Димов подчерта, че проблемът на Калиакра не е в Брюксел, не и в НАТУРА 2000, проблемът е в начина, по който са очертавани земите.Планът за управление не е нещо, което се измисля от министър, планът ще бъде готов тогава, когато отчете всички гледни точки, подчерта Нено Димов.Димов посочи, че днес очаква да бъде решено от участниците дали ще бъде удължен срокът на заповедта, която засяга понто-серматските степи.Следващата ми заповед за защитената зона ще бъде съобразена с точното решение на Европейския съд. Не можем да направим за две седмици план за управление и ще търсим начин , одобрен от Брюксел, каза Димов.Искам да направим нещо работещо, искаме да сменим начина, по който се водят политиките по опазване на околната среда, заяви Димов и призова за привличане на всички заинтересовани страни в най-ранен етап. Той посочи, че е важно как процедираме, така че да спестим на България влизането във фаза на реални санкции от страна на Европейския съд.Също така е важно как ще се процедира с плана за управление оттук нататък и това да стане по такъв начин, че проблемите да се решават оперативно.Анна Ганева, Институт по биоразнообразие при БАН настоя, че не Министерски съвет е мястото, където трябва да се обсъжда планът за управление, а това трябвало да стане по време на обществено обсъждане. Тя декларира, че от БАН са готови да спазят процедурите по обществено обсъждане оттук нататък.Ганева изтъкна, че изключително голямото разочарование и обида е понесла българската научна общност в последните седмици от медиите.Припомняме, казусът \"Калиакра\" се зароди миналата седмица, след като , с която привежда в изпълнение мерките по защита на териториите от НАТУРА 2000 в Добруджа и спира налагането на санкции от страна на ЕК на страната. По-късно обяви, че д, докато не се намира консенсусно решение. от общините Балчик, Каварна и Шабла протестираха по време на организираното обществено обсъждане и се стигна и до напрежение с жандармерията. , които според тях засягат и развиването на земеделие и риболов.Премиерът Бойко Борисов, вицепремиерът Валери Симеонов и екоминистърът Нено Димов водиха преговори , като тогава бе свикана и днешната разширена среща в Министерски съвет.", "date": "2017.08.08", "title": "Нено Димов иска по-дълъг срок за плана за управление на \"Калиакра\""}
{"url": "https://news.bg/society/pravyat-spisak-na-rabotodateli-naemashti-hora-s-uvrezhdaniya.html", "text": "До края на септември сдружение \"Диабет и предиабет\" ще излезе със списък на работодателите, които наемат хора с увреждания.Това обяви на пресконференция в БТА Мариана Александрова, представител на сдружението. Първоначалният списък ще съдържа 12 фирми, които с огромно удоволствие назначават слепи, хора с увреждания в двигателния апарат, диабетици и др.Според нея големият проблем, пред който са изправени хората с диабет, когато си търсят работа, са предразсъдъците на работодателя.", "date": "2017.08.08", "title": "Правят списък на работодатели, наемащи хора с увреждания"}
{"url": "https://news.bg/finance/sazdavat-fond-za-sotsialni-investitsii-kam-bbr.html", "text": "Създават Фонд за социални инвестиции. Той ще бъде дъщерно дружество на Българска банка за развитие, съобщиха от Министерството на икономиката.Министърът на икономиката Емил Караниколов принципно подкрепи създаването на Фонда към \"Българска банка за развитие\" АД съвместно с международни финансови институции. Новата структура ще започне дейността си по инвестиране в капитала на социални компании в България. Тази мярка е в изпълнение на приетата от Министерския съвет и разработена от Министерството на икономиката и Министерството на финансите, уточняват от ведомството на Караниколов.Очакването е с подобен Фонд в бъдеще да се промени средата за развитие на социалните предприятия у нас. До момента в България липсва подобен източник на финансиране, тъй като подкрепата за социалните предприятия бе основно по линия на грантова помощ от структурните фондове.Все още се наблюдват различия между държавите-членки на ЕС и страните от Югоизточна Европа, които са резултат от различните условия на достъп до ресурси, предназначени за подкрепа на социалните предприятия. Със създаването на подобни фондове ще се постигне сближаване на равнището на държавите-членки на ЕС по отношение на достъпa до финансиране за предприятията от социалната икономика.\"Социалните предприятия\" се характеризират с наличието на обществени цели, които са причина за тяхната бизнес активност, съгласно дефиницията на Европейската комисия. Тези обществени цели се изразяват с високи нива на , гласи съобщението от МИ.Печалбите им се реинвестират предимно с оглед постигането на социални цели или при които методът на организация или собственост отразява мисията на предприятието, като се използват демократични принципи, фокусирани върху социалната справедливост, гласи съобщението на икономическото министерство.", "date": "2017.08.08", "title": "Създават Фонд за социални инвестиции към ББР"}
{"url": "https://news.bg/world/severna-koreya-predstavlyava-novo-nivo-na-zaplaha-preduprezhdava-yaponiya.html", "text": "Ракетната програма на Северна Корея представлява \"ново ниво на заплаха\". Това се казва в годишен доклад на японското военно министерство, информира АФП.В доклада също така се повтаря безпокойството във връзка с действията на Китай в региона.\"Особено от миналата година, когато проведе две ядрени изпитания и изстреля повече от 20 балистични ракети, Северна Корея представлява ново ниво на заплаха\", предупреди военният министър Ицунори Онодера в Бялата книга за отбраната на страната.Онодера, който през миналата седмица отново пое военното ведомство, след като заемаше позицията в периода 2012-2014, също повтори фрази от предишни доклади, че Северна Корея представлява \"голяма и непосредствена\" заплаха за Япония.В Бялата книга се допълва, че с времето е възможно увеличаване на риска от разгръщане на балистични ракети с ядрени бойни глави, които могат да попаднат в обсега на страната.През миналия уикенд Съветът за сигурност на ООН наложи нови санкции на КНДР заради ракетните изпитания.В документа на военното министерство на Япония отново се повтаря безпокойството относно усилията на Китай да разшири военното си влияние и териториалните си претенции, особено във водите край японските острови.Правителството се оплаква от постоянното разполагане на китайски кораби на бреговата охрана до японски териториални води, в които попадат спорни острови в Източнокитайско море.", "date": "2017.08.08", "title": "Северна Корея представлява \"ново ниво на заплаха\", предупреждава Япония"}
{"url": "https://news.bg/world/avstraliya-dubay-i-holandiya-zadarzhaha-17-dushi-i-izzeha-blizo-2-t-narkotitsi.html", "text": "Полицията в Австралия, Дубай и Холандия задържа 17 души и иззе близо 2 тона наркотици при акция на австралийските сили на реда, информира Ройтерс.Разбити са две престъпни мрежи от Близкия изток.При проведените операции 9 мъже и една жена са задържани в Сидни днес и петима мъже са арестувани в ОАЕ от дубайската полиция, според австралийската полиция.Властите в Холандия в същото време са задържали двама мъже, отговорни за доставянето на наркотиците на базирана в Австралия престъпна група.Престъпниците са добре известни на властите.Полицията е нахлула в 32 жилища в Сидни, издала е 52 заповеди за арест при една от най-големите акции срещу организираната престъпност в австралийската история, обяви говорител на полицията.Разследването е започнало в средата на 2016 г. Атакувани са престъпни групи, опитващи се да внасят голямо количество наркотици и цигари.Контейнер с наркотици е конфискуван в Холандия през юли, който е трябвало да бъде доставен в Австралия.Холандските власти са иззели 1,8 тона екстази, 136 килограма кокаин и 15 килограма метамфетамин. Наркотиците са на стойност 642 милиона щатски долара.Иззети са пари и имущество в Сидни за няколко милиона щатски долара.", "date": "2017.08.08", "title": "Австралия, Дубай и Холандия задържаха 17 души и иззеха близо 2 т наркотици"}
{"url": "https://news.bg/economics/leko-namalyavat-oborotite-v-targoviyata-na-drebno-prez-yuni.html", "text": "С 0,5% намалява през юни 2017 г. оборотът в раздел \"Търговия на дребно, без търговията с автомобили и мотоциклети\" по съпоставими цени спрямо предходния месец. Това съобщиха от Националния статистически институт, базирайки се на предварителни сезонно изгладени данни.През юни 2017 г. оборотът в търговията на дребно, изчислен въз основа на календарно изгладени данни, нараства с 2.6% спрямо същия месец на предходната година.През юни 2017 г. оборотът нараства спрямо предходния месец при търговията на дребно с компютърна и комуникационна техника - с 2.2%, и търговията на дребно с хранителни стоки, напитки и тютюневи изделия - с 0.1%.Намаление на оборотите е регистрирано при търговията на дребно с текстил, облекло, обувки и кожени изделия - с 3.2%, търговията на дребно с автомобилни горива и смазочни материали - с 2.6%. По-ниски обороти има и при търговията на дребно с битова техника, мебели и други стоки за бита - с 0.5%. Дори търговията на дребно с фармацевтични и медицински стоки и търговията на дребно чрез поръчки по пощата, телефона или интернет отчитат спад - по 0.2%.През юни 2017 г. спрямо същия месец на 2016 г. оборотът нараства по-значително при: търговията на дребно с компютърна и комуникационна техника - с 16.2%, търговията на дребно с разнообразни стоки - с 13.9%, търговията на дребно с битова техника, мебели и други стоки за бита - с 8.5%, и търговията на дребно с фармацевтични и медицински стоки - със 7.0%.Намаление е регистрирано при търговията на дребно с автомобилни горива и смазочни материали - с 16.2%.По предварителни данни през юни 2017 г. индексът на промишленото производство, изчислен от сезонно изгладените данни, намалява с 1.4% в сравнение с май 2017 година, отчитат от НСИПрез юни 2017 г. при календарно изгладения индекс на промишленото производство е регистриран ръст от 3.6% спрямо съответния месец на 2016 година.През юни 2017 г. увеличение спрямо предходния месец е регистрирано в добивната промишленост - с 1.0%, и в производството и разпределението на електрическа и топлоенергия и газ - с 1.1%, а намаление е отчетено в преработващата промишленост - с 2.1%.По-значителен ръст в преработващата промишленост се наблюдава при: производството на компютърна и комуникационна техника, електронни и оптични продукти - с 9.9%, производството на превозни средства, без автомобили - с 6.0%, производството на лекарствени вещества и продукти - с 5.4%. Ръст има и при производството на хранителни продукти - с 4.4%.Спад е регистриран при ремонта и инсталирането на машини и оборудване - с 13.7%, производството на машини и оборудване, с общо и специално предназначение - с 9.9%, производството на тютюневи изделия - с 8.9%, производството на метални изделия, без машини и оборудване - със 7.5%.На годишна база ръст на промишленото производство, изчислен от календарно изгладените данни, е отчетен в добивната промишленост - със 7.6%, и в преработващата промишленост - с 4.9%, а спад е регистриран в производството и разпределението на електрическа и топлоенергия и газ - с 3.5%.По-значително увеличение в преработващата промишленост спрямо предходната година се наблюдава при производството на основни метали - с 46.6%, производството на компютърна и комуникационна техника, електронни и оптични продукти - с 26.5%, производството на тютюневи изделия - с 20.7%.Увеличение има при производството на превозни средства без автомобили - с 16.8%, производството на лекарствени вещества и продукти - с 16.1%.Намаление е отчетено при производството на метални изделия, без машини и оборудване - с 8.3%, производството на напитки - с 6.4%, производството на хартия, картон и изделия от хартия и картон - с 4.5%, производството на автомобили, ремаркета и полуремаркета - с 2.3%.По предварителни данни през юни 2017 г. индексът на продукцията в сектор \"Строителство\", изчислен въз основа на сезонно изгладени данни, е с 0.2% над равнището от предходния месец.Календарно изгладените данни показват увеличение от 7.9% на строителната продукция през юни 2017 г. в сравнение със същия месец на 2016 година.През юни 2017 г. индексът на произведената строителна продукция, изчислен от сезонно изгладени данни, е над равнището от предходния месец, като продукцията от сградното строителство се увеличава с 1.3%, докато от гражданското/инженерното строителство намалява с 1.1%.На годишна база увеличението на строителната продукция през юни 2017 г., изчислено от календарно изгладени данни, се определя от положителния темп както при сградното строителство, където увеличението е с 15.0%, така и при гражданското/инженерното строителство - с 0.2%, показва статистиката на НСИ.По предварителни данни през юни 2017 г. индексът на продукцията в сектор \"Строителство\", изчислен въз основа на сезонно изгладени данни, е с 0.2% над равнището от предходния месец.Календарно изгладените данни показват увеличение от 7.9% на строителната продукция през юни 2017 г. в сравнение със същия месец на 2016 година.През юни 2017 г. индексът на произведената строителна продукция, изчислен от сезонно изгладени данни, е над равнището от предходния месец, като продукцията от сградното строителство се увеличава с 1.3%, докато от гражданското/инженерното строителство намалява с 1.1%.На годишна база увеличението на строителната продукция през юни 2017 г., изчислено от календарно изгладени данни, се определя от положителния темп както при сградното строителство, където увеличението е с 15.0%, така и при гражданското/инженерното строителство - с 0.2%, обобщават от НСИ.", "date": "2017.08.08", "title": "Леко намаляват оборотите в търговията на дребно през юни"}
{"url": "https://news.bg/politics/borisov-izprati-mosv-da-chertae-i-obyasnyava-v-kaliakra-niva-po-niva-bostan-po-bostan.html", "text": "Много е тежко да балансираш между различните интереси и то интереси не на олигарси - вашите интереси. Такъв коментар направи премиерът Бойко Борисов по време на срещата на всички страни, която се провежда на Министерски съвет за напрежението, което възниква по казуса със защитените територии край Калиакра.Борисов заяви, че дори и да има олигарси, те не са предмет на разговора.Премиерът изпрати министър Нено Димов и служителите на МОСВ \"там, на място, не в офиса, а нива по нива, план по план, бостан по бостан, ако трябва\" да разясняват и обсъждат Плана за управление на територията.Планът за управление 2,5 г. да се прави там на място, за да може да чуе всеки един човек\", заръча Борисов и допълни, че има и компенсаторни механизми в МОСВ, МЗХ, които могат да се изпулват. По думите му между 20 и 40 млн. лв. има в различни компенсаторни механизми.\"Едва тогава, ако бостанът му е на границите, да можем да му дадем бостан на друг терен. 20-30-40 млн. има в различните компенсаторни мерки - или ще им разменим, или ще им платим.По отношение на напрежението Борисов констатира, че \"страхът и слухът в България работят със страшна сила\". Затова и говоренето с хората и обществените обсъждания са толкова важни. Само така и може да се успее в Брюксел - \"ако демонстрираме единство\".Премиерът обясни и че ако не проявим толерантност и разбиране, ще стигнем до осъдителни решения и тогава ще възбудим и другата част на България.\"Аз съм ги чул всички - увери накрая Борисов, и визирайки представителите на МОСВ от Дирекция за управление на защитени територии, посочи че за направа на картите имат краен срок .В началото на срещата премиерът подчерта, че Брюксел е на наша страна и искат решение на проблема. Той призова към консенсус и намиране на решение.Припомняме, казусът \"Калиакра\" се зароди миналата седмица, след като , с която привежда в изпълнение мерките по защита на териториите от НАТУРА 2000 в Добруджа и спира налагането на санкции от страна на ЕК на страната. По-късно обяви, че д, докато не се намира консенсусно решение.  от общините Балчик, Каварна и Шабла протестираха по време на организираното обществено обсъждане и се стигна и до напрежение с жандармерията. , които според тях засягат и развиването на земеделие и риболов.Премиерът Бойко Борисов, вицепремиерът Валери Симеонов и екоминистърът Нено Димов водиха преговори , като тогава бе свикана и днешната разширена среща в Министерски съвет.", "date": "2017.08.08", "title": "Борисов изпрати МОСВ да чертае и обяснява в Калиакра нива по нива, бостан по бостан  "}
{"url": "https://news.bg/world/pentagonat-obmislya-da-bombardira-teroristite-vav-filipinite.html", "text": "Пентагонът разглежда план, който ще позволи на американските военни да започнат да бомбардират ДАЕШ (\"Ислямска държава\") във Филипините. Това заявиха двама военни представители пред NBC.Ударените най-вероятно ще бъде извършвани с безпилотни самолети.От години американските военни споделят разузнавателна информация с Филипините, поясни говорител на Пентагона.От 15 г. имаме постоянно антитерористично присъствие във Филипините, каза капитан Джеф Дейвис.В азиатската страна има малко военно присъствие на САЩ, което подпомага усилията на властите срещу терористичната групировка.В Манила в понеделник държавният секретар на САЩ Рекс Тилърсън заяви, че САЩ предоставят разузнавателна информация на филипинското правителство в борбата срещу ДАЕШ.", "date": "2017.08.08", "title": "Пентагонът обмисля да бомбардира терористите във Филипините"}
{"url": "https://news.bg/regions/kresna-ne-odobryava-plana-za-lot-3-2-na-am-struma.html", "text": "Жителите на община Кресна не се съгласиха с предложения вариант за строежа на лот 3.2 на АМ \"Струма\" в Кресненския пролом.Предложението за въпросната отсечка е сегашният път през Кресненското дефиле да остане като скоростна отсечка в посока Кулата, а не магистрала. В посока София се предвижда изграждането на нов път, който ще има статут на магистрала. След Кресна пътят ще се изкачва по стръмните завишения на Кресненския пролом и ще слиза в Симитлийската котловина, при село Полето.Според местни обаче пътят Е-79 не трябва да се затваря.По думите на кмета на село Долна Градешница Стоян Акареев пред БНР пътищата не се дублират и населението не е съгласно да се затваря отсечката Кресна Симитли. \"По-добре да си е отгоре, защото рано или късно ще дойде време, когато ще трябва да се плаща на магистралата\", заяви той и допълни, че винаги трябва да има алтернативен път, по който да се осъществява предвижването докато се извършват дейностите по изграждането на нов път или ако хората не искат да използват магистралата.Според местните жителите старият път през Кресненското дефиле трябва да си остане в сегашния му вид, за да може хората да имат право на избор и сами да решават дали да се качват на магистралата или да пътуват по стария път. Когато започне да се търси заплащане за използването на магистралата, задължително трябва да има алтернативен път, по който таксите да се заобиколят.Бизнеса в региона също се обяви против сегашния план за изграждането на лот 3.2 на АМ \"Струма\". Според бизнесмени цялата магистрала трябва да се изгради от северната част на пролома, а сегашният път през Кресненското дефиле - да си остане като алтернативен.", "date": "2017.08.08", "title": "Кресна не одобрява плана за лот 3.2 на АМ \"Струма\""}
{"url": "https://news.bg/world/indoneziya-zamenya-palmovo-maslo-kafe-i-chay-za-ruski-suhoy.html", "text": "Индонезия съобщава, че иска да изтъргува палмово масло, кафе и чай за руски изтребители, във връзка с международните санкции срещу Москва, съобщава АФП.Индонезия и Русия подписаха в Москва миналата седмица, меморандум за разбирателство, за обмен на 11 руски изтребители Сухой за ключови стоки, коментира говорител на министерството на търговията на Индонезия.\"Идеята беше предложена миналата година и някои хора предложиха, Индонезия да изтъргува основните си стоки за изтребители\", коментира говорителят Маролоп Наинголан.ЕС и САЩ наложиха санкции срещу Русия за предполагаема намеса в президентските избори в САЩ и присъединяването на към Крим. Индонезийският министър на търговията Енгартиасто Лукита обаче счита, че санкциите принуждават Русия да търси нови пазари и това може да е добра новина за Джакарта.\"Това е възможност, която не бива да изпускаме\", каза той в Москва миналата седмица.Сделката, която ще бъде осъществена между руската \"Ростек\" и индонезийската PT Perusahaan Perdagangan Indonesia, е отворена за по-нататъшна двустранна търговска сделка, която да включва енергетика и авиация, допълва Лукита.Времето и стойността на сделката не са ясни. Подробности за бартера бяха представени след като Лавров трябваше да започне двудневното си посещение в най-голямата икономика в Югоизточна Азия по-късно днес.", "date": "2017.08.08", "title": "Индонезия заменя палмово масло, кафе и чай за руски \"Сухой\""}
{"url": "https://news.bg/world/balkanite-vavlecheni-v-targovska-voyna.html", "text": "Балканите са въвлечени в търговска война заради засилени проверки на качеството на селскостопанска продукция. Хърватия е вдигнала вносните такси за някои продукти с около 220%. Това принуди Сърбия да предприеме контрамерки, а други държави заплашиха с реципрочни действия, информира Ройтерс.През миналия месец на границата си Хърватия увеличи таксите за фитосанитарен контрол за предотвратяване на проникването и разпространението на вредители по растенията и растителните продукти от 90 куна на 2000 куна (319 долара).Загреб мотивира решението си с това, че е в съответствие със стандартите на ЕС и защитава потребителите си.Но представители на правителствата на Сърбия, Македония, Черна гора и Босна предупредиха, че новите мерки нарушават предприсъединителните споразумения с ЕС, според които им се гарантира равен достъп до пазарите.\"\", каза министърът на търговията на Сърбия Расим Ляич пред репортери след среща с балканските си колеги в Сараево.Министрите на четирите държави призоваха Хърватия да отмени решението и да покани Европейската комисия да посредничи за разрешаването на проблема, който според тях нарушава принципите на свободната търговия. Те също така настояват за спешна среща с хърватския министър на земеделието. Обаче до разрешаването на казуса всяка страна ще предприеме контрамерки, за да защити икономическите си интереси, допълват те.Ляич каза, че Сърбия вече е засилила фитосанитарния контрол върху всички органични продукти от Хърватия. Това означава, че стоки, включително месо и млечни продукти, могат да бъдат задържани на границата до 15-30 дни.\"\", поясни министърът.Македония и Черна гора обявиха, че ще внесат оплакване в Световната търговска организация и ще търсят механизми в рамките на органа за получаване на компенсация от Хърватия.Освен това министрите на оплакващите се държави твърдят, че Хърватия също така затруднява износа към ЕС.Босненският министър на търговията Мирко Сарович заяви, че Хърватия не внася малини само от Тринидад и Тобаго, но и от Сърбия и Босна. Той добави, че Босна \"адекватно ще отговори\" на проблема.", "date": "2017.08.08", "title": "Балканите въвлечени в търговска война"}
{"url": "https://news.bg/economics/i-dashternite-darzhavni-druzhestva-publikuvat-promeni-v-kapitala-si.html", "text": "Влизат в сила новите правила за публичност и прозрачност при продажбата на активи на държавните дружества, съобщиха от Министерството на икономиката.От 08 август 2017 г., в Държавен вестник са обнародвани приетите от Министерския съвет промени в Правилник за реда за упражняване правата на държавата в търговските дружества с държавно участие в капитала. Промените са приети с ПМС№112/23.05.2003 г.Според промените, едноличните търговски дружества с държавно участие в капитала, както и тези търговски дружества (дъщерни), чиито капитал е собственост на еднолични търговски дружества с държавно участие, при обявяване на търг или конкурс по реда на Правилника да предоставят обявленията за оповестяването им и на електронната страница на Министерството на икономиката.До момента задължение за публикуване на обявите в един централен ежедневник имаха само компаниите, които са на пряко подчинение на съответните министерства.С новите изисквания задължение за публикуване имат и дъщерните им компании, като с цел публичност и прозрачност обявите от всички ще бъдат разгласявани, както в един централен ежедневник, така и на интернет страницата на Министерството на икономиката.По този начин се създава единен източник, от който потенциалните купувачи могат да черпят информация за предстоящи разпоредителни сделки с активи от едноличните търговски дружества с държавно участие в капитала и дружествата, които те контролират, мотивират се от МС.Измененията са подготвени от Министерството на икономиката. Те са в изпълнение на провежданата политика за , както и за ограничаване на възможностите за допускане на нарушения при продажбата им.", "date": "2017.08.08", "title": "И дъщерните държавни дружества публикуват промени в капитала си"}
{"url": "https://news.bg/society/globa-ot-1-000-lv-za-palene-na-ogan-v-gorata.html", "text": "Министерството на земеделието, храните и горите налага глоби при паленето на огън на открито място, което е на разстояние по-малко от 100 метра от границите на горски територии.При палене на огън в горските територии и извън определените зони от държавните горски и ловни стопанства физическите лица могат да получат глоба до 500 лева, а предвидената имуществена санкция е до 1000 лв. За юридически лица, при които се установи нарушение, глобата е в двоен размер.Ако бъде установено нарушение на разпоредбите за защита на горските територии от пожари и за спазване на пожарна и аварийна безопасност, освен глоба, в случай че деянието се определи за престъпление, отговорност за него може да се търси и по Наказателния кодекс. В такива случаи законът предвижда до 8 години затвор за причинен пожар в гората и до 10 години за инцидент, причинил щети в защитени територии.Според МЗХГ основната причина за възникване на горските пожари, въпреки всички призиви и препоръки, остава човешката небрежност. \"Едва два от всички над 260 пожари са възникнали вследствие мълнии\", допълват от министерството.За това ръководството на МЗХГ призовава всички да бъдат изключително внимателни и да пазят горите от пожари, особено сега, когато изключително високите летни температури създават предпоставки за възникване на инциденти в .МЗХГ призовава всички да обмислят действията си и да не предприемат постъпки като изхвърляне на угарки на тревата или от прозореца на автомобила, палене на огън на открито, оставяне на празни стъклени опаковки от храна и напитки след излет навън, които действат като лупа, както и прехвърчане на искри от двигателя при навлизане на прибираща реколтата техника или автомобили на излет, което може да предизвиква запалване, което да прерасне в пожар.И през тази година са регистрирани висок брой пожари, като само за три дни те са нараснали от 251 на 277, а засегнатата площ надминава 17 900 дка.Поразените площи от пожарите през тази година са над 1 700 дка. Преките щети възлизат на близо 400 000 лв. според изчисленията на Изпълнителната агенция по горите.С голям интензитет са пожарите в близост до , София, Берковица, . Само последният голям пожар, който горя до бургаското село , обхвана близо 3 000 дка, като на 500 от тях огнената стихия достигна до върховете на дърветата и ги унищожи напълно.Припомняме, паленето на открит огън е възможно единствено на специално обозначените за това места. Обикновено в близост има поток или река. Като дори и на регламентираните за целта места гражданите не трябва да си тръгват, след като са запалили огън, докато не се уверят, че той е напълно изгасен.МЗХГ призовава и стопаните да внимават със селскостопанската техника в активния летен период. Паленето на стърнища, суха трева и слама в земеделските земи и по слоговете и крайпътните ивици и други площи със суха растителност е забранено.При съмнение за възникване на пожар, веднага трябва да се подаде сигнал на денонощния телефон 112. От началото на годината са приети близо 1 200 обаждания.", "date": "2017.08.08", "title": "Глоба от 1 000 лв. за палене на огън в гората"}
{"url": "https://news.bg/int-politics/osvobodiha-ruskiya-opozitsioner-sergey-udaltsev-sled-4-5-g-zatvor.html", "text": "Осъденият за организирането на масови безредици руски опозиционер Сергей Удалцев напусна затвора в Тамбовска област, където изтърпя пълния срок на наказанието си - 4,5 години, съобщи съпругата му Анастасия.\"Около половин час по-рано излезе на свобода Сергей Удалцев, който бе хвърлен в затвора за 4,5 г. по обвинение \"организиране на масови безредици\" на площад \"Болотной\" през 2012 година, пише Удалцева във Фейсбук.По думите й, Удалцев е пълен с оптимизъм и позитивни емоции.\"Очаквахме, че Сергей ще бъде освободен на 9 август, но се изясни, че това е била погрешна информация, която стана известна малко преди освобождаването му\", съобщи Анастасия Удалцева.Припомняме, на 24 юли 2014 г. опозиционерите Сергей Удалцев и Леонид Развозжаев бяха осъдени на 4,5 г. затвор по т.нар. \"блатно дело\". Двамата са обвинени в организиране на масови безредици, съпроводени с насилие, погроми, палежи и унищожаване на имущество, както и подготовка за организиране на тези безредици.По данни на следствието, обвиняемите, заедно с Константин Лебедев и грузинеца Гиви Таргамадзе, на 6 май 2012 г. организираха масови безредици на Болотной площад в Москва. След това, през цялата 2012 година те планираха следващи акции по организиране на масови безредици на територията на Русия. Развозжаев бе освободен от затвора през април 2017 година.", "date": "2017.08.08", "title": "Освободиха руския опозиционер Сергей Удалцев след 4,5 г. затвор"}
{"url": "https://news.bg/politics/ostavat-da-se-priemat-oshte-225-zashtiteni-zoni-predupredi-toma-belev.html", "text": "Нещо, което е потвърдено в дълга процедура в целия ЕС, при нас спира растежа. Това каза по време на обсъждането на плановете за управление на защитена зона Калиакра екозащитникът Тома Белев. Той посочи, че дефинираните зони, които трябва да са част от мрежа защитени територии - НАТУРА, са съгласувани и с научния орган на ЕК и със самата ЕК.Белев настоя МОСВ да се извини на учените на БАН, тъй като е допуснато благодарение на тяхно възлагане на обществена поръчка за изготвяне на плана,  със сгрешени режими за временна забрана.Белев призова МОСВ да ускори максимално процеса по обявяване на защитената зона \"Комплекс Калиакра\".От всички 350 зони, ние имаме приети едва 125, а ни остават 225 зони, за които нямаме заповед. Няма как да се приема план за управление, докато няма заповед на министъра, настоя Белев.Той предупреди, че се подготвят нови наказания. По думите му е редно да се завърши изграждането на мрежата. Трябва ли да ни накажат за Рила, че не е завършен процесът, попита Белев.С цел предотвратяване на нови наказателни процедури и изпълнение, той призова МОСВ да издаде методика за оценка на комулативния ефект. Ние не оценяме комулативния ефект, което се отчитало и в решението на съда.Той изтъкна, че в комплекс \"Калиакра\" има огромни собственици на гори, получени на принципа \"кон за кокошка\". Мога да коментирам собственик по собственик, договор по договор. Към настоящия момент , отчете Белев.Белев посочи, че реално от заповедта излиза възможността да подпомагаме собствениците. Защото с тях се обявява зоната. По НАТУРА имало 1,1 млрд. млн. компенсации за собствениците. Предлагаме инвестиционните проекти да се премахнат - . По думите му това щяло да струва много по-малко от плащането на глоби и санкции.Белев обвини двама директори на РИОСВ, един министър, пет-шест експерта, \"едни 20 човека, които се облагодетелствали през годините\", довели до наказания и чудене какво да правим.Имаме нормативна база, имаме закони - те трябва да се спазват, настоя Белев и припомни, че МС има приета стратегия за управление на мрежата по НАТУРА.Тома Белев участва в днешната среща в МС по казуса \"Калиакра\", свикана от премиера Бойко Борисов след проведените разговори  във Варна.Припомняме, казусът \"Калиакра\" се зароди миналата седмица, след като , с която привежда в изпълнение мерките по защита на териториите от НАТРУА 2000 в Добруджа и спира налагането на санкции от страна на ЕК на страната. По-късно обяви, че д, докато не се намира консенсусно решение. от общините Балчик, Каварна и Шабла протестираха по време на организираното обществено обсъждане и се стигна и до напрежение с жандармерията. , които според тях засягат и развиването на земеделие и риболов.", "date": "2017.08.08", "title": "Остават да се приемат още 225 защитени зони, предупреди Тома Белев"}
{"url": "https://news.bg/world/portret-na-putin-se-poyavi-na-fasadata-na-hotel-na-tramp-v-nyu-jork.html", "text": "Проекция с образа на усмихнат Владимир Путин на фона на руския трикольор се появи на фасадата на Trump SoHo Hotel в Манхатън, съобщава Business Insider.Руският президент е изобразен с повдигнат нагоре палец в знак на одобрение. На знамето е написано \"Радвам се да ти помогна, брат.\" Няма информация за това, кой е организаторът.Business Insider отбелязва, че в същото време пред 46-етажния небостъргач стояли и група мъже във военни униформи. На главите си носели червени бейзболни шапки, а един от тях държал руското знаме.Представлението е почти седмица след като беше обявено, че специалният съветник Робърт Мюлер поиска участието на жури в разследването на ФБР за намеса на Русия в президентските избори в САЩ през 2016 г. и възможните ѝ връзки с кампанията на Тръмп.През май хотелът \"Тръмп интернешънъл\" във Вашингтон също е подложен на подобно прожектиране.", "date": "2017.08.08", "title": "Портрет на Путин се появи на фасадата на хотел на Тръмп в Ню Йорк"}
{"url": "https://news.bg/world/zemetresenie-5-3-po-rihter-v-zapadna-turtsiya.html", "text": "Земетресение 5,3 по Рихтер е регистрирано на 14 километра югоизточно от Бодрум в Турция, съобщиха от Геоложкия център на САЩ.Според службата земетресението е на 10 километра дълбочина. То е регистрирано в 10,42 часа българско време.По данни на Европейския средиземноморски сеизмологичен център земетресението е с магнитуд 5,3 по Рихтер. Центърът отбелязва, че е на 2 километра дълбочина. Епицентърът е на 159 километра южно от Измир и на 25 километра североизточно от гръцкия остров Кос.Преди и след силното земетресение са регистрирани около 20 труса между 2 и 4 по Рихтер.Турски медии съобщават, че към момента няма информация за пострадали.Припомняме, преди две седмици най-малко двама души загинаха при силно земетресение 6,7 по Рихтер в същия район. Най-засегнати бяха остров Кос и град Бодрум. Стотици пострадаха при природното бедствие, нанесло много щети.", "date": "2017.08.08", "title": "Земетресение 5,3 по Рихтер в Западна Турция"}
{"url": "https://news.bg/weather/tsyalata-strana-v-oranzhevo-zaradi-visoki-temperaturi.html", "text": "Оранжев код за опасно високи температури е в сила за цялата страна. Това сочи справка на сайта на Националния институт по метеорология и хидрология (НИМХ) към Българската академия на науките (БАН). От НИМХ предупреждават, че горещото време продължава.Максималните температури ще са между 34 и 39 градуса. Край морето температурите ще са между 31 и 34°.След обяд на отделни места, главно в западната половина от страната ще превали и прегърми. Отново има условия за градушки.След обяд ще има повече облаци, но вероятността за валежи е малка. В събота и неделя с по-силен вятър от северозапад ще нахлува хладен въздух. На отделни места ще превали и прегърми, а температурите ще се понижат със 4-5 градуса.През следващите три дни ще е предимно слънчево и горещо, а на места в низините температурите ще достигат 38-40°.", "date": "2017.08.08", "title": "Цялата страна в оранжево заради високи температури"}
{"url": "https://news.bg/economics/subsidiranata-zaetost-ne-preodolyava-strukturnata-bezrabotitsa.html", "text": "Твърдението на премиера Бойко Борисов, че в момента не работят само тези, които не желаят, е частично вярно, но проблемът всъщност е значително по-дълбок. Това коментираха в студиото на БТВ икономистите Мика Зайкова и Владимир Каролев.Според тях България има сериозен проблем по отношение на безработицата, но той е структурен. Според икономистите трябва да се дават средства за образование и квалификация, а не за субсидирана заетост.\"Тези 195 000 безработни, отчетени през юни от \"Евростат\", няма да заемат 100-те хиляди работни места\", заяви Мика Зайкова и обясни, че причините са липсата на квалификация, както и липсата на трудови навици. \"Част от нашето общество е отучено да работи, тя е в криминалния контингент\", подчерта тя и отбеляза, че именно хората в трудоспособна възраст са тези, които емигрират.Каролев посочи, че много от хората остават без работа заради нежеланието си да се преместят в столицата или големите градове: \"Откак свят светува, винаги това се е случвало - големите градове растат, малките градове и селата намаляват. Земеделието става все по-технологично\".И двамата бяха категорични, че има сериозен проблем с качеството на образованието у нас. Така и младежката безработица е над двойно на тази за цялото население - 13,9% с тенденция към повишения.\"Ние унищожихме професионалното образование\", заяви Мика Зайкова, а Владимир Каролев отбеляза, че училищата произвеждат \"всичколози\": \"В България в училище се учи какви планини точно, каква рекичка... а не се учат елементарни умения\".Той допълни, че \"имаме две страни\" - \"супер кадърни момчета и момичета\", които печелят олимпиади и такива, които завършват гимназия, без да могат да пишат: \"В XXI век да завършиш училище и да не можеш да ползваш английски език, да използваш компютър и да не можеш да умножаваш и делиш... тези хора не могат да искат високи заплати\".", "date": "2017.08.08", "title": "Субсидираната заетост не преодолява структурната безработица"}
{"url": "https://news.bg/int-politics/balgariya-ne-pokriva-iziskvaniyata-za-otpadane-na-vizite-za-sasht.html", "text": "България не покрива изискванията за отпадане на визите. Това заяви в интервю за Нова телевизия посланикът на САЩ в България Ерик Рубин.\"Ако зависеше от мен, визите щяха да отпаднат веднага. Съгласен съм, че това е важното нещо за българите\", заяви посланик Ерик Рубин, но беше категоричен, че законите и правилата трябва да се спазват.\"Честно казано, България не покрива изискванията. Най-важният критерий е хората, на които се отказва виза, да са много малко. Трябва и да се сведат до минимум онези, които остават нелегално в САЩ, след като са взели виза. Не искам да ви подведа с обещание, че визите ще паднат скоро, но аз и хората от посолството полагаме много усилия това да се случи\", подчерта той.По отношение предложението на американския президент Доналд Тръмп лотарията за зелена карта за мигранти в САЩ да отпадне, Рубин обясни, че това на този етап е само предложение и отхвърли към този момент притесненията в българското общество. Ерик Рубин поясни твърдо, че законово това още не е прието официално.\"Даваме си сметка, че кандидатстването за визи е скъпо, че отнема време и особено за хората, които не живеят в София, това си е голямо предизвикателство, но си имаме закони, които регламентират кога може да падне визовият режим за определена държава. Не искам да ви залъгвам, че можем да променим тези правила\".Посланик Ерик Рубин няколко пъти отклони въпроси, свързани с казуса на Цветан Василев и евентуалното задействането на защитата му под т.нар. закон \"Магнитски\" в САЩ. Ерик Рубин бе категоричен, че това е правен казус и като правило посолството не обсъжда съдебни дела. Рубин лаконично и отрицателно отговори и на всички въпроси дали посолството е било търсено от представители на български институции по казуса. С \"не\" американският посланик отговори и на въпросите дали контакт е бил търсен и от правителството, и от прокуратурата. \"Разговорите вървят само по юридически канали\", посочи Ерик Рубин.Посланикът заяви, че Америка подкрепя съдебната реформа в България, но бе категоричен, че \"не подбутваме в определена посока\". \"Няма нито един случай, в който ние да сме се намесили в съдебната система\", посочи Рубин и коментира, че именно хората, които ги обвиняват за намеса в съдебната система, са същите, които твърдят, че на американците не може да се повлияе.Подкрепяме принципи, идеи, върховенството на закона, заяви Ерик Рубин и отказа да коментира конфликта между главния прокурор Сотир Цацаров и председателя на ВКС Лозан Панов.\"Не подкрепяме един човек срещу друг човек, не сме партизани\", заяви Ерик Рубин.", "date": "2017.08.08", "title": "България не покрива изискванията за отпадане на визите за САЩ"}
{"url": "https://news.bg/world/kitay-shte-platim-nay-visoka-tsena-za-sanktsiite-sreshtu-kndr.html", "text": "Китай ще плати най-висока цена за новите санкции на ООН срещу КНДР, защото има тесни икономически отношения с държавата, но винаги ще изпълнява резолюциите.Това заяви китайският външен министър Ван И, цитиран от Ройтерс.Припомняме, през уикенда Съветът за сигурност на ООН наложи нов кръг санкции срещу КНДР заради последните ракетни изпитания.На регионален форум в Манила Ван поясни, че новата резолюция показа, че Пекин и международната общност не желаят Северна Корея да продължи ракетните изпитания.Заради традиционните икономически връзки със Северна Корея Китай ще плати цената за прилагането на резолюцията, поясни министърът.\"\", увери Ван И.Китайският министър също призова КНДР да отговори на предложените от САЩ гаранции, че не се стремят към промяна или сваляне на режима, както и че Вашингтон не търси ускоряване обединеното на полуострова, информира \"Синхуа\".Междувременно руският външен министър Сергей Лавров подчерта, че \"няма алтернатива\" на възобновяването на диалога и политическия процес със Северна Корея.", "date": "2017.08.08", "title": "Китай: Ще платим най-висока цена за санкциите срещу КНДР"}
{"url": "https://news.bg/health/3d-printiran-implant-spasyava-43-godishen-v-pirogov.html", "text": "Уникална операция за Югоизточна Европа с 3D принтиран индивидуален имплант спаси 43- годишен мъж с рак на лицето в \"Пирогов\". БГ светило в областта на лицево-челюстната хирургия се завърна от Англия, за да извърши автотрансплантацията.Екипът на доц. д-р Николай Янев трансплатира 3D принтиран титаниев имплант, изработен в Германия по индивидуална мярка на пациента върху лицето на 43-годишен мъж от София, който има злокачествено образувание. Туморът и разсейките са засегнали сериозна част от лицето на пациента.Интервенцията, граничеща с фантастика, доц. Янев предпочете да извърши именно в Неврохирургията на \"Пирогов\", заради изключителните възможности на операционния блок и неврореанимацията, с които разполага звеното на проф. Николай Габровски.Революционната за Югоизточна Европа интервенция продължи над 12 часа. По време на нея в операционната на Неврохирургията на \"Пирогов\" доц. Николай Янев, д-р Светослав Славков и екипът отстраниха костта и меките тъкани, засегнати от тумора. На тяхно място реплантираха с микроскопска техника част от фибулата или т. нар. \"малък пищял\" (дългата тръбеста кост в задната долна част на крака) и я фиксираха към индивидуално изработения чрез 3D технологията титаниев имплант.Предоперативните етапи, през които премина пациентът са сериозни и полагат основите на добрия резултат. Най-напред доц. Янев прави високоспециализирани изследвания, които не просто доказват заболяването, но и са отправна точка в създаването на индивидуалната изработка на импланта, заместващ \"изядената\" от тумора част на лицето.Доцентът наблюдава как компютъра най-напред създава модел на лицето, в който фигурират дори най-малките детайли от засегнатата от онкологичното заболяване част на челюстта. След това софтуерът \"отстранява\" тази зона и започва прецизно да създава виртуален имплант, който ще бъде поставен по-късно при операцията.Абсолютно през цялото време софтуерът и немските инженери искат потвърждение за точността на детайлите от доц. Николай Янев. Специалистът има последната дума за одобрение преди 3D принтерът да извае индивидуалната мярка \"водачи\", модели и титаниев имплант. След като лицево-челюстния хирург е напълно удовлетворен от най-подходящото предложение, той отговаря на софтуера положително и процесът на принтиране стартира.Готовият 3D имплант пристигна в България в началото на август. Пациентът вече беше подготвен, за да може екипът на доц. Николай Янев да отстрани тежкото лицево заболяване и да извърши автотрансплантацията на тъкани от отдалечени части на тялото.Адитивното Производство (АП) - или по-познато като 3D принтиране - предлага на болниците и лекарите напълно нови възможности за създаване на специфични за пациента, индивидуални импланти за много кратко време. Един специфичен за пациента имплант може вече да се произведе и достави в рамките на 5 до 10 дни. Подобни кратки срокове бяха невъзможни преди това, поради сложността на конвенционалните производствени вериги, да не говорим за превъзходното качество на точно монтираните импланти и сигурността на планирането, осигурена от този нов метод.Благодарение на напълно CAD-базирания процес на проектиране, имплантите произведени по този метод, пасват точно на анатомията на пациента без нужда за допълнителни корекции и по този начин намаляват вероятността за грешки. Важни дизайнерски особености, като закръглени, атравматични ръбове, вече се интегрират в производствения процес.По този начин имплантът е проектиран и произведен съобразно нуждите на пациента и изискванията на хирурга, така че да пасне точно на мястото на дефекта, следователно не се очакват отклонения от предварително планиране, неправилно поставяне или намеса в околните тъкани.", "date": "2017.08.08", "title": "3D принтиран имплант спасява 43-годишен в \"Пирогов\""}
{"url": "https://news.bg/society/rezhim-na-voda-v-goreshtite-dni-poluchavat-2000-dushi-v-asenovgradsko.html", "text": "Режим на вода в горещите дни получават 2000 души в Асеновградско, съобщава НоваТВ.Хората имат вода само за час на ден.Кризата с липса на питейна вода изкарва на протест жителите на три асеновградски села - Горнослав, Червен и Долнослав.Хората се оплакват, че местното ВиК дружество не им доставя вода, но пък наскоро е вдигнало цените.Търпението на жителите на трите села се изчерпва, след като те започнали да имат вода само по един час на ден.Припомняме, преди десетина дни количеството питейна вода достигна критичната граница в Кюстендил, съобщават от \"Кюстендилска вода\". Причина за ниския дебит на вода е продължителното засушаване. Необходимата дажба е 240 литра в секунда.", "date": "2017.08.08", "title": "Режим на вода в горещите дни получават 2000 души в Асеновградско"}
{"url": "https://news.bg/world/obshti-izbori-v-keniya.html", "text": "Кения провежда общи избори на фона на опасенията, че резултатите могат да доведат до насилие, съобщава БиБиСи.В навечерието на вота президентът Ухуру Кенята призова за спокойствие по време на телевизионна реч. Той призова регистрираните 19 милиона избиратели да гласуват, но \"мирно\".\"\", призова той.Битката на президентския вот основно е между Кенята и опозиционния лидер Райла Одинга.Кенята, 55-годишният син на основателя на Кения, се кандидатира за втори и последен мандат.През последната седмица на предизборната кампания беше убит топ представител на избирателната комисия и имаше оплаквания за манипулиране на вота.През 2007 г. повече от 1 100 кенийци загинаха, а над 600 000 бяха разселени след спорни резултати.Съобщава се за дълги опашки и за пострадали хора при стъпкване по време на вота.Бившият президент на САЩ Барак Обама, чиито баща е роден в Кения, също призова за спокойствие.8 кандидати участват на днешните президентски избори.Изборните секции, повече от 40 000 секции, ще останат отворени до 17,00 часа местно време.За да спечели изборите още на първи кръг, един от кандидатите трябва да получи подкрепата на 50% от гласувалите плюс един глас.Общо кенийците ще пуснат шест отделни бюлетини: за президент, за парламент, представители от женския пол, управители, сенат и местни парламенти.47 парламентарни места и 16 сенатски места са запазени за жени.Повече от 14 000 кандидати участват на общите избори. Над 45% от регистрираните гласоподаватели са на под 35-годишна възраст. Около 180 000 полицаи и войници са мобилизирани за опазването на реда.", "date": "2017.08.08", "title": "Общи избори в Кения"}
{"url": "https://news.bg/politics/zadgranichnite-pasporti-da-vazhat-10-a-ne-5-godini-iska-zaharieva.html", "text": " Паспортите да се издават за срок от 10 години, а сънародниците ни в чужбина ги получават само с едно посещение в консулска служба, предлага заместник министър-председателят по правосъдната реформа и министър на външните работи Екатерина Захариева с промени в Закона за българските лични документи. Текстовете са изработени от междуведомствена работна група.Паспортите вече няма да са валидни 5, а цели 10 години, колкото и личните карти на пълнолетните българи. Удължаването на този срок би облекчило много българските граждани, включително тези, получаващи чужди визи с 10-годишна валидност. В момента паспортите с изтекъл срок, но с валидни визи, трябва да се носят заедно с новия паспорт при влизане в съответната държава, което е по-неудобно.Предвидено е изменението да влезе в сила от 1 януари 2020 г., тъй като е необходимо да се предприемат действия по промяна на технологията на издаване.Български лични документи ще може да се вадят в чужбина само с едно посещение в консулска служба. Гражданите могат да изберат дали да посетят наше задгранично представителство при заявяването на документа, или при получаването.Българите, които подадат лично заявление за нов документ в консулство, ще може да получат готовия си паспорт или лична карта на домашния си адрес по куриер. До момента това не беше възможно, а най-бързата услуга, която можеше да получат сънародниците ни, е срещу заплащане документите им да пристигнат в консулската служба по DHL, откъдето да ги получат отново лично.С измененията в Закона за българските лични документи се дава и втора възможност - нашите сънародници да подадат заявление онлайн, като удостоверят самоличността си със сканирано копие на свой стар документ, вместо с електронен подпис. В този случай обаче гражданинът трябва да посети лично съответното консулство, за да получи новия си документ.Двойно ще бъдат намалени максималните срокове за издаване на документи, заявени в чужбина. Обикновената услуга, която до момента отнемаше 90 дни, ще се извършва за 45 дни. При бърза поръчка чакането ще е 30 дни, а не 60, както бе досега.Наред с измененията на Закона за българските лични документи, вицепремиерът Захариева вече инициира още промени, облекчаващи гражданите. Намаления с една-четвърт на таксата за издаване на временен паспорт - от 67 на 50 евро.Двойно намаления на таксата за издаване на свидетелство за съдимост - от 20 на 10 евро. Въвеждане на ПОС-терминали за плащане с банкови карти в посолствата - от вчера вече работят такива в Атина, Рим, Хага и Милано. В първите няколко часа на предоставяне на услугата от нея вече се възползваха десетки граждани.Край на плащането на консулски услуги с държавни таксови марки. ", "date": "2017.08.08", "title": "Задграничните паспорти да важат 10, а не 5 години, иска Захариева"}
{"url": "https://news.bg/world/voyna-mezhdu-savetnitsite-na-tramp-za-vanshnata-politika-na-sasht.html", "text": "Посоката на външната политика на президента на САЩ Доналд Тръмп е в центъра на битка между двама от топ съветниците му, информира АП.Консервативни групи атакуват съветника на Тръмп по националната сигурност Хърбърт Макмастър. Те твърдят, че той не оказва достатъчно подкрепа за Израел и не е достатъчно твърд към Иран. Съветникът на Тръмп Стив Банън също настоява за отстраняването на Макмастър.Макмастър е един от няколкото влиятелни генерали в обкръжението на Тръмп, които са хвалени от републиканците, занимаващи се с външната политика на страната. Но американският държавен глава симпатизира и на възгледите на Банън, който се опитва да насочи партията към нова и изолационистка посока, което е в съответствие с доктрината \"Америка преди всичко\".Представители на администрацията и външни съветници разкриха пред АП, че Макмастър и Банън имат противоречия относно военната стратегия за Афганистан.", "date": "2017.08.08", "title": "\"Война\" между съветниците на Тръмп за външната политика на САЩ"}
{"url": "https://news.bg/crime/kanyat-npo-ta-v-aktualiziraneto-na-strategiyata-za-sadebna-reforma.html", "text": "Министерството на правосъдието обяви прием на заявления от неправителствени организации за участие в дейността на Съвета по прилагане на Актуализираната стратегия за продължаване на реформата в съдебната система в срок до 30 септември.В съответствие с Постановление на Министерски съвет №3 от 2016 г. за създаване на Съвета, заявления за участие могат да подават всички юридически лица с нестопанска цел, регистрирани за осъществяване на дейност в обществена полза, работили най-малко 5 години в областта на съдебната реформа, с реализирани през последните 5 години конкретни инициативи в тази сфера и подали до министъра на правосъдието формуляр за участие по образец, утвърден от него.Образецът на формуляр е публикуван на сайта на ведомството в секция \"Съвет по прилагане на Актуализираната стратегия за продължаване на реформата в съдебната система\". Той и необходимите документи, посочени в него, могат да се подават в деловодството на Министерството на правосъдието.В случай, че повече от 5 организации отговарят на нормативно установените критерии за членство, комисия в състав заместник-министър на правосъдието, секретаря на Съвета и представител на Секретариата на Съвета, определя чрез жребии 5 от тях за участие в работата на Съвета за период от 6 месеца, считано от 1 януари 2018г. ", "date": "2017.08.08", "title": "Канят НПО-та в актуализирането на стратегията за съдебна реформа"}
{"url": "https://news.bg/regions/otstraniha-granata-v-stolichniya-kv-mladost3-do-bul-aleksandar-malinov.html", "text": "Сигнал за намерена граната в тревните площи в района на \"Младост 3\" е получен днес към 10 часа, боеприпасът е иззет.По-рано днес Столична община съобщи, че на бул.\"Александър Малинов\" при магазин ХИТ движението се извършва временно по старото трасе, предупреждава Столична община. Като оповестената причина бе отстраняване на боеприпас.Веднага е изпратен полицейски екип , който е отцепил района. Пристигналите служители на Специализирания отряд за борба с тероризма са извършили първоначален оглед, гранатата е иззета, експерти ще установяват нейния вид и произход.По случая е образувано досъдебно производство, работата по което продължава.", "date": "2017.08.08", "title": "Отстраниха граната в столичния кв. \"Младост3\", до бул. “Александър Малинов“ "}
{"url": "https://news.bg/world/blizo-16-g-sled-9-11-ustanoviha-samolichnostta-na-edna-ot-zhertvite.html", "text": "Близо 16 години след терористичните атаки срещу Световния търговски център в Ню Йорк на 11 септември 2001 г. е установена самоличността на един от хилядите загинали, информира АП.Властите в Ню Йорк обявиха, че няма да съобщят името на загиналия по молба на роднините.Използвани са ДНК тестове и други методи при установяването на самоличността на загиналите 2 753 души на 11 септември 2001 г., когато бяха отвлечени самолети и разбити в двете високи кули.До момента са идентифицирани останките на 1 641 жертви или 60% от всички загинали.От по-рано тази година се използва нова ДНК технология, която е помогнала при последния случай след няколко теста, които в началото не са довели до резултати.Инвестирани са милиони долари за свързването на повече от 21 900 останки с жертвите. Малко цели тела са извадени от срутилите се и изгорели сгради. Различни фактори, включително бактерия, химикали като самолетното гориво и други затрудняват анализа на останките.При някои случаи учените са се връщали на едни и същи човешки останки 10 или повече пъти, надявайки се нова технология да им помогне да намерят отговорите.При атаките в Ню Йорк, срещу Пентагона и до Шенксвил, Пенсилвания, загинаха близо 3 000 души.", "date": "2017.08.08", "title": "Близо 16 г. след 9/11 установиха самоличността на една от жертвите"}
{"url": "https://news.bg/politics/radev-nalozhi-veto-na-promenite-v-zakona-za-opazvane-na-okolnata-sreda.html", "text": "Държавният глава Румен Радев върна за ново обсъждане в Народното събрание разпоредбите от закона, с които се премахва втората съдебна инстанция при обжалване на административни актове във връзка с околната среда и биологичното разнообразие.Според президента, за да изпълни конституционното си задължение за осигуряване опазването на околната среда, държавата трябва да създава не само регулации за съхраняването и възпроизводството на околната среда, но и за ефективен контрол за тяхното прилагане.С този основен аргумент президентът налага вето върху , както и поискаха много природозащитни организации. Припомняме, вчера от  и призоваха Румен Радев да не спира закона. Такъв контрол се осъществява от административните съдилища, чиято правозащитна функция се реализира на две инстанции. Премахването на втората инстанция намалява интензитета на защитата, необходима за гарантиране на околната среда като конституционно призната ценност.\"Не споделям обаче, възприетия от законодателя подход, ускоряването да става за сметка на намаляване на инстанциите при упражняването на съдебния контрол, защото засегнатото благо с това изменение е околната среда. Тя е ценност от висш порядък, гарантираща правото на живот и правото на здравословна и благоприятна околна среда\", посочва президентът в мотивите си за ветото.Държавният глава припомня, че грижата за околната среда е сред основните начала на Конституцията, а в нейния чл. 15 е предвидено задължението на Република България да осигури опазването на околната среда. То включва както регулации, целящи съхраняването и възпроизводството на околната среда, така и правила за ефективен контрол за тяхното прилагане и за защита на основното право на гражданите изрично записано в чл. 55 от Конституцията.Изключения от установените общи правила за двуинстанционен съдебен контрол върху административните актове, за да бъдат допустими и съразмерни, трябва да намират опора в ценности от конституционен порядък, мотивира се държавният глава.Административните съдилища изпълняват своята правозащитна функция и в двете си инстанции. Правото на оспорване на административен акт, както и правото на касационно оспорване на първоинстанционно съдебно решение, представляват процесуални права за защита срещу порочен държавен юридически акт.Отпадането на касационния контрол бе мотивирано с необходимостта \"да се съкрати съществено времето за процедиране и влизане в сила на изграждането на обекти с национално значение и за да се избегнат дългите и тежки процедури на съдебно обжалване\".Отпадането на втората съдебна инстанция бе мотивирано със съкращаване на времето за реализирането на обекти с национално стратегическо значение. Екологичното законодателство е превантивно насочено - да не настъпят непоправими екологични последици, гаранция за което е и съществуващото двуинстанционно съдебно производство.Според президента Румен Радев бързината не може да бъде ценност над законността дори при реализирането на стратегически важни обекти, когато това може да създаде риск от непоправими екологични последици. Основна характеристика на екологичното законодателство е неговата превантивна насоченост, в синхрон с която е съществуващото двуинстанционно съдебно производство при оспорване на актове на компетентните органи по Закона за опазване на околната среда и по Закона за биологичното разнообразие.В мотивите си Румен Радев критикува и бързото приемане на закона от Народното събрание.\"Законът за изменение и допълнение на Закона за опазване на околната среда беше приет за 16 дни, считано от законодателната инициатива на народни представители, при съкратен срок за предложения между двете гласувания, при съществени допълнения, направени след започнато второ гласуване. Такива отклонения от нормалното протичане на законодателния процес не следва да се допускат, особено когато се отнасят до правните механизми за опазване на околната среда.\"Президентът Радев изразява увереност, че Народното събрание ще намери добрия баланс между приоритетното и своевременно изграждане на значими стратегически обекти и контрола за спазване на законността.", "date": "2017.08.08", "title": "Радев наложи вето на промените в Закона за опазване на околната среда"}
