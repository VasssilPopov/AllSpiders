{"url": "https://news.bg/world/fbr-razsledva-kiparska-banka-zamesena-s-rusiya-prane-na-pari-i-terorizam.html", "text": "ФБР се е обърнало към кипърските власти за информация, свързана с ликвидираната банка FBME, за която има подозрения, че е използвана от \"богати руснаци с политически връзки\", съобщи в. \"The Guardian\" с позоваване на собствени източници.Според информация на изданието, искането на ФБР е свързано с разследването на спецпрокурора Робърт Мълър, който разследва руската намеса в американските президентски избори и връзките на хора от щаба на Доналд Тръмп с представители на Кремъл.Уточнява се, че ФБР, съвместно с американското министерство на финансите, през ноември е поискало информация за FBME от Централната банка на Кипър.Според източник на \"The Guardian\", разследването е свързано с бившия шеф на изборния щаб на Тръмп - Пол Манафорт, който през октомври беше обвинен в пране на пари.Официален представител на FBME коментира пред британското издание, че Манафорт никога не е бил клиент на банката.През 2014 г. Централната банка на Кипър е изготвила вътрешен отчет, с който разполага \"The Guardian\". В него се казва, че сред клиентите на FBME е имало няколко руски граждани, които са заемали \"политически чувствителни позиции\". Освен това около половината клиенти на банката са били руснаци включително Владимир Смирнов - приближен до руския президент Владимир Путин, и Александър Шишкин - член на путиновата партия \"Единна Русия\".Централният офис на банката FBME, известна по-рано като Federal Bank of the Middle East, се е намирал в Танзания, но около 90 на сто от операциите са се осъществявали през кипърския филиал.През 2014 година американското финансово министерство изготви доклад, в който се посочваше, че FBME се занимава с пране на пари, финансиране на терористи и подкрепа за международната организирана престъпност.След това Централната банка на Кипър отне лиценза на FBME, е през 2017 г. банката беше ликвидирана.", "date": "2017.12.25", "title": "ФБР разследва кипърска банка, замесена с Русия, пране на пари и тероризъм"}
{"url": "https://news.bg/disasters/osem-sa-zhertvite-na-atentata-v-kabul.html", "text": "Осем са жертвите на атентата в Кабул, предаде Daily pioneer. \"Ислямска държава\" пое отговорност за взрива.Припомняме, мъж камикадзе се взриви пред сградата на афганистанската национална разузнавателна агенция тази сутрин около 8 часа.Районът е отцепен.Осем души са убити и двама ранени при самоубийствена атака. Сред жертвите са 5 цивилни и нападателят.\"Ислямската държава\" пое отговорността в изявление на уебсайта си \"Amaq\", съобщава агенция \"Синхуа\".Преди седмица екстремисти от  център за обучение на разузнаването в афганистанската столица.В началото на месеца взрив уби 7 души в Кабул. Тогава ДАЕШ също поеха отговорност за атентата.", "date": "2017.12.25", "title": "Осем са жертвите на атентата в Кабул"}
{"url": "https://news.bg/world/avtobus-se-vryaza-v-peshehoden-podlez-do-moskovskoto-metro.html", "text": "Автобус се вряза в пешеходен подлез до метростанция \"Славянски булевард\", съобщава ТАСС, цитирайки аварийните служби на града.На мястото се очаква кран, който да изтегли автобуса. Петима души са загинали, повече от 10 са ранени, състоянието им се уточнява.Сега на мястото на злополуката работят представители на службите за спешна помощ, спасители, пожарникари и 10 линейки. Създаден е щаб за елиминиране на последиците от тази извънредна ситуация. Хеликоптер на санитарната авиация е изпратен към мястото, за да евакуира най-засегнатите.Инцидентът е на едно от най-натоварените места. По време на инцидента в подлеза са се намирали голям брой хора.", "date": "2017.12.25", "title": "Автобус се вряза в пешеходен подлез до московското метро"}
{"url": "https://news.bg/disasters/nyama-postradali-balgari-ot-tayfuna-vav-vietnam.html", "text": "Няма информация за пострадали българи във Виетнам, информират от Министерството на външните работи. Към момента в Посолството на България в Ханой няма постъпила информация за засегнати, или пострадали от бурята \"Тембин\" български граждани.От министерството призовават българите, намиращи се на територията на Виетнам, да проявят предпазливост, да се осведомят подробно за актуалната местната обстановка и рисковете. Ведомството призовава съгражданите ни да спазват стриктно указанията за безопасност.Тайфунът \"Тембин\", удари територията на Филипините между 20 и 22 декември. Бедствието причини сериозни материални щети и около двеста жертви. Днес тайфунът навлезе в територията на южен Виетнам.\"Тембин\" е шестнадесетата тропическа буря за годината, образувала се в Южнокитайско море, обясниха от министерството.Очаква се \"Тебмин\" да засегне южната част на Виетнам - района на Хошимин и делтата на река Меконг, провинции Вунг Тао, Ка Мао, Бак Лиеу, Бен Че, Киен Зианф, Кън Тхъ.По първоначални данни тайфунът е със скорост на вятъра до 120 км/ч. Най-голяма опасност представляват последващите силни дъждове, наводнения и свлачища.Днес във Виетнам се издаде забрана за плавателни съдове. Първоначално тя е в сила до 26 декември. Училищата в Хошимин ще бъдат затворени в понеделник.Предприети са мерки за евакуация на уязвими групи население в градовете Сок Чанг и Ча Винх - общо около 1 млн. души.При нужда българските граждани могат да се свържат с Посолството на България в Ханой на денонощния дежурен тел.: +84 123 940 9129.", "date": "2017.12.25", "title": "Няма пострадали българи от тайфуна във Виетнам"}
{"url": "https://news.bg/world/papata-zove-za-jerusalim-na-dve-darzhavi-i-uvazhenie-kam-migrantite.html", "text": "Близкия изток се нуждае от решение на две държави, обясни папа Франциск. Той използва коледното си послание, за да призове за договаряне на двудържавно решение за прекратяване на израелско-палестинския конфликт, след като Тръмп предизвика напрежение в региона с признаването на Йерусалим за столица на Израел, съобщава \"Ройтерс\".Папата говори за конфликта в Близкия изток и за други световни спорни точки в неговия \"Урби ет Орби\", четири дни след като повече от 120 държави подкрепиха резолюция призоваваща Съединените щати да променят решението си за Йерусалим.\"Нека се молим, че волята за възобновяване на диалога може да надделее между страните и че най-накрая може да се постигне договорено решение, което ще позволи мирното съвместно съществуване на две държави в рамките на взаимно съгласувани и международно признати граници\", обясни Франциск.\"Ние виждаме Исус в децата на Близкия изток, които продължават да страдат поради нарастващото напрежение между израелци и палестинци\", допълва той в своята реч.Това е вторият път, когато папата публично говори за Йерусалим след решението на Тръмп на 6 декември, тогава той призова за \"статуквото\" на града да бъде зачитано, за да не се появят нови напрежения в Близкия изток.\"Днес, когато вятърът войната бушува в нашия свят ... Коледа ни кани да се съсредоточим върху детето и да го разпознаваме в лицата на малките деца, особено тези, за които, както и за Исус, \"не съществува място в хана\", каза той.Папа Франциск защити мигрантите, сравнявайки ги с Мария и Йосиф, които не намират своето място във Витлеем и обясни, че вярата изисква чужденците да бъдат посрещнати.Папа Франциск, посреща петата си Коледа като лидер на 1,2 милиарда римокатолици в света и ръководи тържествена меса за близо 10 000 души в базиликата \"Свети Петър\". При засилени мерки сигурност присъстващите са проверявани до площад \"Свети Петър\", още преди да преминат през металните детектори, за да влязат в базиликата. Прочетеното Евангелие описва библейската история за това как Мария и Йосиф е трябвало да пътуват от Назарет до Витлеем, за да бъдат регистрирани за преброяване, поръчано от римския император Цезар Август.\"Толкова много други стъпки са скрити в стъпките на Йосиф и Мария. Виждаме стъпките на цели семейства, принудени да напускат в наши дни. Виждаме следите на милиони хора, които не избират да си тръгнат, но са изгонени от родните си места, оставят зад гърба си своите близки\", обясни папата.Дори овчарите, които Библията описва като първите са видели детето Исус, са \"принудени да живеят на ръба на обществото\", смятани са за мръсни, миризливи чужденци. \"Всичко в тях води до недоверие. Те са мъже и жени, които са държани на разстояние, от които са се страхували\".", "date": "2017.12.25", "title": "Папата зове за Йерусалим на две държави и уважение към мигрантите"}
{"url": "https://news.bg/society/chestito-rozhdestvo-hristovo-ot-antarktida.html", "text": "В навечерието на Бъдни вечер с малкото ветроходно корабче \"Аустралис\" Втората група родни полярници, състояща се от 9 души, при много силен вятър и 4 метрови вълни достигна Българския бряг на о-в Ливингстън. Огромни ледени блокове затрудниха достъпа до плажа. Логистичен екип, пристигнал преди месец на Полярната ни база \"Св. Климент Охридски\" с малка надуваема лодка, пренесоха багажа, главно хранителни продукти и научна екипировка.В момента на там се намират 18 души. Те посрещнаха Бъдни вечер според българските традиции с трапеза със седем постни ястия - пълнени чушки, сърми, боб, ошав, зелева салата, ябълков сладкиш и питка с пара. Тя се падна не геофизика Васил Гурев. За добро настроение имаше изпълнения с китара и акордеон, разбира се и коледари.Днес на светлия християнски празник Коледа, двамата именници - проф. Христо Пимпирев и Христо Михайловски приемат поздравления, а са и дежурни в кухнята.Целият екип от Българската база пожелава Весели празници, здраве и късмет на всички!", "date": "2017.12.25", "title": "Честито Рождество Христово от Антарктида"}
{"url": "https://news.bg/crime/3-ma-dushi-sa-v-bolnitsa-sled-chelen-sblasak-kray-plovdiv.html", "text": "3-ма души са в болница след тежка катастрофа край Пловдив. Лек автомобил \"Шкода\" се блъскат челно с лек автомобил \"Поло\", съобщава НоваТВ.Инцидентът е станал около 14 и 30 часа в района на мост на пътя между Стряма и село Калековец. В болница са откарани 32-годишният шофьор на първата кола и 5-годишно дете, което пътувало с него, както и шофьорката на втория автомобил, на 47 години.До приключване на огледа и изясняване на причините за произшествието движението в участъка е затворено.Автомобилите, които пътуват от Раковски към Пловдив, се отбиват през пътен възел Чикерица към магистралата. Автомобилите от Пловдив към Калековец се отбиват преди селото.По-рано днес при челен удар във Врачанско загинаха 5 души. ", "date": "2017.12.25", "title": "3-ма души са в болница след челен сблъсък край Пловдив"}
{"url": "https://news.bg/world/polugola-feministka-se-opita-da-vzeme-statuya-na-isus-ot-vatikana.html", "text": "Полугола феминистка се опита да вземе статуя на бебето Исус от площад \"Свети Петър\" във Ватикана, съобщава \"Ройтерс\".Жената е скочила над предпазните ограждения и се е втурнала с викове: \"Бог е жена\". Същяит лозунг е бил изписан и на гърба ѝ.Полицай от Ватикана е успял да я спре и е задържана. Тя е идентифицирана като Алиса Виноградова е целта на тяхната група, основана в Украйна, е \"пълна победа над патриархата\".По-рано на Бъдни вечер, друга активистка е успяла да се снима пред статуите с хаштаг \"Аз също\" и лозунга \"нападната от църквата\".", "date": "2017.12.25", "title": "Полугола феминистка се опита да вземе статуя на Исус от Ватикана"}
{"url": "https://news.bg/int-politics/ruskata-tsik-otkaza-da-registrira-navalni.html", "text": "Централната избирателна комисия на Русия отхвърли кандидатурата за президент на Русия на Алексей Навални, поради липса на пасивни избирателни права, съобщава \"Инрефакс\".За това решение са гласували 12 членове на ЦИК, един от тях, Николай Левичев, е отказал да участва в гласуването.От своя страна Навални на среща с ЦИК заяви, че има право да отиде на изборите, и отбелязва, че представлява \"огромен брой избиратели\".\"Можете да се отнесете с ирония, можете и без ирония. Но със сигурност мога да кажа при такова решение на ЦИК, че недопускането ми би изключило милиони хора от тези избори и ще изключи и милиони хора от цялата политическата система, защото няма да им даде възможност да участват на избори изобщо\", коментира Навални.Той заявява, че възнамерява да обжалва решението на Централната избирателна комисия в Конституционния съд.\"Струва ми се, че Централната избирателна комисия и лично Памфилова дори не се опитаха да обяснят, че решението не е политически мотивирано\", допълва той.Ръководителят на ЦИК Ела Памфилова коментира още през лятото, че Навални няма шанс да бъде регистриран на президентските избори поради неговото подсъдност.", "date": "2017.12.25", "title": "Руската ЦИК отказа да регистрира Навални"}
{"url": "https://news.bg/world/trus-s-magnitud-4-7-e-useten-na-gratskite-ostrovi-lesbos-i-hios.html", "text": "Трус с магнитуд 4,7 по Рихтер беше почувствано днес на гръцките острови Лесбос и Хиос.Земетресението е регистрирано тази сутрин съобщава БНР, а епицентърът му е бил в залива край турския град Измир.Трусът не е предизвикал материални щети на гръцките острови.На 1-ви септември, земетресение с магнитуд 5 по скалата на Рихтер бе регистрирано в района на остров Родос.Епицентърът бе в морето на 62 км. южно от острова. Той е бил на дълбочина от 44 км.", "date": "2017.12.25", "title": "Трус с магнитуд 4,7 е усетен на гръцките острови Лесбос и Хиос"}
{"url": "https://news.bg/regions/obstanovkata-s-patishtata-v-stranata-e-normalna.html", "text": "Информация за състоянието на републиканските пътища към 17:30 ч. на 25.12.2017 г.Температурите са в интервала от - 1° до 18°. Времето над страната е предимно ясно. Слаб вятър духа в областите Варна, Бургас, Кърджали и Смолян.Пътните настилки в по-голямата част от страната са сухи, на места - мокри, а по усойните и планински райони - частично заледени и обработени.Забранява се движението на моторни превозни средства, предназначени за превоз на товари с техническа допустима максимална маса над 12 тона, включително състав с ремаркета и полуремаркета, селскостопанска и земеделска техника, трактори и специализирана строителна техника целогодишно за периода на официалните празници: последния работен ден преди празници - от 16:00 часа до 20:00 часа и последния почивен /празничен/ ден - от 14:00 часа до 20:00 часа. Забраната се отнася за всички периоди, в които е определен повече от един празничен ден.Ограниченията важат само за участъците от републиканската пътна мрежа, както следва:Забраната не важи за моторни превозни средства, които извършват превози на опасни товари (ADR), живи животни, бързоразвалящи се хранителни продукти и товари на температурен режим. няма ограничения. няма ограничения. няма ограничения. няма ограничения. няма ограничения. няма ограничения.- \"Върбишки\" - затворен за всички МПС;- \"Златишки\" - затворен за всички МПС;- \"Айтоски\" - отворен за всички МПС;- \"Котленски\" - отворен за всички МПС;- \"Обзорски\" - отворен за всички МПС;- \"Печинско\" - отворен за всички МПС;- \"Превала\" - отворен за всички МПС;- \"Предел\" - отворен за всички МПС;- \"Републиката\" - отворен за всички МПС;- \"Ришки\" - отворен за всички МПС;- \"Рожен\" - отворен за всички МПС;- \"Вратник\" - забранен за МПС над 10 т;- \"Дюлински\" - забранен за МПС над 3,5 т;- \"Пампорово\" - забранен за МПС над 3,5 т;- \"Петрохан\" - забранен за МПС над 12 т;- \"Твърдишки\" - забранен за МПС над 10 т;- \"Троянски\" - забранен за МПС над 12 т;- \"Шипка\" - забранено е движението на МПС, предназначени за превоз на товари с технически допустима максимална маса над 12 тона от категория N3, както и тегленето на ремаркета и полуремаркета с технически допустима максимална маса над 10 тона от категория О4. Срок до 31.03.2018 г.ОГРАНИЧЕНИЯ В ДВИЖЕНИЕТО НА МПС ПО ПЪРВОКЛАСНАТА ПЪТНА МРЕЖА:- път I-1 /Е79/ Граница Румъния-Видин-Монтана-Враца-София-Благоевград-Кулата-граница Гърция:: при км 121+919 се забранява влизането в с. Сумер на тежкотоварни превозни средства над 10 т. по общински път \"пътна връзка за с. Сумер\". Движението на МПС при км 120+390 от Монтана посока Вършец се отклонява по път ІІІ-1621 Сумер-Вършец. Срок до 18.11.2018 г. Забранено е движението на всички МПС в участъка Жерково-Елешница от км 224+600 до км 229+700 поради намален габарит на пътното платно. Срок 01.09.2018 г.;от км 276+162 /Александров мост/ до км 282+485 до г-ца с област Перник - забранено движението на товарни МПС над 15 т. Срок до 13.09.2018 г.; ограничено е движението за тежкотоварни автомобили с тегло над 15 т в участъка от пътен възел \"Даскалово\" посока Владая. Участъкът с ограничение за територията на ОПУ-Перник е от км 282+485 (граница ОПУ София) до км 287+183 (п.в. \"Даскалово\"); от км 276+162 /Александров мост/ до км 282+485 до г-ца с област Перник - забранено движението на товарни МПС над 15 т.; Срок 13.09.2018 г.- път І-2 Граница Румъния-Русе-Цар Калоян-Разград-Шумен-Девня-Варна: няма ограничения.- път І-3 Гара Бяла-Плевен-Луковит-Коритна-Ябланица-Ботевград: Правец-с.Разлив-Трудовец-Ботевград - забранено движението на МПС над 12 т в участъка от км 193+345 /отклонение за п.в. \"Правец\"/ до км 204+200 /заустване в път І-1 Видин-Враца-Ботевград/. Обходен маршрут: АМ \"Хемус\" /за п.в. \"Правец\"/-път ІІ-17 (Мездра-Ботевград)-п.в. І-3-п.в. \"Ботевград\" на АМ \"Хемус\" и обратно. Срок до 30.09.2018 г.- път І-4 Коритна-Български Извор-Микре-Севлиево-В. Търново-Омуртаг-Търговище-Шумен: няма ограничения.- път І-5 Русе-В.Търново-Шипка-Стара Загора-Хасково-Кърджали-Маказа-граница Гърция: Черноочене-Кърджали - ограничено е движението на МПС над 15 т. Срок до 21.12.2018 г.Обходен маршрут: път І-5-път ІІІ-505 /с. Манастир/-път ІІІ-507-Г. Войводино-Мост- Чифлик-Кърджали.; Надлез Кирково - ГКПП \"Маказа\" - ограничено движението на МПС над 3,5 т. Срок до 21.12.2018 г.- път І-6 Граница Македония-Гърляно-Кюстендил-Перник-София-Пирдоп-Карлово-Сливен-Карнобат-Бургас: Движение в една лента от км 78+500 до км 79+500, поради аварийни дейности. Движението се осъществява в активната лента посока Радомир - Перник и е регулирано с пътни знаци. Срок до 31.01.2018 г.- път І-7 Граница Румъния-Силистра-Дулово-Преслав-Върбишки проход-Петолъчката-Елхово-Лесово-граница Турция: няма ограничения.- път І-8 Граница Сърбия-Драгоман-София-Ихтиман-Пазарджик-Пловдив-Хасково-Капитан Андреево-граница Турция:  Вакарел-Ихтиман от км 110+700 до км 118+800 - ограничено движение за всички МПС, поради намален габарит на пътното тяло. Поставена е необходимата сигнализация указваща забраната. Срок до 30.09.2018 г.; от км 370+500 до км 377+900 в участъка гр. Свиленград-Капитан Андреево - затворен за движение на МПС, поради пропадане на насип. Обходен маршрут: гр. Свиленград-п.в. \"Свиленград\"-АМ \"Марица\"-п.в. \"Капитан Андреево\"-с. Капитан Андреево.- път І-9 граница Румъния-Дуранкулак-Балчик-Варна-Бургас-Звездец-Малко Търново-граница Турция:  Кранево-Варна при км 83+100 - ограничено движение на МПС над 10 т. Обходен маршрут: Кичево-Оброчище. Срок до 31.12.2017 г.; Движението по път I-9 Бургас - Слънчев бряг в участъка обход на гр. Ахелой се осъществява с повишено внимание спрямо поставената вертикална сигнализация, поради обезопасяване на движението в следствие на ремонтни дейности. Срок до 30.10.2018 г.Временно са въведени следните ограничения за движение на МПС: няма ограничения.Временно са въведени следните ограничения за движение на МПС:Път III-908: Движението по път III-908 Варовник - Вълчаново ханче от км 20+000 до 39+200 е ограничено на МПС над 10 т. поради стесняване на пътното платно. Срок до 31.12.2017 г;Път III-908: Движението по път ІІІ-908 от разклона за с. Варовник до кръстовището с път II-79 от км 22+400 до км 39+300 е ограничено за МПС над 10 т поради намален габарит на пътното тяло. Срок до 31.12.2017 г;Път III-992: Движението по път ІІІ-7306 Черница - Сунгурларе - Чубра е ограничено за МПС над 10 т поради намален габарит на пътното тяло. Срок 10.01.2018 г.Временно са въведени следните ограничения за движение на МПС: няма ограничения.Временно са въведени следните ограничения за движение на МПС: Път III-407: Движението по път ІІІ-407 Лозен - Полски Тръмбеш е ограничено за движението на МПС с обща маса над 12 т поради намален габарит на пътното тяло. Срок до 07.01.2018 г.Обходен маршрут: Лозен - Драганово - Янтра - Поликраище - Полски Тръмбеш;Път ІІІ-504: Движението по път ІІІ-504 Самоводене - Ресен в участъка от км 1+845 до км 5+925 е ограничено поради ремонтни дейности .Обходен маршрут: път ІІІ-504 Самоводене - до км 1+845, път ІІІ-3031 от км 1+845 до с. Хотница, път VTR 2011 с. Хотница - с. Ресен и обратно. Срок до 05.01.2018 г.;Път III-551: Движението по път ІІІ-551 Дебелец - Средни колиби - Елена е ограничено за МПС над 10 т поради намален габарит на пътното тяло.Обходен маршрут: Дебелец - В. Търново - Лясковски кантон - Миндя - Елена и обратно. Срок целогодишно.Път III-4073: Движението по път ІІІ-4073 Царски извор - Драганово от км 0+000 до км 5+500 е ограничено поради свлачище.Обходен маршрут: Царски извор - Сушица - Драганово и обратно. Срок целогодишно.Път III-4082: Движението по път ІІІ-4082 Чешма - Кесарево е ограничено за МПС над 3,5 т поради намален габарит на пътното тяло. Срок до 07.01.2018 г.Обходен маршрут: Чешма - Сливовица - Горско Ново село - Джулюница - Кесарево.Временно са въведени следните ограничения за движение на МПС:Път III-1411: Движението по път III-1411 с. Слана Бара - Видин при км 24+990 е ограничено за МПС над 5 т поради компрометирано експлоатационно състояние на мост.Обходен маршрут: Видин - път II-14 до пътно кръстовище на км 3+217 през с. Слана Бара до път III-1411. Срок до 29.12.2017 г.Временно са въведени следните ограничения за движение на МПС:Път II-11: Движението по път ІІ-11 Оряхово - Лесковец - граница с област Плевен от км 118+000 до км 119+000 е ограничено за МПС над 3.5 т. поради свлачищни процеси и деформации в асфалтовата настилка.Обходен маршрут: Оряхово - Селановци /път ІІІ-306/ Галово - Остров /пътища ІV-ти клас/-път ІІ-11-граница Плевен. Срок 31.03.2018 г.Път ІІІ-161: Движението по път ІІІ-161 Ребърково - Люти дол от км 0+000 до км 8+700 се осъществява при стеснение в двете посоки и ограничение за движението на МПС над 10 т от км 0+000 до км 5+900 и над 3,5 т от км 5+900 до км 8+700, поради свлачищни процеси. Срок 31.12.2017 г.Път III-308: Движението по път ІІІ-308 Своде - Караш - Хубавене - Роман в участъка от село Караш до село Хубавене е ограничено поради свлачище от км 25+000 до км 25+200. Срок 31.03.2018 г.Обходен маршрут: Роман - Ябланица - Осикова Лъкавица - Правешка Лъкавица - Караш за пътуващите от Роман за Караш. Ябланица - Роман - Хубавене за пътуващите от София и Ловеч.Временно са въведени следните ограничения за движението на МПС:Път III-403: Движението по път III-403 с. Кормянско - с. Малък Вършец при км 10+080 е ограничено за МПС с ширина, включително на товара, по-голяма от 3,30 м поради стеснен участък при мост над р. Крапец. Сигнализирано е с пътен знак В15.Обходен маршрут: за МПС над 3,30 м по път III-401 Граница Ловеч - /Кормянско - Малък Вършец/ - при км 46+800 по общински път до III-403 в с. Малък Вършец. Срок до 31.03.2018 г.Път III-3011: Движението по път III-3011 Крамолин - В. Търново от км 22+129 до км 28+380 е ограничено за МПС над 10 т поради намален габарит на пътното тяло при км 26+444. Срок до 30.06.2018 г.Път III-5004: Движението по път III-5004 Граница В. Търново - Дряново - Габрово - граница Ст. Загора от км 10+940 до км 11+550 съвпадащ с ул. Малина в гр. Габрово е ограничено поради извършване на строителни дейности.Обходен маршрут: за квартал Чехлевци: по път III-5004, път II-44, път III-4404. Поставена е необходимата сигнализация. Срок до 31.08.2018 г.Временно са въведени следните ограничения за движение на МПС: няма ограничения.Временно са въведени следните ограничения за движение на МПС: Път ІІІ-6222: Движението по път ІІІ-6222 Смоличано - Пелатиково от км 10+000 до км 14+000 е ограничено поради пропадане на част от пътното платно при км 10+650, км 11+720, км 12+830 и км 13+360. Срок до 03.01.2018 г.Временно са въведени следните ограничения за движение на МПС: Път III-5009: Движението по път ІІІ-5009 Зорница - Бели пласт - Стремци - Черноочене - Кърджали е ограничено за МПС над 12 т.Обходен маршрут: по път I-5 Хасково - Кърджали и път III-507 Кърджали - Мост през с. Мост. Срок до 21.12.2018 г.Временно са въведени следните ограничения за движение на МПС:Път III-358: Движението по път III-358 Шипково - Рибарица от км 13+100 до 32+800 е ограничено за МПС над 12 т, поради снегопочистване. Срок до 28.12.2017 г.Път III-3505: Движението по път III-3505 Казачево - Стефаново от км 0+000 до км 8+500 е ограничено за МПС над 12 т поради пропадане на тротоар и подпорна стена при км 1+250 в с. Казачево, където има и стесняване на едната лента за движение. Водачите да се движат със съобразена скорост и повишено внимание. Срок до 30.04.2018 г.:Временно са въведени следните ограничения за движение на МПС:Път ІІІ-112: Движението по път ІІІ-112 Дъбова Махала - Смирненски - Славотин - Студено Буче - Монтана е ограничено за МПС над 12 т поради изпълнение на строително-монтажни работи. Останалите автомобили да се придвижват с повишено внимание. Срок до 31.03.2018 г.Път III-8104: Движението по път ІІІ-8104 Замфирово - Пърличево от км 7+000 до км 7+700 е ограничено за МПС над 12 т поради пропадане на част от едната лента и банкета. Движението се осъществява двупосочно в една лента. Скоростта на движение е ограничена до 50 км/ч и е сигнализирано с пътни знаци. Срок до 05.01.2018 г.;Временно са въведени следните ограничения за движение на МПС:Път III-3704: Движението по път III-3704 Пазарджик - Ветрен при км 11+485 в с. Бошуля е ограничено за МПС над 10 т.Обходен маршрут: гр. Пазарджик, път I-8 с. Звъничево - Септемврийски ханчета, път III-8402 гр. Септември, кръгово кръстовище с път III-3704 с. Бошуля. Срок до 18.09.2018 г.Временно са въведени следните ограничения за движение на МПС:Път ІІІ-637: Движението по път ІІІ-637 от с. Мрамор до разклон за с. Лева река е ограничено за МПС над 10 т. Срок до 09.01.2018 г.Временно са въведени следните ограничения за движение на МПС: Път III-118: Движението по път ІІІ-118 в чертите на гр. Долна Митрополия от км 23+057 до км 24+038 е ограничено за всички МПС, поради ремонтни дейности.Обходен маршрут: през съседни улици в града, съгласно поставената вертикална сигнализация. Срок - целогодишно.Път ІІІ-301: Движението по път III-301 край регулация с. Козар Белене - начало регулация гр. Левски от км 1+750 до км 5+753 е ограничено за МПС общо тегло над 7 т.Обходен маршрут: път III-303 Българене - Малчика - Аспарухово - Левски. Срок - целогодишно.Път ІІІ-304: Движението по път III-304 Изгрев - Трънчовица - Бацова махала - Новачене - Дебово от км 0+030 до км 24+650 е ограничено транзитното движение на МПС над 15 т.Обходен маршрут: по път ІІ-34 Плевен - Никопол. Срок - целогодишно.Път III-3004: Движението по път III-3004 в гр. Долна Митрополия от км 6+199 до км 8+027 е ограничено за всички МПС поради подмяна на ВИК мрежа.Обходен маршрут: по сигнализирана вътрешна улична мрежа в гр. Д. Митрополия. Срок до 31.01.2018 г.Път ІІІ-3004: Движението по път III-3004 Опанец - Долна Митрополия от км 0+000 до км 6+125 в района на с. Опанец е ограничено транзитно движение на МПС над 3.5 т.Обходен маршрут: по път І-3 Бяла - Плевен - Ботевград (от п.в. \"КАТ\" на км 88+973 към п.в. на км 95+099). Срок - целогодишно.Път ІІІ-3005: Движението по път III-3005 Ясен - Търнене - Градина в района на с. Ясен от км 1+793 до км 4+223 е ограничено за движение на МПС над 3.5 т, осигурен е сигнализиран обходен маршрут; Срок - целогодишно.Път ІІІ-3005: Движението по път III-3005 Ясен - Търнене - Градина - Петърница - Бъркач - Беглеж, в района на с. Беглеж от км 21+062 до км 27+123 е ограничено за МПС над 8 т.Обходен маршрут: път ІІІ-3502 Брестовец - Горталово - Беглеж - Бежаново - Ъглен. Срок - целогодишно.Път ІІІ-3006: Движението по път III-3006 Радомирци - Рупци - Червен бряг от км 8+904 до км 9+221 в участъка на свлачище в землището на гр. Червен бряг е ограничено за МПС над 12 т.Обходен маршрут: по път І-3 до гр. Луковит, кръстовище с път ІІІ-306, дясно, до гр. Червен бряг и обратно. Срок - целогодишно.Временно са въведени следните ограничения за движение на МПС:Път II-86: Движението по път II-86 Асеновград - Нареченски бани е ограничено за МПС с височина над 4 м. през тунелите.Обходен маршрут: път III-866 Кричим - Девин.Път ІІІ-667: Движението по път III-667 Плодовитово - Първомай - Асеновград при км 6+832 в района на мост над р. Марица е ограничено за МПС над 5 т поради намален габарит на пътното платно на стоманения мост на р. Марица.Обходен маршрут: път ІІ-66 Стара Загора - Поповица и път І-8 София - Пловдив - Свиленград.Път III-804: Движението по път III-804 Поповица - Болярци е ограничено за МПС над 12 т поради намален габарит на пътното платно на мост в с. Поповица. Срок до 21.12.2018 г.Път III-861: Движението по път III-861 в отсечката гр. Лъки-пътно кръстовище за хижа Момчил юнак е ограничено за МПС с тегло над 12 т поради намален габарит на пътното тяло. Срок до 31.03.2018 г.Път III-5802: Движението по път III-5802 Тополово-Леново-Поройнав участъка от край с.Поройна до кръстовище с път III-667 от км 19+287 до км19+495 е ограничено за всички МПС. Срок до 21.12.2018 г.Път III-8611: Движението по път III-8611 Белица-Загражден - Давидково в участъка от км 13+500 от Държавно ловно стопанство \"Кормисош\" след с. Белица до границата с област Смолян при км 18+431 е ограничено за всички МПС. Срок до 21.12.2018 г.Временно са въведени следните ограничения за движение на МПС: няма ограничение.Временно са въведени следните ограничения за движение на МПС:Път ІІІ-202: Движението по път III-202 Русе - Щръклево - Нисово - Кацелово при км 36+945 е ограничено за МПС над 10 т поради поради компрометирано експлоатационно състояние на мост до с. Кацелово при км 36+945 над р. Черни Лом. Едната лента е затворена за движение и е въведен пропускателен режим по свободната лента за движение. Въведено е ограничение на скоростта 40 км/ч. Срок до 26.04.2018 г.Път III-202: Движението по път ІІІ-202 Нисово - Кацелово от км 17+750 до км 33+900 се ограничава за всички МПС за целия зимен период. Срок до 31.03.2018 г.Обходен маршрут: път ІІІ-501 Русе - Иваново - Две могили - път ІІІ-5001 Две могили - Широково - Кацелово и обратно.Път III-501: Движението по път ІІІ-501 Борово - Бяла от км 46+665 до км 51+ се ограничава за всички МПС за целия зимен период.Обходен маршрут: гр. Борово - път І-5 /Русе- В.Търново/ - кръгово кръстовище гр.Бяла и обратно. Срок до 31.03.2018 г.Временно са въведени следните ограничения за движение на МПС: няма ограничения.Временно са въведени следните ограничения за движение на МПС: няма ограничения.Временно са въведени следните ограничения за движение на МПС:Път ІІІ-8683: Движението по път ІІІ-8683 с. Арда - с. Горна Арда от км 27+000 до км 29+500 е ограничено за МПС с тегло над 10 т поради пропадане и стеснение на една от пътните ленти. Движението в района се регулира с пътни знаци. Срок до 03.01.2018 г.Път III-861: Движението по път III-861 в отсечката гр. Лъки-пътно кръстовище за хижа Момчил юнак е ограничено за МПС с тегло над 12 т поради намален габарит на пътното тяло. Срок до 31.03.2018 г.Временно са въведени следните ограничения за движение на МПС:Път II-81: Ограничено движение по път ІІ-81 Монтана - София през проход \"Петрохан\" за автомобили над 12 т.Обходен маршрут: през гр. Своге. Срок до 31.03.2018 г.Път ІІ-82: Движението по път II-82 Костенец - Самоков от км 0+000 до км 39+176 е ограничено за товарни МПС над 10 т в двете посоки. Срок до 30.09.2018 г.Път III-801: Движението по път III-801 Вакарел - Панагюрище е ограничено за МПС с ремаркета и полуремаркета поради намален габарит на пътното тяло. Срок до 31.03.2018 г.Път ІІІ-3701: Движението по път III-3701 в участък от края на с. Ямна до края на област Ловеч от км 16+600 до км 22+300 е ограничено за всички МПС поради свлачищни процеси. Срок до 30.09.2018 г.Обходен маршрут: път II-37 Етрополе - Лъга - Джурово, път I-3 Джурово - Ябланица граница област Ловеч, път III-358 Ябланица - Гложене, път III-3701 Гложене - Черни Вит.Път ІІІ-8001: Движението по път III-8001 Беренде извор - Беренде от км 4+700 до км 9+410 е ограничено за движение на МПС поради намален габарит на пътното платно. Срок до 01.09.2018 г.Път ІІІ-8102: Движението по път III-8102 Чибаовци - Свидня от км 10+000 до км 16+750 е ограничено поради активирали се свлачища. Срок до 30.09.2018 г.Обходен маршрут: до Чибаовци да се ползва път II-81 до Бучин проход, път III-164 Бучин проход - Искрец - Свидня.Временно са въведени следните ограничения за движение на МПС:Път ІІІ-807: Движението по път III-807 в с. Скобелево е ограничено поради аварирал р. Марица при км 7+600.Обходни маршрути:- път ІІ-66 Поповица - Плодовитово - Първомай - Скобелево;- път ІІ-66 Чирпан - Плодовитово - Първомай - Скобелево;- Скобелево - Първомай - Плодовитово - път ІІ-66.Път III-5005: Движението по път III-5005 връх Шипка - връх Бузлуджа от км 0+000 до км 12+213 се ограничава за всички МПС за целия зимен период. Срок до 31.03.2018 г.Път ІІІ-5031: Движението по път III-5031 Опан - Гълъбово е ограничено на МПС над 10 т. Обходен маршрут: път І-5 Стара Загора - Димитровград и път ІІІ-554 Раднево - Гълъбово.Временно са въведени следните ограничения за движение на МПС:Път III-4082: Движението по път III-4082 Капище - Банковец от км 0+000 до 11+300 е ограничено за МПС над 3,5 т поради компрометирано експлоатационно състояние на мостово съоръжение. Срок до 30.04.2018 г.Временно са въведени следните ограничения за движение на МПС:Път III-5009: Движението по път III-5009 Козлец - Кърджали от км 0+000 до км 26+080 e ограничено за МПС над 12 т. Срок до 21.12.2018 г.Временно са въведени следните ограничения за движение на МПС:Път ІІІ-731: Движението по път III-731 Радко Димитриево - Друмево e ограничено за МПС над 10 т поради свлачищни процеси. Срок до 21.05.2018 г.Обходен маршрут: Шумен - Овчарово - Друмево.Временно са въведени следните ограничения за движение на МПС:Път ІІІ-7008: Движението по път III-7008 Елхово - Изгрев от км 2+440 до км 2+560 е ограничено поради компрометирано експлоатационно състояние на дървен мост над р. Тунджа.Обходен маршрут: по изграден обходен път до моста с ограничение на скоростта до 30 км/ч. Срок до 31.12.2017 г.Ситуационен и координационен център на Агенция \"Пътна инфраструктура\"", "date": "2017.12.25", "title": "Обстановката с пътищата в страната е нормална"}
{"url": "https://news.bg/int-politics/predvizhdat-s-klimatichnite-promeni-i-uvelichavane-na-migratsiyata-v-evropa-do-2100.html", "text": "Измененията в климата може да доведе през 2100 г. до увеличаване на броят на мигрантите, пристигащи всяка година в страните от ЕС. Предвижда се да се увеличат няколко пъти и да достигнат 1 милион, считат учени от университета \"Колумбия\" в Ню Йорк въз основа на изучаване на настоящи глобални тенденции.Според ръководителя на експертна група в Колумбийския университет проф. Волфрам Шленкер, \"към Европа ще се насочат отчаяни хора, които бягат от родните си страни\".Според учените, промените в климата ще доведат до повече суши, наводнения, урагани и покачващи се нива на океана в световен мащаб. Тези фактори са в състояние да увредят много селскостопански дейности, а понякога и да направят живота невъзможен в различни региони на света, включително и в страни от Субсахарска Африка и части от АзияТози глобален ефект ще се почувства в Европа, но по-ниските средни температури, относителното благосъстояние и съвременната инфраструктура ще помогнат за ограничаване на негативните тенденции и ще направят континента по-привлекателно място за мигрантите.Прогнозите на авторите на проучването се основават на данни от подаването на заявления от граждани от 103 страни за убежище в ЕС от 2000 г. до 2014 г. и средно годишно достигат до 350 хиляди. Експертите сравняват броя заявления с информация за факторите влияещи на околната среда, като температура и време, както и коригиращи данни за аспекти като конфликти и политическа нестабилност.Увеличаването на броя на мигрантите в Европа, дължащо се на изменението на климата, допълнително ще засили политическото напрежение.  по въпросите  , коментира Шленкер.\"Ние знаем от историята, че масовото преселение често води до конфликти и войни с опустошителни последици\", добавя експертът от Лондонското училище по икономика и политически науки Боб Уорд.", "date": "2017.12.25", "title": "Предвиждат с климатичните промени и увеличаване на миграцията в Европа до 2100"}
{"url": "https://news.bg/int-politics/cherna-gora-kupuva-mnogotselevi-helikopteri-ot-kanadska-kompaniya.html", "text": "Черна гора има намерение да закупи три многоцелеви хеликоптера от неназована канадска компания. Договорът ще бъде подписан през януари, обяви министърът на отбраната на страната Предраг Бошкович, цитиран от БГНЕС.\"Приоритет за нас беше покупката на многоцелеви хеликоптери и този проект е близък до реализация. Всичките три машини са снабдени с оборудване за гасене на пожари, медицински транспорт, спасяване на хора в труднодостъпни местности, а също и наблюдение и контрол на територии с монтираните на тях термокамери\", обяснява министърът. Плащането ще бъде осъществено на пет транша. Към момента Черна гора има на разположение 13 хеликоптера, от които функционират седем. Според местните медии обаче в работно състояние са едва една-две от машините.", "date": "2017.12.25", "title": "Черна гора купува многоцелеви хеликоптери от канадска компания "}
{"url": "https://news.bg/regions/koledni-21-5-gradusa-otchetoha-termometrite-v-montana.html", "text": "21 градуса измериха термометрите в Монтана. Необичайно топла Коледа, с много слънце и доста високи температури за декември, съобщава БНТ.На 25 декември през 1941-ва година, преди 76 години, на Калиакра са измерени 29 градуса. Утре хубавото време продължава, но няма да е толкова топло като днес.В топлото време в Монтана много хора се разхождат по тениски, докато други карат кънки на ледената пързалка.Във Варна, където отчето 16 градуса, ентусиасти влязоха и в морето. Повече се разхождаха по плажа в хубавото време.", "date": "2017.12.25", "title": "Коледни 21,5 градуса отчетоха термометрите в Монтана"}
{"url": "https://news.bg/crime/93-godishen-zagina-sled-pozhar-v-stolitsata.html", "text": "93-годишен мъж загина след пожар в София, близо до столичната дирекция на полицията, съобщава НоваТВ.На Бъдни вечер, малко след полунощ огънят пламнал в дома на възрастния мъж. Той е починал от задушаване с изгорели газове.Вчера осем къщи изгоряха при пожар в пловдивската \"Шекер махала\". За щастие, нямаше пострадали.Пет противопожарни автомобила се бориха с огнената стихия. ", "date": "2017.12.25", "title": "93-годишен загина след пожар в столицата"}
{"url": "https://news.bg/int-economics/shampanskoto-na-badeshteto-ot-belgiya.html", "text": "Първите лозя в Белгия са засадени едва преди около 20 години. Въпреки това винопроизводството се развива с бързи темпове. Благодарение на климатичните промени, лозарството в страната има многообещаващо бъдеще, твърдят експерти.В най-голямата винарска изба в Белгия зрее \"Шампанско\", реколта 2016 година. Шишетата се подредени в палети, които достигат до тавана. След двегодишен процес на зреене идната година виното ще бъде готово за продан. Толкова трае традиционният ферментационен процес, разработен преди повече от 200 години във френския винарски регион \"Шампан\". Въпреки това белгийският лозар Арно Лерой няма право да нарича своето пенливо вино \"Шампанско\". За тази цел неговите лозови масиви би трябвало да се намират на няколко километра по на юг, отвъд френската граница. Баща му обаче не се поколебал да създаде семейната винарна именно на белгийска територия, разказва Лерой. \"Климатът тук сега е същият, както преди 40 години в Шампан и предлага идеални условия за винопроизводство: Зимата е дъждовна, лятото е топло, но не прекалено горещо - това са факторите, които придават неповторим вкус на сухото пенливо вино от региона\", казва той.Най-големият белгийски винопроизводителПрез 2002 година бащата на Лерой, който е търговец на вино, изкупил южните склонове около родното си място Хаулчин. Междувременно семейство Лерой произвежда 200.000 бутилки пенливо вино в семейната винарна \"Ruffus\" и е най-големият белгийски винопроизводител.Неговото вино е толкова търсено, че трябва да бъде поръчано още докато текат процесите на ферментацията. Готовата продукция се изчерпва само за няколко седмици. Белгийците пият предимно бира и винопроизводството в страната има сравнително кратка история. Преди около 20 години първите селски стопани опитват късмета си и започват за садят лози. Оттогава насам лозарството се развива с бързи темпове. През 2012 година в Белгия са произведени близо 300.000 литра вино, а през 2015 година на пазара са пуснати над един милион литра. Регионалната политика също допринася за успеха на лозарството. \"Освен че отпускаме финансови субсидии, ние се грижим и за обучението на лозарите, както и за маркетинга на белгийските вина\", казва валонският министър на селското стопанство Рене Колин. Той твърди, че благодарение на тези мерки качеството на белгийското вино се е повишило значително през последните години.Междувременно в почтицяла Белгия се засаждат лозя, а не само по протежението на френската граница. Френският винар Ромен Бевилар преди няколко години създаде в близост до границата с Холандия винарския кооператив \"Vin de Liege\". В него междувременно членуват около 2 000 души, дружеството има и достатъчно стартов капитал. През 2014 година кооперативът започна да продава първото си бяло вино. Три години по-късно вече се произвеждат по 50.000 бутилки вино годишно. Постепенно асортиментът се разширява с пенливо червено вино и биологично чисто вино, което е много търсено на местния пазар. Последните топли лета в Белгия са добре дошли за винарската изба. Високите температури се отразяват благоприятно на червените сортове грозде.На други места винарството западаВинопроизводството в Белгия се развива бързо, докато в други региона на Европа запада. През последните години френските лозари например се борят упорито с климатичните промени, твърди белгийският агроном Бернард Бодсон. Късните слани, последвани от продължителни засушавания и горещини, водят до големи загуби. Въпреки това, той смята, че белгийските вина няма да играят сериозна роля на международните пазари в обозримо бъдеще.\"Ние се опитваме да разпространяваме белгийското вино и в чужбина, но засега изнасяме много малки количества\", казва министърът на селското стопанство Рене Колин. \"Вътрешното търсене е прекалено силно, за да продаваме белгийско вино и в чужбина\", казва лозарят Ромен Бевилар от Лиеж. Арно Лерой от най-голямата винарна \"Ruffus\" също не възнамерява да изнася големи количества в чужбина. \"Ние доставяме нашето пенливо вино в белгийските посолства по цял свят. При нас идват и неколцина ценители от Франция и купуват вино. Но ние правим нашето белгийско вино основно за белгийците\", казва той.Шампанското на бъдещето - от Белгия?Белгия е известна с вкусната си бира. Благодарение на промените в климата обаче, страната вече произвежда все по-добри вина, някои от които се конкурират с прочутите френски напитки от областта Шампан, констатира Дойче веле.Първите лозя в Белгия са засадени едва преди около 20 години. Въпреки това винопроизводството се развива с бързи темпове. Благодарение на климатичните промени, лозарството в страната има многообещаващо бъдеще, твърдят експерти.В най-голямата винарска изба в Белгия зрее \"Шампанско\", реколта 2016 година. Шишетата се подредени в палети, които достигат до тавана. След двегодишен процес на зреене идната година виното ще бъде готово за продан. Толкова трае традиционният ферментационен процес, разработен преди повече от 200 години във френския винарски регион \"Шампан\". Въпреки това белгийският лозар Арно Лерой няма право да нарича своето пенливо вино \"Шампанско\". За тази цел неговите лозови масиви би трябвало да се намират на няколко километра по на юг, отвъд френската граница. Баща му обаче не се поколебал да създаде семейната винарна именно на белгийска територия, разказва Лерой. \"Климатът тук сега е същият, както преди 40 години в Шампан и предлага идеални условия за винопроизводство: Зимата е дъждовна, лятото е топло, но не прекалено горещо - това са факторите, които придават неповторим вкус на сухото пенливо вино от региона\", казва той.Най-големият белгийски винопроизводителПрез 2002 година бащата на Лерой, който е търговец на вино, изкупил южните склонове около родното си място Хаулчин. Междувременно семейство Лерой произвежда 200.000 бутилки пенливо вино в семейната винарна \"Ruffus\" и е най-големият белгийски винопроизводител.Неговото вино е толкова търсено, че трябва да бъде поръчано още докато текат процесите на ферментацията. Готовата продукция се изчерпва само за няколко седмици. Белгийците пият предимно бира и винопроизводството в страната има сравнително кратка история. Преди около 20 години първите селски стопани опитват късмета си и започват за садят лози. Оттогава насам лозарството се развива с бързи темпове. През 2012 година в Белгия са произведени близо 300.000 литра вино, а през 2015 година на пазара са пуснати над един милион литра. Регионалната политика също допринася за успеха на лозарството. \"Освен че отпускаме финансови субсидии, ние се грижим и за обучението на лозарите, както и за маркетинга на белгийските вина\", казва валонският министър на селското стопанство Рене Колин. Той твърди, че благодарение на тези мерки качеството на белгийското вино се е повишило значително през последните години.Междувременно в почтицяла Белгия се засаждат лозя, а не само по протежението на френската граница. Френският винар Ромен Бевилар преди няколко години създаде в близост до границата с Холандия винарския кооператив \"Vin de Liege\". В него междувременно членуват около 2 000 души, дружеството има и достатъчно стартов капитал. През 2014 година кооперативът започна да продава първото си бяло вино. Три години по-късно вече се произвеждат по 50.000 бутилки вино годишно. Постепенно асортиментът се разширява с пенливо червено вино и биологично чисто вино, което е много търсено на местния пазар. Последните топли лета в Белгия са добре дошли за винарската изба. Високите температури се отразяват благоприятно на червените сортове грозде.На други места винарството западаВинопроизводството в Белгия се развива бързо, докато в други региона на Европа запада. През последните години френските лозари например се борят упорито с климатичните промени, твърди белгийският агроном Бернард Бодсон. Късните слани, последвани от продължителни засушавания и горещини, водят до големи загуби. Въпреки това, той смята, че белгийските вина няма да играят сериозна роля на международните пазари в обозримо бъдеще.\"Ние се опитваме да разпространяваме белгийското вино и в чужбина, но засега изнасяме много малки количества\", казва министърът на селското стопанство Рене Колин. \"Вътрешното търсене е прекалено силно, за да продаваме белгийско вино и в чужбина\", казва лозарят Ромен Бевилар от Лиеж. Арно Лерой от най-голямата винарна \"Ruffus\" също не възнамерява да изнася големи количества в чужбина. \"Ние доставяме нашето пенливо вино в белгийските посолства по цял свят. При нас идват и неколцина ценители от Франция и купуват вино. Но ние правим нашето белгийско вино основно за белгийците\", казва той.", "date": "2017.12.25", "title": "Шампанското на бъдещето - от Белгия?"}
{"url": "https://news.bg/bulgaria/varnentsi-praznuvaha-koleda-na-plazha.html", "text": "Декември изненада варненци и гостите на морската ни столица с положителни температури за Рождество Христово, предаде БНТ. Така градът посрещна необичайна Коледа на плажа.Наред с необичайните за сезона 16 градуса другата причина за крайбрежното оживление е почивният ден в началото на седмицата.Крайбрежната алея се превърна в притегателно място за семейства с деца, фотографи, ентусиасти.Не липсваха и по-смели почитатели на морето, които , за да поплуват в компанията на гларусите и лебедите.", "date": "2017.12.25", "title": "Варненци празнуваха Коледа на плажа "}
{"url": "https://news.bg/world/papata-pripomni-za-dramata-na-bezhantsite.html", "text": "В традиционната си литургия по повод Бъдни вечер папа Франциск сравни драмата на милионите бежанци по света с пътуването на Мария и Йосиф до Витлеем, предаде АП.\"В стъпките на Йосиф и на Мария се крият много стъпки. Ние виждаме стъпките на цели семейства, които днес са принудени да заминат\", каза папата пред хиляди богомолци, събрали се в базиликата Свети Петър във Ватикана.Според Новия завет цар Ирод е разпоредил посичането на всички младенци в управляваната от него провинция, за да убие Исус.Рождество Христово е времето за трансформиране на силата на страха в сила на милосърдието, отбеляза папата. За поредна Колета светият отец призова хората да отворят сърцата си.", "date": "2017.12.25", "title": "Папата припомни за драмата на бежанците"}
{"url": "https://news.bg/world/ot-2018-g-novi-chinovnitsi-v-turtsiya.html", "text": "През 2018 г. Турция ще назначи нови 110 000 държавни служители, разкри \"Ройтерс\".Агенцията се позова на турския премиер Бинали Йълдъръм. Той говори в южния граничен град Килис.Той обеща правителството ще назначи допълнително 36 000 души медицински персонал и 20 000 учители.На държавна служба ще могат да се надяват и имами. След опита за държавен преврат в администрацията беше проведена широкомащабна чистка.", "date": "2017.12.25", "title": "От 2018 г. нови чиновници в Турция"}
{"url": "https://news.bg/world/v-iran-obmislyat-da-vdignat-tsenata-na-gorivata.html", "text": "Иранското правителство предлага 50% увеличение на цените на горивата в страната, съобщи АП.Петролът и дизелът традиционно са силно субсидирани в богатата на петрол страна, като един литър струва 10 000 риала, или 0,24 евро. Според най-новите планове, които изискват одобрение от парламента, цената на горивата ще се увеличи до 15 000 риала или 0,36 евро.През последните няколко дни Техеран е задушен от смог, което доведе до затваряне на училищата. Някои потребители в социалните медии предложиха повишението на цената на бензина да бъде свързано с желанието да се намали употребата на автомобили. Други предупредиха за влиянието на инфлацията.\"Според моя опит, повишаването на цените на горивата води до по-висока инфлация. Това не е най-добрият начин за контрол на замърсяването на въздуха, ние трябва да ограничим собствеността на автомобилите\", писа Ариа Иранди.След силната реакция иранският министър на петрола предложи правителството да отстъпи надолу по плановете.След падането на санкциите срещу Техеран, местната икономика отбелязва ръст на фона на ниските цени на петрола на световните борси.", "date": "2017.12.25", "title": "В Иран обмислят да вдигнат цената на горивата"}
{"url": "https://news.bg/world/pomilvaha-bivsh-prezident-na-peru.html", "text": "Бившият държавен глава на Перу Алберто Фухимори беше помилван по хуманитарни причини.Политикът страда от неизлечимо заболяване.Фухимори бе осъден на 25 години затвор за корупция и престъпления срещу човечеството.Президентът на Перу Педро Кучински пък се размина с импийчмънт. Той получи подкрепа от партията на Фухимори.", "date": "2017.12.25", "title": "Помилваха бивш президент на Перу"}
{"url": "https://news.bg/world/yaponiya-shte-finansira-yunesko.html", "text": "Правителството на Япония взе решение да възобнови финансирането на ЮНЕСКО, предаде ТАСС.През 2015 г. ЮНЕСКО по предложение на Китай включи в списъка на програмата за защита на световното документално наследство архив с материали за масовото избиване на хора, извършено от японската армия през 1937 г. след щурма на Нанкин.Япония протестира и през 2016 г. спря финансирането.Вноската на Токио в бюджета на организацията е от $35 млн. и ще бъде преведена до края на декември.", "date": "2017.12.25", "title": "Япония ще финансира ЮНЕСКО"}
{"url": "https://news.bg/world/ruski-turoperator-sakrashtava-prevozi-do-balgariya.html", "text": "Руският туроператор \"Матрьошка тур\" съкращава полетите си до София и до скикурортите на България, предаде ТАСС.Агенцията се позовава на съобщение на сайта на компанията.\"Матрьошка тур\" е уведомила туристите и партньорите си от Банско, Пампорово и Боровец.Отменени са полетите на 28 декември, на 3-и и на 10-и януари по маршрута Санкт Петербург-София и обратно.", "date": "2017.12.25", "title": "Руски туроператор съкращава превози до България"}
{"url": "https://news.bg/world/gvatemala-mesti-posolstvoto-si-v-jerusalim.html", "text": "Президентът на Гватемала Джими Моралес заяви, че родината му премества посолството си в Израел от Тел Авив в Йерусалим, предаде АП.\"Днес имах разговор с израелския премиер Бенямин Нетаняху. Разговаряхме за забележителните отношения на нашите държави от момента, в който подкрепихме създаването на Държавата Израел. Един от обсъжданите въпроси беше връщането на посолството на Гватемала в Йерусалим \", пише Джими Моралес в профила си в социалните медии.Според него той вече е дал съответните инструкции за прехвърлянето на посолството.Преди това Нетаняху каза, че още няколко държави искат да преместят посолствата си в Йерусалим след Съединените щати.", "date": "2017.12.25", "title": "Гватемала мести посолството си в Йерусалим"}
{"url": "https://news.bg/world/vzriv-sabudi-kabul.html", "text": "Силен взрив е разтърсил столицата на Афганистан - Кабул, съобщава Ройтерс.Мишена е била централата на разузнаването в града. По неофициална информация са загинали трима души.Бомбата е била взривена от терорист - самоубиец. Никой не е поел отговорност за нападението.", "date": "2017.12.25", "title": "Взрив събуди Кабул"}
{"url": "https://news.bg/world/yaponiya-kupuva-amerikanski-f-35b.html", "text": "Министерството на отбраната на Япония обмисля закупуването на американски бомбардировачи от пето поколение F-35B. Това съобщава Киодо.Токио иска да засили бойната си авиация на фона на ескалацията на напрежението на Корейския полуостров.От друга страна Япония следи внимателно увеличаването на военно-морската мощ на Китай в района.В момента не се разкриват подробности около сделката за закупуването на бойните самолети.", "date": "2017.12.25", "title": "Япония купува американски F-35B"}
{"url": "https://news.bg/weather/toplo-za-koleda.html", "text": "Днес ще е предимно слънчево, след обяд с временни увеличения на облачността. Ще духа слаб до умерен вятър от запад. Дневните температури ще се повишат още и максималните ще бъдат между 11° и 16°.Това съобщиха от НИМХ към БАН.Атмосферното налягане е и ще се задържи малко по-високо от средното за декември.Над планините ще бъде предимно слънчево. Ще духа умерен, по билата и временно силен северозападен вятър. Максимална температура на височина 1200 метра около 9°, на 2000 метра - около 3°.Над Черноморието ще бъде предимно слънчево. Ще духа слаб до умерен западен вятър. Максимални температури на въздуха: 12°-13°. Температурата на морската вода е 7°-9°. Вълнението на морето ще бъде 1-2 бала.", "date": "2017.12.25", "title": "Топло за Коледа"}
{"url": "https://news.bg/world/sasht-i-kitay-razmenyat-informatsiya-za-severna-koreya.html", "text": "САЩ и Китай са постигнали договорка да разменят разузнавателна информация за Северна Корея, разкрива в. \"Асахи\".Основната цел е да се координира изпълнението на санкциите срещу Пхенян.Създаването на информационния канал между Пекин и Белия дом е било договорено по време на визитата на американския президент Доналд Тръмп в Китай.За изпълнението на санкциите срещу КНДР китайските търговски, митнически и финансови органи ще информират на определени интервали от време колегите си от САЩ.При двустранни консултации могат да се обмислят въпроси за сътрудничеството в случай на конфликт на Корейския полуостров или колапс на режима в Пхенян. По-специално, как да се контролира ядреното оръжие на КНДР или какво да се прави с потоците от бежанци.", "date": "2017.12.25", "title": "САЩ и Китай разменят информация за Северна Корея"}
{"url": "https://news.bg/regions/postavyat-inteligentni-peshehodni-pateki-vav-varna.html", "text": "Във Варна предстои поставянето на 25 \"интелигентни\" пешеходни пътеки, които ще гарантират по-голяма безопасност на пешеходците.В пътната настилка има вградена система от датчици, чрез която зебрите ще светят автоматично при появата на минувач на пътното платно. Пешеходните пътеки трябва да издържат на преминаването на камиони, снегопочистващи машини и друга тежкотоварна техника.\"Интелигентните\" пешеходни пътеки ще бъдат реализирани със средства от Оперативна програма \"Региони в растеж\" 2014-2020 г. по втората фаза на проекта за интегриран градски транспорт на Варна.Планувано е да има подобрение и в диспечерската програма на града. Това включва управление на светофарите в реално време, което ще облекчи трафика в пиковите часове.Идеята е посредством този тип светофарна уредба да се изграждат \"зелени вълни\" по кръстовищата. Планиран е ремонт на основни улици и булеварди, ще бъдат купени и 15 нови екологични автобуси, като стойността на целия проект е 37 млн. лв.Варна е един от 39-те големи града, които модернизират градския си транспорт с 237 млн. лв. по Оперативна програма \"Региони в растеж\" 2014-2020 г.Проектите на другите общини също са амбициозни. В Сливен ще има 27 дизелови автобуса, а Перник - 15 автобуса на метан, които ще се движат по най-натоварените линии. В Русе ще бъде създадена нова пешеходна зона. Поставено ще бъде и видеонаблюдение на възлови кръстовища и точки с цел дистанционно регулиране на движението.В транспорта на столицата вложени ще бъдат вложени 124 млн. лв. Ремонт ще претърпи трамвайното трасе по \"Цар Борис III\" от Съдебната палата до крайната спирка в квартал \"Княжево\", което ще позволи по-висока скорост на движение. Предстои реконструкция и на трамвайното трасе по ул. \"Каменоделска\" от кръстовище с бул. \"К. Стоилов\" до кв.\"Орландовци\". Ще бъдат купени и 13 модерни мотриси.През първия програмен период по ОПРР в проекти за подобряване на транспорта в София, Бургас, Пловдив, Варна, Стара Загора, Русе и Плевен бяха инвестирани 413 млн. лв.", "date": "2017.12.25", "title": "Поставят \"интелигентни\" пешеходни пътеки във Варна"}
{"url": "https://news.bg/health/kolko-parzholi-i-alkohol-sa-ni-razresheni-sled-kolednite-posti.html", "text": "Постите, според църковните правила, са начин за борба с греха чрез въздържание от храна. Има различни степени на ограничение, които се различават по разрешените храни и църковният календар показва различни периоди, определени за даден вид пости. Тъй като някои от видовете пости са строги, е важно хранителният режим да се съобразява с физическото и здравословно състояние на човек.За всички ли са \"разрешени\" постите и как да предпазим организма си от стрес покрай това \"прочистване\" -  потърси отговорите на тези други въпроси от майор доктор Весела Михнева - част от екипа на Клиниката по ендокринология и болести на обмяната на Военномедицинска академия.Православният пост много прилича на веганството. Самото веганство е форма на вегетарианството, като хората, следващи този начин на живот избягват да използват всякакви продукти от животински произход, в това число храни, козметика, дрехи и т.н. Този режим може да е пълноценен и здравословен, но трябва да бъде планиран внимателно, за да се задоволят нуждите на организма от полезни вещества и витамини, които липсват при този стил на живот, коментира д-р Михнева.И подчертава, че не бива да се забравя, че постите целят пречистване на тялото и душата.Живеещи обаче в съвременния свят, пълен със стрес и негативни емоции, не трябва да забравяме, че подобна рязка смяна на стила на живота неизменно би се отразила стресово на организма, подчертава специалистът.Приемът на важните витамини и аминокиселини, които липсват по време на поста, е изключително важен за превентирането на редица болестни състояния. Особено внимание трябва да се обърне на липсата на достатъчно белтъчини, калций, магнезий, желязо и други.Освен това, по време на пост наред със зеленчуците и плодовете, се консумират и много бързи въглехидрати - картофи, ориз, царевица, хлебни продукти. \"Червената лампичка\" тук трябва да светне най-вече за хората, страдащи от хронични заболявания - свързани с обмяната на веществата, понижен имунитет, кардиологични, твърди д-р Михнева.Тя е категорична, че постите сами по себе си представляват своеобразно пречистване на човек от животинските продукти, което има своя положителен ефект, но задължително трябва да се отчита здравословното състояние на човек.На Рождество Христово приключва дългият коледен пост, затова обядът е блажен и много обилен. Именно поради това трябва да бъдем изключително внимателни към храните, които ще поднесем на коледната трапеза.Основните ястия за празника, а и за следващите дни, са приготвени от свинско месо - поднасят се пържоли, кървавица, прясна наденица, кюфтета, сланина и зелеви сарми с месо, слънчогледова баклава, баница с различна плънка, може да е с месо, зеле, гъби, праз и тиква. За Коледа са традиционни и сладките, най-често приготвени с мед. На фона на тази обилна трапеза не трябва да се забравя, че обилното преяждане, особено след дълъг пост, е стрес за организма, който се е лишавал 40 дни от наситени мазнини от животински произход, както и от храна, съдържаща висока концентрация на белтъци - мляко, млечни изделия, яйца, казва ендокриноложката.Тя припомня и че има региони в България, където заколването на прасе е традиция на Коледа.Чувала съм, че на някои места по плешката на закланото животно гадаят за бъдещето на къщата и на цялото семейство. Свинското месо е едно от най-високо калоричните меса и при повечето диетични режими се препоръчва да се избягва. Затова в коледния ден е добре на трапезата да присъстват гъше, пуешко или друго птиче месо, или пък както и риба, ако решим да заместим нездравословното свинко, препоръчва д-р Весела Михнева.На някои места в България съществува традицията първата храна за деня да е печено врабче, за да бъдеш през годината лек като врабче. По време на обяда най-напред се пие блага ракия, след което червено и бяло вино. Консумацията на алкохол обаче трябва да е умерена, не само заради високата калорийна стойност на алкохолните напитки, но и заради вредата им върху чернодробната функция и метаболитния синдром, категорична е тя.Резултати от проучване, направено във Великобритания от онлайн платформа за доставка на храна за вкъщи, показват, че на миналата Коледа хиляди хора са нарушили традицията да хапнат пуйка на празника и най-популярната храна за вкъщи на този ден е била пицата, пилешкото, бургерите, китайска и ливанска храна, кебапът, сушито.За нашите географски ширини това е неприложимо, но е добре да знаем, ако сме решили да се пречистим преди Коледа, постът не е само лишаване от определени храни за даден период от време, но той цели и да \"възпита\" организма. Затова, след края на поста, не бива да забравяме, че начинът на хранене е едно от най-важните неща за това да бъдем здрави и да превентираме редица болести през очакващата ни Нова година, алармира ендокринологът от ВМА.А съветите, които дава, за да се намали стресът на организма след замяната на марулката с пържолки, е преди всичко умерена консумация на животински продукти в първите няколко дни след приключване на поста.Вкусните и традиционни за празника баници също трябва да бъдат приготвени с по-малко мазнина и извара вместо сирене, а на тиквеника да се добави по-малко захар. Освен това, могат да се вземат и различни ензими, под формата на таблетки, които могат да улеснят преминаването към нов режим на хранене, съветва още д-р Михнева.Дните около Коледа изобилстват с множество гадания и предсказания за предстоящата година, както и с пречистващи и предпазващи ритуали. Това е период на семейни събирания и на изразяване на почит към по-възрастните. Наред с магията на това да бъдем заедно с любимите хора е добре да помислим за нашето здраве, за да може да се наслаждаваме на още много празници за напред, заключва ендокринологът.", "date": "2017.12.25", "title": "Колко пържоли и алкохол са ни \"разрешени\" след коледните пости?"}
{"url": "https://news.bg/disasters/kola-se-vryaza-v-sgrada-na-sotsialdemokratite-v-berlin.html", "text": "Шофьор се вряза в централата на Германската социалдемократическа партия (СДП) в Берлин на Бъдни вечер, съобщава BBC, позовавайки се на местните власти.Катастрофата е станало около полунощ местно време. По първоначална информация единственият ранен е 58-годишният шофьор на колата. Той е с леки наранявания.Полицаите са открили кутии с бензин и друга запалителна течност в колата, сочат докладите.Следователите третират инцидента като възможен опит за палеж. По-късно обаче, шофьорът казал пред полицията, че е планирал самоубийство.Още не е ясно дали в сградата е имало хора от партията, които работят. На мястото на инцидента избухна пожар, които беше изгасен от противопожарната система на сградата.", "date": "2017.12.25", "title": "Кола се вряза в сграда на социалдемократите в Берлин"}
{"url": "https://news.bg/world/spasiha-150-skiori-zakleshteni-na-lift-vav-frantsiya.html", "text": "Френските власти информират, че близо 150 скиори са спасени след като са били блокирани в кабинков лифт в курорт във френските Алпи, съобщава \"Гардиън\".Инцидентът е станал в курорт близо до Гренобъл. Скиорите бяха в капан за няколко часа. Ски лифтът се е счупил и хората са останали заклещени в кабинките.Властите уверяват, че никой от скиорите на е ранен. Кабинките на лифта обичайно се движат на 25 метра над земята.Два хеликоптера са спасили скиорите. Спасителите са извадили всеки един от блокираните на лифта хора. Отваряни са люковете на покрива на кабинките, откъдето скиорите са излизали. Спасителната служба ги е спускала сиорите един по един на безопасно място.", "date": "2017.12.25", "title": "Спасиха 150 скиори, заклещени на лифт във Франция"}
{"url": "https://news.bg/world/emirates-spira-vsichki-poleti-do-tunis.html", "text": "От днес, 25 декември, авиокомпанията Emirates Airlines прекратява всички свои полети до Тунис, съобщава Lovin Dubai. Това се случва след като властите на северноафриканската страна помолиха авиокомпанията да спре услугата.Държавният министър на външните работи на ОАЕ Ануар Гаргаш написа в Twitter, че и двете страни са обсъждали \"мерките за сигурност\".Съобщението му завършва с това, че ОАЕ оценява и уважава тунизийките.\"В ОАЕ, където се гордеем с нашия опит в овластяването на жените, оценяваме тунизийките, уважаваме ги и оценяваме техният пионерски опит\" - пише още в съобщението.В Тунис обществеността се изуми, когато няколко жени съобщиха, че им е било забранено да се качат на полети на Emirates за Дубай.", "date": "2017.12.25", "title": "Emirates спира всички полети до Тунис"}
{"url": "https://news.bg/regions/chestito-rozhdestvo-hristovo-4.html", "text": "Настъпи светлият християнски празник Рождество Христово! Наричан у нас още Коледа или Божич, този ден възвестява рождението на Сина Божи Иисус Христос.Според Евангелието на Лука, малко преди раждането на Иисус, майка му Мария и съпругът й - дърводелецът Йосиф, отиват от Назарет във Витлеем (провинция Юдея), където е роден Йосиф.Преди това римският император Октавиан Август е издал заповед за преброяване на населението в империята, като всеки е трябвало да се запише там, откъдето е родът му. Мария и Йосиф не намерили място в странноприемницата и били принудени да се подслонят в пещера извън града, където пастирите затваряли овцете си. Там, в яслата, се родил Иисус.В мига на Рождеството в небето пламнала необикновена светлина, явил се ангел, който съобщил на намиращите се наблизо пастири, че на света е дошъл Спасителят. Витлеемските пастири били и първите хора, които се поклонили на Бога-Син. Младенеца Исус почитат и трима източни мъдреци, доведени във Витлеем от изгрялата над мястото на събитието звезда.С Рождеството си Христос донася частица от светостта на небесния мир. С неговото идване на земята се отбелязва началото на новата ера.В българската традиция празникът Рождество Христово е продължение на Бъдни вечер - последния ден от великите пости, който започва от полунощ с обичая коледуване. В него участват коледари - ергени, годеници и по-млади, скоро женени мъже. Те са облечени празнично, с накичени с китки калпаци, а в ръцете си носят \"шарени тояги\".Коледа се отбелязва на 25 декември и като официален празник с решение на 9-ото Народно събрание от 28 март 1990 г.Названието \"Коледа\" произлиза от латинската дума calendae - \"първият ден от месеца\". Други разновидности на тази дума са: Ко̀ла̀да, Колѐдна, Колѐнда. На старобългарски названието е Колѧда - Коленда.Днес имен ден празнуват Христо, Христинa, Ицо, Kристинa, Kристиaн, Kристиaнa, Райко, Радко, Радослав, Радостин, Божан, Божана, Божин, Божил, Радомир и производните на тези имена.", "date": "2017.12.25", "title": "Честито Рождество Христово!"}
{"url": "https://news.bg/world/kataluniya-aktsent-v-kolednoto-poslanie-na-filipe-vi.html", "text": "Каталуния беше акцент в коледно послание на краля на Испания Фелипе VI.Монархът призова бъдещите лидери на автономната област да възродят доверието, престижа и да бъдат затвърдени ценностите.Това е четвъртото коледно обръщение на Фелипе VI, откакто се възкачи на престола през 2014 г.То беше записано в кралския дворец Сарсуела.", "date": "2017.12.25", "title": "Каталуния - акцент в коледното послание на Филипе VI"}
{"url": "https://news.bg/bulgaria/patriarh-neofit-otsluzhi-praznichna-liturgiya-za-rozhdestvo-hristovo.html", "text": "Негово светейшество патриарх Неофит отслужи празничната литургията в храма \"Св. Александър Невски\", съобщава БТА.Достъпът до катедралата беше при засилени мерки за сигурност. Президентът Румен Радев заедно със съпругата си също присъства на службата.Патриарх Неофит отправи празничната си благословия към всички хора. Преди началото на литургията той отправи към вярващите и към цялата страна пожелания за благодат, мир и здраве.\"Благоговейно притихнали пред дивната тайна на явяването в плът на Божия Син, и тази година посрещаме раждащия се в света Богомладенец Господ наш Иисус Христос. Прекланяме се пред величието на безграничната и жертвена Божия любов към нас и, следвайки звездата, заедно с мъдреците, мислено се отправяме към приютилата Го пещера, където, присъединявайки се към ангелския хор, пеем и възпяваме: \"Твоето Рождество, Христе Боже наш, озари света със светлината на познанието\". Това се каза в патриаршеското послание за Рождество.Патриаршеската литургия продължи с:\"Девицата днес ражда Свръхестествения, и земята поднася на Непристъпния пещера н Ангели с пастирите славословят, а мъдреците със звездата пътешестват. Защото заради нас се роди Младенец Предвечният Бог\".", "date": "2017.12.25", "title": "Патриарх Неофит отслужи празнична литургия за Рождество Христово"}
{"url": "https://news.bg/crime/5-sa-zhertvite-na-chelniya-udar-vav-vrachansko.html", "text": "При пътен инцидент във Врачанско загинаха 5 души. В 11 и 40 на пътния участък между Борован и Девене се удрят два леки автомобила, \"Пежо\" и \"Фолксваген Поло\", съобщава БНР.До трагедията се е стигнало след челен удар между двата, коментира Георги Петришки от пътна полиция.Шофьор на лек автомобил е изгубил управлението, колата му е застанала перпендикулярно на пътя и в нея се е ударил друг автомобил.3-ма души са в болница след тежка катастрофа край Пловдив. Лек автомобил \"Шкода\" се блъскат челно с лек автомобил \"Поло\".Инцидентът е станал около 14 и 30 часа в района на мост на пътя между Стряма и село Калековец. В болница са откарани 32-годишният шофьор на първата кола и 5-годишно дете, което пътувало с него, както и шофьорката на втория автомобил, на 47 години.Вчера при тежки катастрофи загинаха 6 души.", "date": "2017.12.25", "title": "5 са жертвите на челния удар във Врачанско"}
{"url": "https://news.bg/disasters/vietnam-se-gotvi-za-masova-evakuatsiya.html", "text": "Властите във Виетнам се подготвят да евакуират милион души от ниско разположените райони по южното крайбрежие заради тайфуна \"Тембин\", съобщава \"Ройтерс\". Това е планувано за понеделник.Тайфуни опустошиха Филипините с наводнения и свлачища, в които загинаха повече от 230 души.Тайфунът \"Тембин\" се очаква да достигне и до Виетнам. Метеоролози твърдят, че това ще се случи късно в понеделник.Виетнамският комитет за предотвратяване на бедствия информира, че 74 000 души от уязвими райони са били евакуирани и са в безопасност. Властите в 15 провинции са готови да преместят повече от 1 милион души.Правителството разпореди да бъдат защитени петролните платформи и плавателните съдове и предупреди над 62 000 рибарски лодки да не се отправят към морето.\"Виетнам трябва да осигури безопасността на своите петролни платформи и плавателни съдове. Ако е необходимо, затворете петролните платформи и евакуирайте работниците\", заяви премиерът Нгуен Хуан Фук.Властите във Виетнам наредиха училищата в южния търговски център на Хо Ши Мин да бъдат затворени в понеделник - работен ден във Виетнам.В неделя \"Тембин\" удари острови в Южнокитайско море.", "date": "2017.12.25", "title": "Виетнам се готви за масова евакуация"}
{"url": "https://news.bg/world/mazh-skochi-na-stsenata-pri-erdogan.html", "text": "Мъж скочи на сцената по време на реч на турския президент Реджеп Ердоган, съобщава турският Hurriyet. В залата настанала паника. Мъжът искал да прегърне турския държавен глава.Това стана по време на изявление на Ердоган в югоизточната провинция Ширак.Инцидентът се случил докато Ердоган беше на сцената, поздравявайки публиката. Един мъж изведнъж скочил на сцената и се опитал да го прегърне. Президентът и охранителите му отблъснали веднага ентусиазирания мъж.Скочилият Хюсеин Демиркан, каза, че неговата \"единствена цел е да бъде прегърнат от президента, но мисля, че не бях добре разбран\".Демиркан бе свален от сцената от охраната на Ердоган и бе задържан. По-късно той е освободен.", "date": "2017.12.25", "title": "Мъж скочи на сцената при Ердоган"}
{"url": "https://news.bg/int-politics/amerikanski-kompanii-kupuvat-iztrebiteli-proizvedeni-v-rusiya-i-sssr.html", "text": "Няколко американски компании купуват руски или съветски военни самолети, особено в Украйна и ги предоставят за обучения включително на американски военни, посочва статия на The National Interest, цитирана от ТАСС.Списъкът на компаниите, които могат да предоставят такива услуги, както е отбелязано в материала, включва Air USA, Tactical Air Support, Draken International и Pride Aircraft. Първите, според информацията на официалния уебсайт, имат два изтребителя МИГ-29. Уебсайтът на фирмата съобщава, че и двата са произведени в СССР и са \"внесени от бивша съветска република\".Страницата на Draken International съобщава, че разполага с МИГ-21, Pride Aircraft наскоро са закупили от Украйна бойни самолети СУ-27, които са препродадени в последствие.Интерес представлява Су-27, който е наблюдаван по време на симулация на въздушен бой с F-16 в близост до военновъздушната база Нелис в щата Невада в САЩ. През септември там е загинал лейтенант-полковник Ерик Шулц. Aviation Week съобщава, че Шулц е можел да управлява изтребители произведени в СССР и Руската федерация, включително а Су-27 и МиГ-29. Той е можел да оценява бойните качества на изтребителите, но представителите на базата не са потвърдили тази информация пред ТАСС.Американския пилот Джери Галоп, който е участвал в сделката за придобиването два самолета СУ-27 от Украйна коментира, че високо оценява летателните качества на изтребителя и по-специално интерес са способността му бързо да набира скорост. The National Interest отбелязва, че самолетът е тестван в САЩ без въоръжение.Изданието посочва, че поддържането на изтребители, произведени от Руската федерация и СССР, вероятно ще е трудно и ще струва доста на Съединените щати. Посочват, че това може да е печеливш бизнес, ако ВВС на САЩ са готови да платят за възможността да използват тези самолети за учения.Във въздушната база Нелис от времето на Студената война има изследователски център, който проучва оръжия на \"вероятния враг\", предимно СССР. Както отбелязва американското списание Popular Mechanics, Шулц е бил командир на ескадрон на американските ВВС, който се е занимавал с тестване и оценка на чуждестранни самолети.", "date": "2017.12.25", "title": "Американски компании купуват изтребители произведени в Русия и СССР"}
{"url": "https://news.bg/bulgaria/po-skapa-grazhdanska-otgovornost-za-nebrezhnite-shofyori-prez-2018-g.html", "text": "Застраховката \"Гражданска отговорност\" за водачите на автомобили вече ще зависи от това дали имат нарушения. До месеци тя поскъпва драстично за провинилите се шофьори, предаде bTV.Формулата, според която ще се изчислява кой колко да плаща, ще включва поведението ни на пътя за година назад.До въвеждането на системата гражданската отговорност няма да поскъпва, обещават от Асоциацията на застрахователите. Средната полица ще остане 200 лева.Очаква се шофьорите с най-лоша история да плащат 200% повече от средната стойност на застраховката в момента, което означава почти 600 лева, а за онези, които нямат нарушения, полицата да е наполовина.Идеята застраховката да е по-евтина за изрядните и по-скъпа за джигитите има почти 10-годишна история.От Комисията за финансов надзор този път са категорични - така наречената система \"бонус малус\" ще влезе в сила през 2018 г.\"Нашите първоначални срокове, които запазваме, са до края на март да имаме нормативната уредба, която да бъде приета\", заяви Ралица Агайн.Консултант, нает от комисията, изготвя конкретната формула, според която ще се изчислява кой колко да плаща.Тъй като у нас този тип застраховка е свързана с автомобила, а не с шофьора, собствениците ще трябва да внимават на кого дават колата си.Данните за автомобилите ще се получават директно от системата - така срещу името на собственика ще се появява коефициент например +100% или пък минус 20%.Подготвяйки новите правила, експертите ще трябва да изчистят и въпроса какво се случва с кола, с която са извършени множество нарушения и след е купена от изряден шофьор. Дали натрупаните \"грехове\" на автомобила ще вървят с него?", "date": "2017.12.25", "title": "По-скъпа гражданска отговорност за небрежните шофьори през 2018 г."}
{"url": "https://news.bg/bulgaria/proveryavat-elitnite-restoranti-v-sofiya-zaradi-evropredsedatelstvoto.html", "text": "Проверки на елитните ресторанти в София предприеха НСО и Агенцията по храните в дните преди европредседателството, предаде bTV.При инспекциите се проверява в какви условия и от кого ще се приготвя храната.Европейските ВИП гости сами ще избират менюто си, но от агенцията и от НСО внимателно ще следят как се приготвят всички блюдаПътят на храната - от складовете до трапезата, се проверява няколко пъти. Първо по документи, после - по хладилници и блюда.", "date": "2017.12.25", "title": "Проверяват елитните ресторанти в София заради европредседателството"}
{"url": "https://news.bg/bulgaria/vavezhdat-stroga-regulatsiya-na-dronovete-ot-2018-g.html", "text": "Строга регулация на дроновете и тяхната употреба подготвя Европейската комисия от новата 2018 година, предаде bTV. По-строгите правила се въвеждат заради сигурността на хората и останалите въздухоплавателни средства при нарастващата употреба на безпилотните машини.Новият европейски регламент изисква регистрация на дроновете и техните пилоти, както и спазване на единни правила за безопасност. Предвижда се общ регистър на дроновете, пилотите и параметри за ненарушаване на въздушни пространства.Инциденти между дронове и въздухоплавателни средства в България не са регистрирани, заяви Георги Пеев, директор на РВД.От РВД подготвят упражнения за ръководителите на полети при ситуации с дронове.\"Всеки дрон с тегло повече от 900 грама и скорост повече от 65 км в час ще бъде задължителен за регистрация и индентификация. Идва от изследванията, които са направени, че кинетичната енергия при удар на човек с дрон ще запази неговия живот. Оттам идва определянето на тези стандарти.\" - допълни Георги Пеев.Павел Баев от 4 години снима с дрон и подкрепя въвеждането на правилата.\"Трябва да се спазват правилата да не се лети над хора, стадиони, защото това нещо, ако падне, може да убие човек\", коментира той.За снимки с дрон трябва да се подава заявка във въздухоплавателната администрация. Процедурата обаче не се спазва от всички.Глобите достигат 10 хиляди лева.Според изчисленията на Европейската комисия, до 2050 г. броят на заетите в производството на дронове в ЕС може да достигне 150 хиляди.", "date": "2017.12.25", "title": "Въвеждат строга регулация на дроновете от 2018 г. "}
{"url": "https://news.bg/int-politics/ankara-prashta-naemni-ubiytsi-sreshtu-opozitsioneri.html", "text": "Турски журналисти писатели и преподаватели, които по време на управлението на Ердогановата Партия на справедливостта и развитието (ПСР)са избягали в Европа, и най-вече в Германия, биха могли да станат жертва на организирани от атентати. Това заяви арменският депутат от прокюрдската Демократична партия на народите (ДПН) Гаро Пайлан. \"От различни източници получих информации, че турски наемни убийци подготвят атаки в Европа и са изготвени списъци с имена на потенциални жертви\", каза той преди няколко дни на пресконференция в турския парламент. По-късно депутатът повтори това и пред ДВ като уточни, че е получил информациите от чужда тайна служба. \"Мога да кажа, че тези информации са надеждно проверени\", добави Пайлан.По неговите думи, вече имало заплахи срещу конкретни лица, най-вече в Германия, но също и в други европейски страни, на които поради това вече им била зачислена охрана. \"В този списък има конкретни имена. Предполага се, че списъкът ще се окаже доста по-дълъг\", каза Пайлан.Той разкритикува депутата от управляващата ПСР Метин Кюлюнк заради предполагаемите му връзки с действащата в Германия ултранационалистическа рокерска банда \"Osmanen Germania\". Неотдавна прокуратурата в Щутгарт повдигна обвинения срещу 8 предполагаеми нейни членове за опит за убийство.Властите в Германия са уведомениПайлан твърди, че в опасност се намират не само представители на турската опозиция, но и на някои религиозни малцинства като например алевитите и арменците. Йълмаз Кахраман от Федерацията на алевитските съюзи в Германия заяви, че и тяхната общност разполага с информации, получени по различни канали, според които, нейни представители можели да станат жертва на атентати. Затова било информирано германското вътрешно министерство, което се е задължило да провери сигналите.Кахраман припомня, че и преди е имало нападения срещу религиозни храмове на алевитската общност в Германия - например в провинциите Баден-Вюртемберг и Северен Рейн-Вестфалия. Макар тези посегателства също да са били докладвани на органите на реда, досега няма задържани извършители.Алевитите се различават от сунитите най-вече по това, че тълкуват исляма доста по-умерено. Те например не спазват строг пост по време на Рамазана и не се молят в джамии, а в специални молитвени домове. Предполага се, че около 13 процента от живеещите в Германия мюсюлмани са алевити.\"Сериозна заплаха\"След неуспешния опит за преврат в Турция, извършен на 15 юли 2016 година, хиляди турски граждани, след които и много хора от академичните среди и журналисти, бяха принудени да напуснат страната и потърсиха убежище в Германия.Арменският журналист Хайко Багдат е един от тях. Той твърди, че познава информациите на тайните служби, за които говори Пайлан, и добавя, че заплахата е доста сериозна. По думите му, \"Турция трябва да направи всичко възможно, за да защити своите граждани\".Представители на германските органи за сигурност заявиха пред ДВ, че ще извършат допълнителни проверки на всички сигнали за подготвяни атентати, които са им известни в тази връзка. В тяхно писмено становище се посочва, че властите знаят за съществуващата ситуация на заплаха и че се отнасят към нея с необходимата сериозност. Подробности относно предприетите мерки за защита обаче не могат да бъдат съобщени, се уточнява в информацията.", "date": "2017.12.25", "title": "Анкара праща наемни убийци срещу опозиционери?"}
