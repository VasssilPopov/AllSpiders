{"url": "https://news.bg/world/shults-obyavi-planovete-si-za-koalitsiya.html", "text": "Лидерът на германските социалдемократи и бивш президент на Европейския парламент  Мартин Шулц обяви плановете си за коалиция след парламентарните избори в Германия, които са насрочени за 24 септември, предаде \"Ройтерс\"Съперникът на канцлера Ангела Меркел за поста канцлер не смята да прави коалиции, докато не бъдат решени основни проблеми. Такива за него са гарантирането на справедливи доходи, образование и други. По думите му, бъдещо правителство на неговата партия ще изпълни тези ангажименти. Меркел вече обяви намеренията си след вота. Да не прави коалиция нито нито с крайнолевите, нито с крайнодесните обеща тя. Ние го казваме ясно: Никаква коалиция с Алтернатива за Германия и никаква коалиция с Левите, каза Ангела Меркел.Според нея евентуалната коалиция на ГСДП с Левите и Зелената партия, която би се наричала \"червено-червено-зелена\" коалиция, няма да бъде от полза за Германия.Според проучванията, християндемократите на Меркел водят убедително, но едва ли ще спечелят пълно мнозинство. ", "date": "2017.09.10", "title": "Шулц обяви плановете си за коалиция "}
{"url": "https://news.bg/world/izraelski-iztrebiteli-schupiha-zvukovata-bariera-nad-yuzhen-livan.html", "text": "Израелски изтребители счупиха звуковата бариера над Южен Ливан и нанесоха щети, съобщава Ройтерс.Самолетите са летели на ниска височина над град Сайда в Южен Ливан и са счупили прозорци на сгради, а също така са разлюлели сгради за първи път от години, оплакаха се жители и източници от силите на реда.Израелски бойни самолети редовно влизат в ливанското въздушно пространство, но рядко летят на ниска височина, поясняват от ливанската армия.Няма коментар от Израел.Експлозията от счупването на звуковата бариера в Сайда причини паника, разкриха жители.Сайда се намира на 36 километра южно от Бейрут и на 34 километра северозападно от границата с Израел.", "date": "2017.09.10", "title": "Израелски изтребители счупиха звуковата бариера над Южен Ливан"}
{"url": "https://news.bg/bulgaria/avtomobil-se-zabi-v-benzinostantsiya-v-sofiya.html", "text": "Автомобил се заби в бензиностанция в София, съобщава Нова телевизия.Няма пострадали хора. Няма информация и за експлозия. Инцидентът е станал на ъгъла на ул. \"Резбарска\" и ул. \"Първа Българска армия\". Лекият автомобил е ударил колонка с метан.Районът е отцепен.Междувременно при друг инцидент лека кола помете пешеходец на изхода на София на АМ \"Тракия\".Мъжът е пострадал тежко и е откаран в болница \"Св. Анна\" с опасност за живота.Инцидентът е станал в 14,00 ч., според полицията.Автомобилът е с австрийска регистрация.", "date": "2017.09.10", "title": "Автомобил се заби в бензиностанция в София"}
{"url": "https://news.bg/world/siriyskata-armiya-okonchatelno-si-varna-magistrala-deyr-ez-zor-damask.html", "text": "Сирийските правителствени сили окончателно си върнаха от ДАЕШ (\"Ислямска държава\") магистралата, свързваща източния град Дейр ез Зор със столицата Дамаск, съобщи свързана с \"Хизбула\" медия, цитирана от Ройтерс.Войниците от западно направление достигнаха до силите, разположени до входа на град Дейр ез Зор. Така цялата магистрала падна под контрола на армията за първи път от години, отбелязва медията.По-рано тази седмица сирийската армия и съюзниците им сложиха край на тригодишна обсада на анклав в града и на военновъздушна база.Отделно подкрепяните от САЩ Сирийски демократични сили постигат успехи при настъплението си срещу ДАЕШ в северната и източната част на провинция Дейр ез Зор. Те са достигнали до индустриална зона източно от града. В същото време се намират на 15 километра от сирийската армия.", "date": "2017.09.10", "title": "Сирийската армия окончателно си върна магистрала Дейр ез Зор-Дамаск"}
{"url": "https://news.bg/world/norvezhtsite-glasuvat-na-osporvani-parlamentarni-izbori.html", "text": "Норвежците гласуват на парламентарни избори, като социологическите проучвания показват, че няма изявен фаворит, пише \"Файненшъл таймс\".Дясноцентристкото правителство в същото време се надява на историческа победа.Преднината на лявоцентристката опозиция се изпари, тъй като икономиката на скандинавската държава продължава да се възстановява след шокиращия спад на цените на петрола преди три години. В същото време продължава дебатът за бъдещето на петролния сектор на Норвегия.Ако воденото от консервативния премиер Ерна Солберг правителство отново спечели изборите, то ще се превърне в първата дясна администрация в Норвегия, която ще служи два пълни мандата.Гласуването ще продължи в понеделник, като резултатите се очаква да бъдат обявени в ранните часове във вторник.Някои проучвания показват, че партията на Солберг може да сложи край на изключителния рекорд на лявоцентристката Работническа партия, която е на първо място през последните 90 г.Последните сондажи дават 85 места на дясноцентристите в 169-местния парламент и 84 за лявоцентристите, включително и Зелените.Предизборната кампания беше изключително тежка особено за Йонас Гар Стьоре, лидерът на Работническата партия. Смята се, че милионерът не е толкова близо до гласоподавателите в сравнение с бившия лидер Йенс Столтенберг, който в момента оглавява НАТО. Стьоре е критикуван, че инвестира във фонд, който притежава компании, които произвеждат части за ядрени оръжия, което се забранява от Осло.Настоящото правителство е най-дясното в историята на Норвегия заради присъствието на антиимиграционната Прогресивна партия.", "date": "2017.09.10", "title": "Норвежците гласуват на оспорвани парламентарни избори"}
{"url": "https://news.bg/world/trima-raneni-pri-napadenie-v-tsarkva-v-birmingam.html", "text": "Трима души са ранени при нападение с нож в църква в британския град Бирмингам, съобщава БиБиСи.33-годишен мъж е приет в болница с порезни рани, след като е бил нападнат с хладно оръжие в Новата йерусалимска апостолическа църква в Астон към 10,50 часа местно време.Той е в стабилно състояние и няма опасност за живота му.46-годишен мъж е задържан за нападението.Другите двама пострадали имат рани по ръцете, докато са се опитвали да спрат нападателя, поясниха от полицията.По първоначална информация нападателят и жертвите са се познавали.", "date": "2017.09.10", "title": "Трима ранени при нападение в църква в Бирмингам"}
{"url": "https://news.bg/world/berlin-patnite-preduprezhdeniya-na-turtsiya-za-germaniya-sa-losha-shega.html", "text": "Предупреждението на турското правителство към гражданите си в Германия да бъдат \"внимателни\" и да избягват политически мероприятия по време на предизборния сезон е \"лоша шега\".Това заяви Петер Алтмайер, който е един от най-близките съветници на канцлера Ангела Меркел, информира АФП.Припомняме, вчера турското външно министерство предупреди турските граждани да бъдат бдителни в Германия.\"\", написа в \"Туитър\" Алтмайер, който е шеф на канцеларията на Меркел.\"\", добави той, имайки предвид двете основни теми, които влошиха отношенията между Берлин и Анкара.През юли германското външно министерство предупреди гражданите си, че могат да бъдат арестувани, ако пътуват до Турция, което доведе до гневен отговор от страна на Анкара.В същото време шефът на социалистите Мартин Шулц заяви пред \"Шпигел\", че правителството на Анкара започва да прекалява.\"\", поясни той.Междувременно Меркел, цитирана от Ройтерс, увери турците, че могат безопасно да посещават Германия.\"Искам да заявя много ясно, че всички турски граждани могат да пътуват тук\", увери канцлерът по време на предизборно събитие преди изборите на 24 септември., поясни тя.", "date": "2017.09.10", "title": "Берлин: Пътните предупреждения на Турция за Германия са лоша шега"}
{"url": "https://news.bg/bulgaria/katastrofa-blokira-e-79-v-posoka-sofiya.html", "text": "Огромна опашка от автомобили в посока София на Е-79 заради катастрофа, съобщиха читатели пред news.bg.Катастрофата е станала на път Е-79 на изхода на град Симитли в посока София. Движението към столицата е изключително затруднено, образувала се е 5-километрова опашка.На място са изпратени екипи на пътна полиция.\"Фокус\" съобщава, позовавайки се на полицията, че по-рано е станало друго произшествие на първия тунел край Железница, където са се ударили два автомобила.", "date": "2017.09.10", "title": "Катастрофа блокира Е-79 в посока София"}
{"url": "https://news.bg/world/semeyna-drama-vav-frantsiya-zavarshi-s-chetirima-ubiti.html", "text": "Две деца и жена са застреляни на железопътна гара във Франция, съобщават местни медии.Атаката не се разглежда като терористична, но е шокирала района, където е извършена.Около 11,30 часа местно време жена и две деца, които се вярва, че са на възраст между 3 и 5 г., са нападнати до гарата в северния град Ноайон.Смята се, че децата и жената, която е тяхна майка, са се опитали да напуснат града.Вярва се, че стрелецът е бащата на децата, според местната преса. След нападението извършителят се самоубил.Градът се намира на около 100 километра северно от Париж.", "date": "2017.09.10", "title": "Семейна драма във Франция завърши с четирима убити"}
{"url": "https://news.bg/weather/ochakva-ni-goreshto-nachalo-na-sedmitsata.html", "text": "Слънчев и горещ понеделник ни очаква. Това съобщават от НИМХ на БАН. Максималните температури ще са между 30 и 35 градуса. Рано сутринта в низините и около водните басейни за кратко ще се образува мъгла. Ще духа до умерен, северно от планините и временно силен юг-югоизточен вятър. Очаква се през нощта срещу вторник облачността в крайните западни райони да се увеличи и да превали. Атмосферното наляган е по-ниско от средното за месеца и ще се понижава. ", "date": "2017.09.10", "title": "Очаква ни горещо начало на седмицата"}
{"url": "https://news.bg/politics/komunizmat-prodalzhava-da-razdelya-obshtestvoto-i-dnes-ubeden-petar-stoyanov.html", "text": "Това заяви бившият български президент Петър Стоянов. Той направи изявлението в предаването \"120 минути\" по bTV.  Неговото място, когато става въпрос за българската историческа памет, е много специално, защото той е написал най-талантливите и най-задълбочени текстове за комунизма, стигна в дълбочина, коментира Стоянов Георги Марков.\" каза още експрезидентът. ", "date": "2017.09.10", "title": "Комунизмът продължава да разделя обществото и днес, убеден Петър Стоянов "}
{"url": "https://news.bg/world/ukrainskite-vlasti-blokiraha-vlak-s-mihail-saakashvili.html", "text": "Украинските власти блокираха влак от Полша, в който е бившият президент на Грузия Михаил Саакашвили, съобщава АФП.Саакашвили остана без гражданство, след като Киев му отне паспорта по нареждане на украинския държавен глава Петро Порошенко. Бившият грузински държавен глава се закани да се върне в Украйна, за да си възобнови дадения му преди няколко години украински паспорт.В съобщение на украинската полиция, прочетено пред журналист на АФП на влак за Киев в Пшемишъл, Южна Полша, се казва, че влакът \".Самият Саакашвили отказва да слезе от влака. Той заяви пред журналисти, че \"вземането на целия влак като заложник е безумно\" и обвини Порошенко, че прави Украйна за \"посмешище пред целия свят\".По-рано днес бившият премиер на Украйна Юлия Тимошенко подкрепи Саакашвили. Двамата се срещнаха в южния полски град Жешов, докато Саакашвили се насочваше с автобус към полско-украински граничен пункт.Впоследствие бившият държавен глава избра да се придвижи с влак, заявявайки, че \"няколкостотин бандити са мобилизирани от украинското правителство, за да спрат няколко хиляди\" негови поддръжници на украинската граница.Обаче други медии съобщиха, че грузинският политик ще се опита да се върне с автобус.Правителството в Киев е в \"паника\", подчерта Саакашвили и добави, че \"не иска да сваля президента Порошенко\", а просто да защити правата си.\"Ние вярваме, че Михаил Саакашвили може да извади страната ни от кризата\", каза Людмила Горецка, една от хилядите поддръжници на украинската страна на границата.Според нея основните проблеми в страната са корупцията и олигархията.В момента Саакашвили е издирван от Грузия за злоупотреба с власт. Той се премести в Украйна през 2015 г., за да работи за правителството, което го възнагради с губернаторския пост в Одеса. Но през ноември 2016 г. реши да подаде оставка заради противоречия с Порошенко, който през юли тази година му отне гражданството, докато грузинският политик беше извън Украйна.Сега Саакашвили се опитва да оспори решението в съда и да се върне в политиката.Но украинската гранична служба поясни, че няма да допуснат Саакашвили на украинска земя, тъй като е без поданство и няма документи.Саакашвили загуби грузинското си гражданство, когато получи украински паспорт през 2015 г., тъй като страната забранява двойно гражданство.Във вторник Грузия поиска от Киев да екстрадира Саакашвили.", "date": "2017.09.10", "title": "Украинските власти блокираха влак с Михаил Саакашвили"}
{"url": "https://news.bg/int-politics/irak-darzhi-1400-zheni-i-detsa-na-boytsi-ot-islyamska-darzhava.html", "text": "Иракските власти държат 1400 жени и деца на бойци от групировката \"Ислямска държава\", предаде \"Ройтерс\". Уточнява се, че съпругите са чужди гражданки - главно от Русия, Турция и Централна Азия, но има и жени от различни европейски държави. Те се намират в лагер южно от Мосул. Повечето са пристигнали там след изтласкването на групировката от армията. Предстои уточняване на самоличностите им, тъй като повечето нямат документи. Търси се съдействието на съответните посолства, за да бъдат преместени. За сега не им е разрешено да напускат лагера.   Припомня се, че много чужденци са се сражавали в редиците на ДАЕШ в Сирия и Ирак.  ", "date": "2017.09.10", "title": "Ирак държи 1400 жени и деца на бойци от \"Ислямска държава\""}
{"url": "https://news.bg/world/tsipras-strategicheska-greshka-na-es-ako-prekrati-pregovorite-za-evrochlenstvo-s-turtsiya.html", "text": "Прекратяването на преговорите с Турция за еврочленство би било стратегическа грешка от страна на ЕС.Това предупреди гръцкият премиер Алексис Ципрас, докато продължава словесната война между Берлин и Анкара, информира АФП.По време на наскоро проведения дебат между канцлера на Германия Ангела Меркел и лидера на социалдемократите Мартин Шулц се съгласиха, че трябва да се прекратят преговорите с Анкара.Но според Ципрас \"\".Турция е важна регионална сила и трябва да остане обвързана, добави той, но в същото време призова Анкара да спазва международното право и да спре провокациите.", "date": "2017.09.10", "title": "Ципрас: Стратегическа грешка на ЕС, ако прекрати преговорите за еврочленство с Турция"}
{"url": "https://news.bg/int-politics/mianmar-othvarli-spiraneto-na-oganya-ot-rohingite.html", "text": "Властите в Мианмар са отхвърлили едномесечното спиране на огъня, едностранно обявено от лидерите на рохингите, предаде BBC. От Армията за спасение обявиха решението си вчера, като поискаха властите също да сложат оръжие. Правителствен говорител обаче заяви, че \"няма да се преговаря с терористи\".Припомняме, че по-рано ООН съобщи, че от последната вълна на насилие от 25 август насам, от страната са избягали най-малко 145 000 души. Предполага се, че днес те са около 300 000 души. Те са от етническото малцинство рохингя, изповядващо исляма, населяващо размирния Ракхайн. Както е известно, то твърди, че е традиционно е подложено на гонения и репресии.Последната вълна на насилие доведе до много обвинения срещу лидера Аун Сан Су Чи. Мждувременно, Турция обяви, че е готова да приеме бежанци. Австралийският премиер Малкълм Търнбул бе подложен на натиск от партии страната да приеме 20 000 души. ", "date": "2017.09.10", "title": "Мианмар отхвърли спирането на огъня от  рохингите "}
{"url": "https://news.bg/int-politics/tsenata-na-agresiyata-e-unishtozhenie-predupredi-makkeyn-severna-koreya.html", "text": "Северна Корея трябва да знае, че цената на агресията е унищожение на страната. За това предупреди американският сенатор и шеф на комисията по въоръжени сили Джон Маккейн, цитиран от CNN. Той настоя САЩ да засилят натиска си над Пхенян и да изяснят на лидера Ким чен Ун какво ще последва след провокациите му. Сенаторът от Аризона настоява за стратегия за КНДР, която включва обмисляне разполагането на ядрени оръжия на Корейския полуостров. Също така трябва да се засили натискът над Китай, убеден е той. Това заяви той в първото си телевизионно интервю, след като бе диагностициран с рак през юли. \"Безразсъдното поведение\" на Северна Корея е глобална заплаха и се изисква глобален отговор. Това заяви по-рано генералният секретар на НАТО Йенс Столтенберг.НАТО не е пряко замесена в кризата, която се нажежи след шестия и най-мощен ядрен тест на Северна Корея преди седмица, но многократно призовава КНДР да изостави ядрената и ракетната си програма.Запитан дали атака срещу американската територия Гуам ще задейства Член 5 от Северноатлантическия договор, който изисква всички страни членки да се защитят, Столтенберг отговори: \"Няма да спекулирам дали Член 5 ще бъде приложен при такава ситуация\".", "date": "2017.09.10", "title": "Цената на агресията е унищожение, предупреди Маккейн Северна Корея "}
{"url": "https://news.bg/disasters/1200-amerikantsi-evakuirani-sled-nasilie-na-sen-marten.html", "text": "Около 1200 американски туристи са били евакуирани от френско-холандския остров Сен Мартен. Това са съобщили от Държавния департамент.Причината е хаосът, настъпил след преминалите урагани \"Ирма\" и \"Хосе\". Стигнало се е до насилия и грабежи, които Франция и Холандия вече осъдиха. Съобщава се за стрелба и разграбени магазини. Холандското правителство обаче отрече информациите за бягство от затвора, който се охранява по-строго заради бедствията. Временно полетите са спрени заради лошото време. Те ще бъдат възстановени възможно най-скоро и тогава туристите ще могат да отпътуват. Американските власти призовават гражданите си да потърсят подслон и да не посещават летището, докато не бъде отворено. От понеделник се очакват доставки на хранителни продукти и вода.", "date": "2017.09.10", "title": "1200 американци евакуирани след насилие на Сен Мартен "}
{"url": "https://news.bg/disasters/irma-vze-zhertvi-vav-florida.html", "text": "Ураганът \"Ирма\", който по-рано връхлетя американския щат Флорида, вече взе и първите си жертви, предадоха световните информационни агенции. Загинали са най-малко трима души. Двама от тях са полицаи. Тримата са загинали при катастрофи. Няма информация за пострадали българи, съобщават от посолството ни в САЩ. Бедствието нанесе и сериозни материални щети. Милиони домакинства са без електричество. Части от Маями са напълно под водата. \"Ирма\" достигна четвърта категория. Поривите на вятъра достигат до 250 км в час. Очаква се в следващите дни това да продължи. Междувременно ураганът е променил курса си и се е насочил към западното крайбрежие на щата. Това е едно от най-тежките бедствия в страната. Властите наредиха около 7 милиона души да се евакуират от щата заради животозастрашаващия ураган.Президентът Доналд Тръмп обяви извънредно положение във Флорида, Джорджия, Южна Каролина и Пуерто Рико.\"Ирма\" вече унищожи части от Карибите. Най-малко 25 души загинаха. Столицата на Куба Хавана е наводнена и 5000 туристи са евакуирани, след като ураганът премина през северното крайбрежие.", "date": "2017.09.10", "title": "\"Ирма\" взе жертви във Флорида "}
{"url": "https://news.bg/world/toni-blear-predlaga-merki-sreshtu-brekzit.html", "text": "Мерки срещу Брекзита предлага бившият британски премиер Тони Блеър. Според него, по-добре за страната ще е да се намали имиграцията, отколкото тя да напуска Европейския съюз. Това пише той в статия, публикувана в Sunday Times и цитирана от \"Дойче веле\".Блеър е известен критик на \"развода\" с Общността. По думите му, парадоксално е, че резултатът от референдумът може да бъде променен и неокончателен, като все пак се уважи волята на хората. Великобритания гласува на референдум през 2016 г. за напускане на съюза и тази година Лондон започна тежки преговори с Брюксел за Брекзит.Имиграцията е една от причините повечето гласоподаватели да гласуват за излизане. Обществото в Кралството обаче остава дълбоко разделено по този въпрос. ", "date": "2017.09.10", "title": "Тони Блеър предлага мерки срещу Брекзит"}
{"url": "https://news.bg/crime/otkrit-e-adrian-zlatkov.html", "text": "Отвлеченият Адриан Златков е бил открит, предаде БНТ. Срещу него няма упражнено насилие. Бащата на Адриан - Тони Златков, съобщи пред Нова телевизия, че синът му е добре. \"В добро здраве е, но има нужда от почивка\", допълни бащата.\"Нямаме представа кой ни причини това. Вярвам, че извършителите ще бъдат заловени\", надява се родителят на отвлеченото момче. Той потвърди, че отвличането е било с цел откуп. Не е ясно обаче дали парите са платени. Oт пресцентъра на МВР лаконично потвърдиха новината, без да дават повече информация на този етап.Той е бил изоставен на пътя преди Панчарево. Случайни хора, преминаващи в района, са му помогнали да се придвижи. Те вече са били разпитани. Общото му състояние е добро. Свързал се е с роднините си. Все още той не е бил разпитан, но това предстои. На място е пристигнал главният секретар на МВР. Полицията е отцепила района, за да открие хората, които са го оставили или поне тяхната кола. Припомняме, че 25-годишният син на бизнесмен бе отвлечен в края на август и се работеше по версии, че делата на баща му са свързани с похищението. От МВР бяха лаконични относно разследването, тъй като животът на младия мъж бе в опасност. Не е известно да е искан откуп за Адриан. ", "date": "2017.09.10", "title": "Открит е Адриан Златков "}
{"url": "https://news.bg/crime/politsiya-i-pozharna-spasiha-mladezh-v-kazanlak-sled-snimki-v-izostavena-sgrada.html", "text": "Пожарна и полиция проведоха тази вечер операция за спасяването на 16-годишно момче, блокирано на голяма височина в изоставена сграда в Казанлък, предаде \"Нова\".Младежи на възраст между 15 и 18 години влезли в старата сграда на \"Топлофикация\", за да си направят нощни селфита. Играта им обаче приключила с инцидент. Един от тях обаче пропаднал от плоча върху греда, която е на голяма височина. Той бил блокиран близо 3 часа и половина върху високата греда преди неговите приятели да се обадят на 112.След близо 4-часов престой върху високата греда, момчето бе свалено от пожарникари с помощта на въжета и стълби. Същинската спасителна операция продължи около 40 минути. ", "date": "2017.09.10", "title": "Полиция и пожарна спасиха младеж в Казанлък след снимки в изоставена сграда"}
{"url": "https://news.bg/world/iranski-boen-korab-izgoni-patrulirasht-korab-na-sasht.html", "text": "Ирански военен кораб се е конфронтирал с американски боен кораб в Персийския залив и го е предупредил да се отдалечи от повредена иранска рибарска лодка. Това съобщава агенция Тасним, цитирана от Ройтерс.Но ВМС на САЩ отричат да е имало пряк контакт с иранските сили.Американският боен кораб се е изтеглил след предупрежденията на иранския плавателен съд, който принадлежи на нов военноморски клон към иранската армия, според Тасним. След това иранският военен кораб изтеглил закъсалата рибарска лодка до брега.Агенцията не пояснява къде конкретно е станал инцидентът, но се съобщава, че е близо до Ормузкия проток.В съобщение ВМС на САЩ заявиха, че патрулиращият кораб USS Tempest, плаващ в Оманския залив на 6 септември, е чул сигнал за авария от малка лодка на 75 морски мили от позицията на американския плавателен съд.В същото време танкерът Nordic Voyager, който е бил по-близо до бедстващата лодка, е предложил помощ и е направил визуален контакт. Американският кораб предложил помощ на Nordic Voyager, която е отхвърлена, според ВМС на САЩ.Слушайки радиотрафика от дистанция, USS Tempest е чул от Nordic Voyager, че кораб на иранските ВМС е помогнал на бедстващата лодка.Не е имало пряк контакт между американските и иранските морски сили, уточни говорител на ВМС на САЩ.През последните месеци се нажежи напрежението между САЩ и Иран в региона. През август ирански дрон се доближи на 31 метра от американски самолет, подготвящ се да каца на самолетоносач в Персийския залив.През юли пък американски кораб произведе предупредителни изстрели към ирански кораб, който е бил на дистанция 137 метра. Това е първият подобен инцидент при администрацията на Доналд Тръмп.", "date": "2017.09.10", "title": "Ирански боен кораб „изгони” патрулиращ кораб на САЩ"}
{"url": "https://news.bg/world/merkel-s-13-prednina.html", "text": "Управляващата коалиция ХДС/ХСС, чийто лидер е германският канцлер Ангела Меркел, се радва на подкрепа от 37%, съобщи вестник \"Билд ам зонтаг\".Две седмици преди изборите за Бундестаг блокът ХДС/ХСС изпреварва втората по подкрепа формация ГСДП, която се радва на 13на сто подкрепа.Третото място си поделят Левите и Алтернатива за Германия - с по 9 %. Веднага след тях са Зелените и Свободната демократическа партия - по 8 процента.Изборите на 24 септември трябва да дадат отговор дали Меркел ще получи достатъчно гласове, за да сформира самостоятелен кабинет или ще търси съюзници.Влизането в парламента на Алтернатива за Германия е сериозен коз на възхода на популистите.", "date": "2017.09.10", "title": "Меркел с 13% преднина"}
{"url": "https://news.bg/world/irma-udari-florida.html", "text": "Ураганът Ирма удари Флорида, съобщи Си Ен Ен.Полетите от всички летища в щата са отменени. Президентът Доналд Тръмп призова жителите на Флорида да спазват разпорежданията на властите. Близо 7 млн. са призовани да се евакуират.Тръмп призова всички, оказали се по траекторията на Ирма, да се махнат от пътя на урагана и да не се тревожат за имуществото си, предаде АП. Президентът дори припомни, че имуществото е заменимо, но животът не е.Ирма е на 175 км от града Кий Уест. Южната част на Флорида е обхваната от силни бури с торнада, съобщи американският Национален център за ураганите, цитиран от Ройтерс. Максималната скорост на ветровете на бурята е 195 км/ч.Над 170 000 домове са останали без електричество.", "date": "2017.09.10", "title": "Ирма удари Флорида"}
{"url": "https://news.bg/crime/obvineniyat-za-sudzhuk-geyt-progovori.html", "text": "Обвиненият за аферата със суджука Живко Мартинов, екс депутат от ГЕРБ, проговори пред Нова телевизия за пръв път след скандала. \"Няма фирма в Добрич, която да произведе 4 тона суджук\", коментира той за обвиненията на бизнесмена, ожалил се от Мартинов. Според бившия гербер производителят на суджуци му бил длъжник.Живко Мартинов е категоричен, че няма как да му оказва натиск за солидното количество продукция, защото пострадалият бизнесмен нямал капацитет за такова производство. Според Мартинов той дори бил неудачник.\"Съжалявам, че всички се вързаха на тази въдица\", каза бившият депутат. Свидетелите, по думите му, били нереализирани и близки на бизнесмена, подал сигнала срещу него. Живко Мартинов бе категоричен, че не е използвал името на премиера, за да оказва натиск.\"Не може да натискаш някой, който няма нищо\", подчерта бившият депутат. Мартинов е обиден от партията, защото 11 години работел за ГЕРБ, а сега е изгонен от бившите си партийци. Обвинението срещу него било смехотворно. Живко Мартинов смята, че е изгонен, за да се отклони вниманието от скандалите около КТБ и НДК.Бил съм удобен, предположи той. За него политиката вече е затворена страница.", "date": "2017.09.10", "title": "Обвиненият за \"Суджук гейт\" проговори"}
{"url": "https://news.bg/politics/nyama-da-dopusna-balgariya-da-e-boksova-krusha-izrigna-dzhambazki.html", "text": "Да се докаже, че наши граничари вземат подкупи от турски гастербайтери. Това призова пред Нова телевизия евродепутатът Ангел Джамбазки по повод сблъсъка му с холандската представителка в Европейския парламент Кати Пири, която твърди, че наши граничари изнудват турски гастербайтери. Над 200 подобни сигнали пристигнали до нея.По време на референдума в Турция допитване имаше и в Холандия, както припомни той. Тогава имаше сблъсъци в Холандия с турските граждани. \"Кучета ги хапаха, бая ги биха\", коментира евродепутатът.Ако сега ние кажем, че Холандия нарушава правото им на свободно сдружаване, холандците как ще реагират, закани се Джамбазки. Пири твърди, че ние нарушаваме правото на свободно движение на гастербайтери.Няма да допусна България да бъде боксова круша, категоричен българският евродепутат.\"Тези гастербайтери са нагли, груби и арогантни\", захапа ги Джамбазки. \"Минете през бензиностанциите, през които те спят\",призова той и допълни, \"след тях остава Кербала, свинщина\".", "date": "2017.09.10", "title": "Няма да допусна България да е боксова круша, изригна Джамбазки"}
{"url": "https://news.bg/bulgaria/ochakva-ni-slanchevo-i-toplo-vreme.html", "text": "Слънчево време и високи температури ни очакват днес. Днес времето ще бъде топло, сочат данните на Националния институт по метеорология и хидрология.В сутришните часове по Черноморието ще има облаци. Облачността там е ниска и слоеста. Максималните температури ще са между 28 и 33 градуса.В София се очаква живакът да стигне до 28 градуса по Целзий.Атмосферното налягане ще се задържи по-ниско от средното за месеца.", "date": "2017.09.10", "title": "Очаква ни слънчево и топло време"}
{"url": "https://news.bg/comments/kakvo-shte-specheli-pobeditelyat.html", "text": "Листопадна политическа есен се очертава. Разделителните политически линии се превръщат във фронтови. Една единствена амбиция на главните опоненти - първи да хвърлят камък. Темата е без значение, но става корупция. Особено ако в корупционна практика е засечен кадър от противниковия лагер. Тогава и алтернативните закони за борба с рушвета отиват на заден план. Става и социалната политика. Суджуците още са вървежни. Черно-белите учебници за бедни са оръжие. Облеклото на един министър или на първата дама. Дори човешката трагедия може да се използва...Това е битка за електорати. Без много реална политика и с прекалено много популизъм. Второстепенните играчи се опитват да печелят популярност. В името на оцеляването. Всъщност оцеляване е ключова дума и при водещите политически сили. И общото за всички - да не се изложим пред чужденците по време на Председателството. Няма съмнение - след него ще кажем сбогом на някои (не)популярни днес лица.Борисов влиза в политическата есен самотен. Не остана министър, който не доказа своята несъстоятелност на заемания пост. Дори почти непогрешимият Томислав Дончев се омота в кълчищата на поставените му задачи. Екатерина Захариева е външнополитическа брошка на премиерския ревер. До момента европредседателството за Павлова са плочки и вратовръзки. Вицето с разнообразни функции Симеонов търчи по дискотеки с полицейски ескорт и дърпа шалтери. За да не остане по-назад (или да затули врящото гърне МОН) просветният Вълчев и той под охрана хукна из Столипиново да хваща циганчетата за ушите и лично да ги води в клас. Македонецът от Русе Каракачанов показа, че независимо от безобразията в МО преди него, ревизия няма да се случи. И още по-сигурно - реформа и модернизация във войската ще има. Ама друг път. Артилеристът на вътрешните работи Радев успя да настрои цялата професионална общност срещу себе си. А всяко негово изказване е бисер, който се конкурира с шедьоврите на ранния Б.Б. Само една Цецка Цачева не е допускала сериозни гафове. Просто защото никаква я няма.Това е само част от правителствения самодеен кръжок. Парламентаристите на ГЕРБ не подлежат на коментар - те са производна от премиерската воля, налагана от твърдата му дясна ръка Цветанов. Основното острие в предстоящата битка за оцеляване.Какво е това - отбор некадърници. Или треньорът реши, че ако направи вратаря център-нападател, десния халф - ляв, и изкара на терена всички контузени ще вдъхне нов живот на политическата си гарнитура. Грешка. Затова той търси утеха между Анкара и Берлин, прегръща се с чужди държавни глави и положението в Габон го вълнува повече от това в Полски Тръмбеж.Борисов няма дълга резервна скамейка. Няма и къса. Съпартийците му я нацепиха на трески и я изгориха в камината, докато претопляха изстиналата му харизма. Не може да разчита и на актива по места. Не се знае какво ще изтегли от тестето - любител на сухите месни деликатеси или сватбарски пищовджия. Затова борбата ще е безмилостно жестока. Но ако заплашвайки с поредна оставка мисли, че ще докара до четвърти мандат - няма да стане. Без намеса на ретроградния Меркурий.Макар че социалистическата партия демонстрира по-добра кондиция, амбициозният лидер Нинова също има защо яростно да размахва шпага. Не е лесно да си опозиция с Гергов на шията. Който греши за много, но е прав за едно - не ГЕРБ спечели изборите, а БСП ги загуби. От деликатност ли, от що ли - не артикулира името на загубилия. Но на \"Позитано\" 20 има достатъчно хора, които са готови при първата грешка на председателя, да ù забият нож в гърба. Бели кахъри - БСП вече е играла този спектакъл. Основният проблем на Нинова е, че все повече си личи, че ръководството на партията и членовете ù са две различни партии.Курсът към парламентарна опозиционност до дупка е правилен ход. Но недостатъчен. Да водиш битка с политическия опонент, който все повече е нелицеприятен не само на твоите, но и на своите симпатизанти, не може да прикрие лобистките и олигархични зависимости на \"Позитано\" 20. Това не е партията, която мнозинството червени иска да види. БСП не е лидерска, не е клиентелистка, не е роднинска партия. И ако за ГЕРБ властта е хранителната среда, без която не би оживяла, то за БСП тази естествена среда е идеологията. А тя все повече се отдръпва от идеологическите леви послания, сякаш се бои да размаха червеното си знаме, все повече одеснява, влиза в рамката на политическия шаблон, демагогията. Това не е верният път към оцеляването.В кадрово отношение 126-годишната партия стои по-симпатично от противника. Но готова ли е да поеме властта? Преодоляла ли е властовите си комплекси? И по-съществено - дали емблематични професионалисти на отминали социалистически парламентарни групи и правителства, \"пенсионирани\" от Нинова, ще преглътнат обидата и ще пожелаят да се включат? Или и в евентуално управление тя ще заложи на \"зелените\" червени. С ентусиазъм, но без опит. При тази ситуация да се заиграва с вот на недоверие още е доста рисковано.В българската политика има две сериозни битки. Да се докопаш до хранилката и да оцелееш край нея. И ако първата е жестока, втората е кървава. Защото отпадналите обикновено окачват ръкавиците на пирона и гледат парламентарния контрол по телевизора. Затова и Борисов, и Нинова ще използват всички позволени и недотам средства, за да повалят противника. И като стана дума за вот - и двамата имат своите яростни подгласници. Волевият Марешки даде заявка, че ще прави и невъзможното да не се превърне в обикновен аптекаро-бензинджия. ДПС имат своите мотиви - за първи път от години не са поканени на софрата дори като сервитьори на порциите. На другия полюс са т.нар. Обединени патриоти. Изпадайки от управленския влак, те вече няма да са обединени. Ще си останат обикновени патриоти. Кръчмарски. Като представителите на трите формации ще патриотарстват в различни кръчми...Един държавник има шанс да се превърне във водеща фигура на политическа есен \"2017. Президентът Радев. Неопитен в политическите игри веднага след изборите той много бързо навлезе в материята. Досега не е инкасирал сериозни грешки, нападките срещу него са обикновени злобливи подмятания, поддържа високо обществено доверие. Ако запази дистанцията от \"партията-майка\" и коректното, балансирано отношение към управляващите; ако продължи да е не политически, а обективен коректив на погрешните актове на парламента (едноинстанционното обжалване на ОВОС); ако поореже външнополитическите напъни на Борисов и конституционно се заеме с тях; ако се утвърди като балансьор и арбитър в многобройните спорове; ако неговата библия е Конституцията, може да излезе печеливш от предстоящите баталии. Въпреки че вече направи и погрешна стъпка - съгласи се да кадрува поредното безобразно антикорупционно изчадие (във формат БСП). Но за грешка има и прошка. Ако списъка им не се превръща в многотомник.Интересна есен ни очаква. Трудно е без боб или кристална топка да кажеш кога ще са следващите избори за НС. Но кампанията за тях вече започна. За съжаление смислен политически дебат пак няма да има. Доказателство - парламентарното изслушване на кандидатите за ВСС. Ще има хвърляне на камъни. Обикновено не невинният хвърля пръв. А накрая, както бе забелязал Хемингуей, понякога и победителят нищо не печели.", "date": "2017.09.10", "title": "Какво ще спечели победителят?"}
{"url": "https://news.bg/disasters/broyat-na-zhertvite-v-meksiko-dostigna-90.html", "text": "Жертвите от огромното земетресение, което порази Мексико в четвъртък вечерта, вече са 90, съобщава \"Ройтерс\". Службите за спешна помощ в южната държава информираха, че само в Оахака са потвърдени 71 смъртни случая.\"Те са 71 (мъртви). Само за Оахака\", каза Хесус Гонзалес, говорител на щатския орган за гражданска защита.Най-малко 15 души са загинали в съседната област Чиапас, според местните власти, а други 4 смъртни случая са потвърдени в северния Табаско. в Мексико беше по-силен от опустошителното земетресение от 1985 г., което люля столицата Мексико Сити и уби хиляди. Само в Ючитан хиляди къщи са сринати, съобщиха властите на града. Земетресението беше най-мощното в Мексико, от 1932 г.", "date": "2017.09.10", "title": "Броят на жертвите в Мексико достигна 90"}
{"url": "https://news.bg/bulgaria/knsb-alarmirat-za-problemite-v-danachnata-sistema.html", "text": "КНСБ припомни, че промените в закона за местните данъци и такси може да доведат до по-големи разходи за домакинствата. Според синдиката това ще увеличи данъчната тежест като цяло, алармира синдикатът в становище, изпратено до НСТС и парламента.Притесненията на КНСБ са за нарушена справедливост на облагане. Като основна причина се изтъква, че в заможните страни са готови да плащат повече в името на околната среда, докато в по-бедните, като България, трябва да се отчита по-ниската покупателна способност. КНСБ припомнят и своите аргументи и предложения по повод цялостната данъчно-осигурителната тежест за следващата година. По Данък общ доход на физическите лица (ДОДФЛ) от синдикатите предлагат Двустепенна система на прогресивно облагане. Първата стъпка от системата е да им необлагаем минимум до размера на минималната работна заплата. За доходи превишаващи МРЗ, данък в размер на 10%. Второто стъпало прогресивно да се увеличи максималния осигурителен доход на сума, равна на 10 пъти установената минимална работна заплата за страната. За доходи превишаващи максималния осигурителен доход данъкът да бъде в размер на 20%От КНСБ настояват, успоредно с промяната на пропорционалния данък да се интегрира и семейното подоходно облагане като цялостен модел на прилагане. Синдикатът иска въвеждане на данък \"богатство\" по отношение на допълнителни жилища, скъпи автомобили, скъпи вили, яхти и др. Относно осигурителната тежест се иска максималният осигурителен доход (МОД) постепенно и на стъпки да нарасне до 10 пъти минималната работна заплата, установена за страната.Данъчно бреме за бизнеса се свързва с въвеждане на данък върху финансовите транзакции (0,1 на сто), повишаване на данъка върху приходите от дивиденти от 5 на 10% , допълнителни данъчни стимули за повишаване квалификацията и прилагане на т.нар. \"зелени данъци\", способстващи за намаляване енергоемкостта на производствата.Отсъствието на елементарна справедливост и солидарност на равнище общество вече не е само в съзнанието на гражданите, но и в гнева, предизвикал техните протести, изтъкват от КНСБ.", "date": "2017.09.10", "title": "КНСБ алармират за проблемите в данъчната система"}
{"url": "https://news.bg/world/tramp-izpolzva-irma-za-da-prizove-kongresa-da-uskori-danachnata-reforma.html", "text": "Президентът на САЩ Доналд Тръмп заяви, че ще поиска от контролирания от републиканците Конгрес да ускори усилията за реформиране на данъчния кодекс, позовавайки се на предстоящия удар на урагана \"Ирма\" над Флорида като причина за задвижване на реформите, съобщава Ройтерс.\"\", каза той на среща на кабинета в Кеймп Дейвид. Белият дом публикува видео на изказването му.В петък в \"Туитър\" Тръмп призова Конгреса да не чака до края на септември за прокарване на данъчното законодателство.", "date": "2017.09.10", "title": "Тръмп използва „Ирма”, за да призове Конгреса да ускори данъчната реформа"}
{"url": "https://news.bg/world/rusnatsite-glasuvat-na-mestni-izbori.html", "text": "Руснаците провеждат местни избори. Очаква се управляващата партия \"Единна Русия\" да победи на вота, информира ДПА.Партията, свързана с руския лидер Владимир Путин, спечели супермнозинство на парламентарните избори през миналата година. Днешният вот за местни депутати и губернатори се очаква да бъдe спечелен отново от \"Единна Русия\".Комунистическата партия, която все още има силна подкрепа в някои региони, и популистката Либерално-демократическа партия най-вероятно ще бъдат следващите две най-силни партии.Избирателните секции в най-западния руски район Калининград ще бъдат затворени в 21,00 ч. (19,00 ч. по Гринуич).Малко е вероятно, но дори и член на различна партия да спечели вота за губернатор...той или тя определено няма да се обяви срещу официалната линия и ще търси сътрудничеството на федералното правителство, което контролира финансовите потоци и определя фискалните политики, смята руският политолог Наби Абдулаев от световната консултанска Control Risks Group за Русия.За да се кандидатират за губернатори, потенциалните кандидати трябва да бъдат одобрени от редица високопоставени местни управители, като това зависи от региона. Нареченият \"общински филтър\", въведен със закон през 2012 г., е непреодолима пречка за много опозиционни кандидати.Кметът на четвъртия по големина град Екатеринбург Евгений Ройзман не успя да събере достатъчен брой подписи от местните депутати, за да се бори за губернатор днес. Той и опозиционерът Алексей Навални призоваха за бойкот на изборите.Това са последните значими избори преди президентския вот през 2018 г.", "date": "2017.09.10", "title": "Руснаците гласуват на местни избори"}
{"url": "https://news.bg/politics/boyko-borisov-balgariya-ni-e-prekrasna-no-za-stroitelstvo-e-mnogo-trudno.html", "text": "\"Уж асфалт не се яде, ама всички само за пътища питате\", погневи се премиерът на въпросите за пътната инфраструктура на откриване днес на наново изградения храм \"Всех Святих\" в Русе.За пътя Русе-Бяла премиерът каза, че се ремонтира и вече е говорено по тази тема.В началото на октомври се планира съвместно заседание с румънското правителство. \"Работим активно за строежа на още един мост. С въвеждане на тол системата той ще може да се самофинансира изцяло, така че и концесия може да се даде за направата, за да не се вадят пари от бюджета\", обясни министър председателят.\"България ни е прекрасна, но за строителство, за съжаление, е много трудно - мостове, тунели, отчуждителни процедури\".По мнение на министър председателя правителството е свършило доста работа.Той изтъкна работата по магистрала Хемус - Русе-Бяла-Търново, която е основен приоритет.\"За съжаление толкова много време са намирали време да ги събарят, но не са намирали време да ги проектират\". Бойко Борисов обясни, че се проектира пътят Велико Търново-Русе и вече вървят и отчуждителните процедури. Ставало бавно, защото това били сложни инженерни съоръжения.\"Върви си, така мисля. Какво има да върви\", коментира премиерът въпроса за подготовката за европредседателството. Относно НДК премиерът беше категоричен.\"НДК е една сграда, която намираме за председателството. Ако 20-30 години бяха по една плочка сменяли, въобще нямаше да се ремонтира. Ще платим наем и ще отидем да го проведем. Тези, които не са го пипнали, а продаваха гащи и сутиени,сега намират опорни точки\", отсече министър председателя.\"Съжалявам, че пак ме карате да им говоря образно, но ако те са поддържали НДК десетки правителства преди нас, нямаше сега всичко от парка да се изкорупва и да се прави наново\", обясни ситуацията премиерът Борисов.", "date": "2017.09.10", "title": "Бойко Борисов: България ни е прекрасна, но за строителство е много трудно"}
{"url": "https://news.bg/world/vmesto-izpitanie-na-raketa-kim-chen-un-organizira-parti.html", "text": "Северна Корея отбеляза 69 г. от сформирането на тоталитарното правителство не с още един ракетен тест както много се опасяваха, а с банкет в чест на учените, организирали най-мощния ядрен тест в историята на държавата през миналата седмица.Това съобщи държавната агенция на КНДР, цитирана от вестник \"Ню Йорк таймс\".Лидерът на държавата Ким Чен-ун отпразнува националния празник в събота с организиране на банкет за ядрените си учени и инженери, провел се в столицата Пхенян.От подземния обект за ядрени изпитания в североизточната част на държавата до Пхенян учените бяха приветствани от хиляди хора, които се стичаха, за да ги поздравят, отбелязва KCNA. Те бяха посрещнати в столицата в сряда като герои, включително с големи събирания и фойерверки.Северна Корея описа теста на 3 септември като успешна детонация на водородна бомба, която може да бъде приспособена към ракета. Правителството на Ким я нарече \"безмилостен и съкрушителен удар за американските империалисти\".Официални представители и анализатори се опасяваха, че държавата може да отбележи годишнината от сформирането на властта в събота с провеждане на ново ракетно изпитание.Вчера Южна Корея предупреди, че Пхенян може да проведе нов тест.По-рано тази седмица Вашингтон обяви, че ще поиска в понеделник Съветът за сигурност да гласува нова резолюция със санкции срещу КНДР.По време на банкета вчера Ким призова учените да удвоят усилията и поясни, че последното изпитание на водородна бомба е голяма победа за корейския народ, която коства лишения и кръвта на севернокорейците. Той също така възложи задача на учените да засилят възможностите на Северна Корея за ядрено сдържане и да завършат мисията за превръщането на държавата в ядрена сила.", "date": "2017.09.10", "title": "Вместо изпитание на ракета Ким Чен-ун организира парти"}
{"url": "https://news.bg/world/sauditska-arabiya-finansirala-repetitsiya-za-atentatite-v-sasht-na-9-11.html", "text": "Посолството на Саудитска Арабия във Вашингтон може би е финансирало репетиция за атентатите от 11 септември 2001 г. в САЩ. Това става ясно от доказателства, представени по време на разглеждане на съдебен иск срещу саудитското правителство.Информацията е представена от вестник \"Ню Йорк пост\".Посолството е използвало двама от служителите си за организирането на репетиция преди дузина терористи да отвлекат два самолета и да ги забият в Кулите близнаци. При атентатите през 2001 г. загинаха 3000 души.В съдебния иск, внесен от 1 400 роднини на загиналите, се казва, че правителството на Саудитска Арабия е платило на двама граждани на монархията, които са били в САЩ като студенти да вземат полет от Финикс до Вашингтон и да тестват мерките за сигурност преди 9/11.Шон Картър, водещ адвокат на ищците, поясни, че отдавна твърдят, че тогава е имало тесни връзки между \"Ал Кайда\" и религиозни лидери в саудитското правителство.Рияд категорично отрича да поддържа връзки с терористите. Адвокатите на кралството поискаха прекратяване на съдебния случай. Ищците трябва да отговорят до ноември.Случаят може да бъде доведен до съдебен процес благодарение на закон срещу финансирането на тероризъм, който беше гласуван в Конгреса през септември 2016 г., въпреки че бившият президент Барак Обама го блокира и лобира за Рияд. Законът позволява на оцелелите и роднините на жертвите да съдят чуждестранни правителства в американски федерални съдилища.Според разпространените документи саудитското правителство е финансирало терористите месеци преди атаките.Документи на ФБР, представени като доказателства, разкриват, че двамата саудитски граждани в САЩ са били членове на мрежа от агенти на кралството. Допълва се, че те са обучени в Афганистан с редица други терористи от \"Ал Кайда\", за да участват в атаките.През ноември 1999 г. те се качили на полет до Вашингтон и се опитали да се доберат до пилотската кабина няколко пъти, а също така са задавали \"технически въпроси\" на екипажа, което им се сторило подозрително.Самолетните им билети са платени от саудитското правителство, според съпруга на загинал при атентатите.Обвиненията срещу Рияд се основават на 5000 страници доказателства.Общо 15 от 19-те терористи са от Саудитска Арабия. Стотици хиляди американски документи за Саудитска Арабия остават секретни.", "date": "2017.09.10", "title": "Саудитска Арабия финансирала репетиция за атентатите в САЩ на 9/11"}
{"url": "https://news.bg/crime/chuzhdenets-rani-trima-s-nozh-v-s-zagore.html", "text": "Мъж е ранил трима души с нож в старозагорското село Загоре. Инцидентът е станал снощи късно вечерна, съобщават БТВ. Сигналът е подаден в 22:34 часа.35-годишен чужденец се е сбил с 47-годишен мъж от село Загоре. В скандала са се включили още трима мъже. Те са искали да прекратят свадата.Чужденецът извадил нож и намушкал трима от мъжете. И тримата са получили медицинка помощ. Единият е приет в болница с прободна рана в корема, а ножът е пробил тънкото му черво. Другият нападнат е с прободна рана в областта на гърба, а третият пострадал е с порезна рана на гърдите, той е бил третиран в болница е освободен.И тримата мъже са без опасност за живота.По случая е образувано досъдебно производство и разследването продължава. 35-годишният извършител е задържан за срок от 24 часа.", "date": "2017.09.10", "title": "Чужденец рани трима с нож в с. Загоре"}
{"url": "https://news.bg/world/nato-bezrazsadnoto-povedenie-na-severna-koreya-e-globalna-zaplaha.html", "text": "\"Безразсъдното поведение\" на Северна Корея е глобална заплаха и се изисква глобален отговор. Това заяви генералният секретар на НАТО Йенс Столтенберг, цитиран от Ройтерс.НАТО не е пряко замесена в кризата, която се нажежи след шестия и най-мощен ядрен тест на Северна Корея преди седмица, но многократно призовава КНДР да изостави ядрената и ракетната си програма.\"\", каза Столтенберг в интервю за БиБиСи.Запитан дали атака срещу американската територия Гуам ще задейства Член 5 от Северноатлантическия договор, който изисква всички страни членки да се защитят, Столтенберг отговори: \"Няма да спекулирам дали Член 5 ще бъде приложен при такава ситуация\".\"\", продължи той.\"\", каза генералният секретар.Британският военен министър Майкъл Фалън също заяви пред БиБиСи, че е много обезпокоен от ситуацията.Той изтъкна, че на всяка цена трябва да се избегне военен конфликт.Според него на този етап Северна Корея няма възможности да порази Лондон.", "date": "2017.09.10", "title": "НАТО: \"Безразсъдното поведение\" на Северна Корея е глобална заплаха"}
{"url": "https://news.bg/world/irma-vrahletya-yuzhnata-chast-na-florida.html", "text": "Окото на урагана \"Ирма\" връхлетя южните острови на американския щат Флорида с категория четири, съобщиха от американския Национален център за наблюдение на ураганите, цитиран от БиБиСи, АФП и местни медии.Очаква се да помете Кий Уест с пориви на вятъра със скорост 209 километра в час преди да се насочи към северозападната част на щата.По-късно Националната метеорологична служба на САЩ информира, че природното бедствие е връхлетяло Куджо Кий в най-долната част на архипелага Флорида кийс, на около 36 километра източно от Кий Уест в 09,10 часа местно време.В Маями ветровете са изкоренили дървета, пътни знаци и са прекъснали електрозахранването.Ураганът се е насочил към градовете Тампа и Сейнт Питърсбърг.Властите наредиха на повече от 6,3 милиона души да се евакуират от щата заради животозастрашаващия ураган.Президентът Доналд Тръмп обяви извънредно положение във Флорида, Джорджия, Южна Каролина и Пуерто Рико.\"Ирма\" вече унищожи части от Карибите. Най-малко 25 души загинаха. Столицата на Куба Хавана е наводнена и 5000 туристи са евакуирани, след като ураганът премина през северното крайбрежие.Според представител на застрахователния сектор ураганите в САЩ и Карибите ще струват на застрахователите около 200 милиарда долара.Изключително силните пориви на вятъра около окото на природното бедствие се очаква да продължат през следващите два часа в южната част на Флорида.Има опасения, че големи петметрови вълни могат да залеят островите, където на всички жители им е наредено да се евакуират.По последни данни повече от 400 000 домакинства са останали без електрозахранване часове преди ураганът да връхлети щата.Към 09,00 часа по Гринуич ураганът беше на около 65 километра югоизточно от Кий Уест.Полицията е открила места за подслон на острова за тези, които пренебрегнат задължителната заповед за евакуация.Ураганът се предвижда да премине по или край югозападното крайбрежие на Флорида по-късно днес и в понеделник, а след това да се насочи на север към Джорджия.Шериф във Флорида посъветва хората да не използват огнестрелни оръжия по време на бедствието.В същото време от Националния център за наблюдение на ураганите предупредиха, че има риск от образуване на торнадо източно от пътя на урагана.Предупреждава се, че \"Ирма\" може да нанесе по-големи поражения и от урагана \"Андрю\", който уби 65 души през 1992 г. Губернаторът на щата Флорида заяви, че всички 20,6 милиона души трябва да се подготвят за евакуация.", "date": "2017.09.10", "title": "„Ирма” връхлетя южната част на Флорида "}
{"url": "https://news.bg/world/merkel-zaplashva-stranite-chlenki-ako-ne-priemat-migranti.html", "text": "Страните, които не участват в схемата за квоти за приемане на мигранти, търсещи убежище в Европейския съюз, могат да бъдат лишени от помощ в други области, заяви германският канцлер Ангела Меркел пред Frankfurter Allgemeine Sonntagszeitung.\"Ако няма солидарност за миграцията, няма да я има и в други области\", коментира германският канцлер и отбеляза, че това би в щета за европейското кохезия.Меркел заяви, че даването на убежище на мигранти в страните от Европейския съюз ще стане по-опростено, когато европейската политика за миграцията стане по-стабилна. По думите й най-вероятно ще бъде много полезно да се разработи такъв механизъм, ако всички други елементи в политиката за бежанци и мигранти са по-стабилни.Припомняме, че съдът на Европейския съюз отхвърли жалбите на Словакия и Унгария относно миграционната политика на Общността. Съдът потвърди правото на Брюксел да изисква от държавите членки да приемат кандидати за убежище.Съдът на ЕС установи, че Съюзът има право да нарежда на националните правителства да приемат бежанци на квотен принцип. Става въпрос главно за сирийските бежанци, преселени от Италия и Гърция.Механизмът беше одобрен с мнозинство от страните членки, въпреки явната съпротива на някои държави от Източна Европа. Тогава беше предвидено презаселването на 120 000 бежанци, но до момента презаселените са около 25 000.Германският канцлер също така защити работата с милиции в Либия, за да се блокира напускането на мигриращи лодки, организирани от контрабандисти. \"Правилно е да разбием тези икономически структури и да попречим на хиляди хора да се удавят в в Средиземноморието\", обясни Меркел. Въпреки условната си подкрепа, тя добави, че би било погрешно да се работи дълго време с милиция, която не подкрепя правителство на единството в Триполи", "date": "2017.09.10", "title": "Меркел заплашва страните членки, ако не приемат мигранти"}
{"url": "https://news.bg/world/navodneniya-otneha-zhivota-na-shestima-dushi-v-italiya.html", "text": "Най-малко шестима души са загинали, а трима са изчезнали в тосканския град Ливорно след проливни дъждове, които удариха града рано тази сутрин и причиниха наводнения.Това пише италианският вестник \"Кориере дела сера\", цитиран от Ройтерс.Между 02,00 и 04,00 часа местно време повече от 250 милиметра дъжд удари града, причинявайки големи наводнения, обявиха от градската управа.Все още не е отминала критичната ситуация, допълва администрацията.Кметът на града Филипо Ногарин заяви, че ситуацията е драматична.", "date": "2017.09.10", "title": "Наводнения отнеха живота на шестима души в Италия"}
{"url": "https://news.bg/world/kazahstan-predlaga-myusyulmanskite-darzhavi-da-sazdadat-analog-na-g-20.html", "text": "Президентът на Казахстан Нурсултан Назарбаев предложи мюсюлманските държави да създадат аналог на световния форум Г-20, информира РИА \"Новости\".Назарбаев отправи предложението по време на първата среща на Организацията за ислямско сътрудничество по наука и технологии в Астана.Той добави, че форумът трябва да работи като неофициална група за развитие на науката и икономиката в ислямския свят.Според него държавите членки на Организацията за ислямско сътрудничество могат да създадат организацията ОИС-15.Държавният глава подчерта още, че е важно ислямският свят да си сътрудничи със Запада.Длъжни сме да развиваме плодотворно сътрудничество със западните страни. Това ще помогне за развитието на целия ислямски свят, смята той.", "date": "2017.09.10", "title": "Казахстан предлага мюсюлманските държави да създадат аналог на Г-20"}
{"url": "https://news.bg/world/es-napadna-ikonomicheskata-politika-na-tramp.html", "text": "Икономическа и финансова комисия на ЕС разкритикува икономическата политика на Доналд Тръмп и изрази безпокойство, че действията на американския лидер за налагане на протекционизъм са заплаха за световната икономика.Това пише германското списание \"Шпигел\", цитирано от Ройтерс.Ефектът от това може да бъде много по-вреден в бъдеще, отбелязва изданието, позовавайки се на документ на топ представителите на комисия от финансовите министерства на страните членки на ЕС.Също се подчертава, че европейците са обезпокоени от плановете на администрацията на Тръмп за увеличение на разходите, изтъквайки, че публичният дълг е на път да се превърне в неконтролируем и че тази политика носи \"краткосрочни рискове за световната икономика\".В документа се посочва, че кредиторите вече избягват САЩ.Спадът на международните инвестиции носи уязвимост, пише вестникът, позовавайки се на документа.Критикуват се и плановете на Тръмп за данъчна реформа, които трябва да намалят тежестта върху най-богатите за сметка на другите слоеве от населението, тъй като ще засегнат американската икономика.Европейската комисия отказва коментар.", "date": "2017.09.10", "title": "ЕС нападна икономическата политика на Тръмп"}
{"url": "https://news.bg/world/britanski-voenni-sreshtu-irma.html", "text": "Най-малко петстотин британски военнослужещи оказват помощ на жителите на островите в Карибския регион, пострадали от последиците от урагана Ирма. Това заяви министърът на отбраната на Обединеното кралство Майкъл Фалън.В интервю за телевизионния канал \"Скай нюз\" Фалън посочи, че военните активно помагат на пострадалите.Над половината от бензиностанциите в Южна Флорида останаха без гориво. Причината е увеличението в продажбите на бензин и дизел, нужни за евакуацията на около една трета от населението на щата заради урагана.", "date": "2017.09.10", "title": "Британски военни срещу Ирма"}
{"url": "https://news.bg/world/iran-may-pomagal-na-phenyan-za-bombata.html", "text": "Британските власти се опасяват, че бързото изпълнение на намерението на Пхенян да стане собственик на ядрени оръжия може да се осъществи със секретната помощ от Иран. Това съобщи The Sunday Telegraph.Високопоставени източници в британското правителство не смятат за надеждна информация, че севернокорейските учени са осигурили самостоятелно напредването на страната до притежаването на ядрени технологии.В тази връзка британското външно министерство проучва въпроса коя от настоящите или бившите ядрени сили е предоставила такива технологии на КНДР или го е посъветвала.", "date": "2017.09.10", "title": "Иран май помагал на Пхенян за бомбата"}
{"url": "https://news.bg/world/papata-se-pomoli-za-narkomanite.html", "text": "Папа Франсис в събота посети Меделин, епицентър на наркобарските войни в Колумбия през 80-те години на миналия ХХ в.Светият отец поиска от Бог да обърне сърцата към \"наркоманите\".Той помолил слушателите си да помолят Бог за прошка за онези, които унищожиха мечтите на толкова много млади хора.\" Помолете Господ да обърне сърцата си\", поиска светият отец.В предпоследния си ден в Колумбия Франсис отлетя в Меделин, градът, северозападно от столицата, който някога е бил известен като столицата на наркоман Пабло Ескобар.", "date": "2017.09.10", "title": "Папата се помоли за наркоманите"}
{"url": "https://news.bg/int-economics/kitay-misli-da-zabrani-benzinovi-i-dizelovi-koli.html", "text": "Китай вече проучва кога да забрани производството и продажбата на автомобили, използващи традиционни горива, съобщи Синхуа. Официалната информационна агенция цитира вицепремиера на индустрията и информационните технологии Син ГубинТой не даде подробности за това кога Китай, най-големият автомобилен пазар в света, ще въведе такава забрана.Тези мерки със сигурност ще доведат до дълбоки промени в развитието на автомобилната ни индустрия , каза той Син Губин.Обединеното кралство обеща забрана за продажба на нови дизелови и бензинови автомобили до 2040 г.", "date": "2017.09.10", "title": "Китай мисли да забрани бензинови и дизелови коли"}
{"url": "https://news.bg/press/mon-dava-rektor-na-prokuror-zaradi-plagiatstvo-8-km-opashka-za-pleskavitsi-i-dyuleva-rakiya.html", "text": "МОН дава ректор на прокурор заради плагиатство Проф. Росен Василев преписал трудоветена двама докторанти за дисертацията си. Министерството на образованието ще сезира прокуратурата в понеделник за извършено престъпление от ректора на Техническия университет във Варна проф. инж. Росен Василев, съобщи за 24 часа зам.-министърът Петър Николов.Причината е плагиатство в дисертацията му \"Изследване на методите и средствата за повърхностно обработване на материали за дентални импланти\".С нея той стана доктор на науките.8 км опашка за плескавици и дюлева ракия На българо-сръбската граница трафикът е повече от интензивен, на ГКПП \"Калотина\" има 8 км колона от леки автомобили на изход. Препоръчва се използването на алтернативен маршрут през ГКПП \"Стрезимировци\". Това съобщиха от пресцентъра на ГД \"Гранична полиция\". От МВР по-рано обявиха, че тапата се е получила заради проблем със системата за обработка на документите, която е пострадала след токов удар, но той е бил отстранен. Копирано от standartnews.comУченическата раница - висока до 40 смДо старта на учебната година остават броени дни. Ако все още родителите на първокласниците не са им купили ученическа чанта, е препоръчително не само да гледат модела, но и да съобразят избора си с конкретни параметри, които са от голямо значение за здравето и правилното развитие на децата.", "date": "2017.09.10", "title": "МОН дава ректор на прокурор заради плагиатство, 8 км опашка за плескавици и дюлева ракия"}
{"url": "https://news.bg/world/sled-studenata-voyna-otnovo-rusiya-i-sasht-se-sreshtat-v-helzinki.html", "text": "За първи път след края на Студената война американци и руснаци ще се видят отново в Хелзинки. Срещата ще се проведе на 11 и 12 септември, съобщи АП.Агенцията се позовава на съобщение от Белия дом.Заместник-министърът на външните работи на Русия Сергей Рябков отново ще разговаря със заместник-държавния секретар на САЩ Томас Шанън. Тази година двамата политици вече имаха срещи, които обаче приключиха без успех.В Хелзинки Томас Шанън ще се срещне също с финландския президент Саули Нинистьо.Ескалацията на напрежението между Русия и САЩ се повиши след анексията на Крим от Кремъл и подкрепата за проруските сепаратисти в Донбас.В Хелзинки по време на Студената война бяха договорени механизмите за взаимно разбиране и намаляване на напрежението между ядрените сили САЩ и СССР.", "date": "2017.09.10", "title": "След Студената война отново Русия и САЩ се срещат в Хелзинки"}
{"url": "https://news.bg/world/merkel-da-izpolzvame-opita-ot-iran-za-severna-koreya.html", "text": "Световната общност може да използва опита от преговорите за ядрената програма на Иран за разрешаване на ескалацията на кризата със Северна Корея.Това съобщава Ройтерс. Агенцията разкрива, че предложението е на германския канцлер Ангела Меркел.То е направено в нейно интервю за \"Франкфуртер алгемайн зонтагцайтунг\".Меркел припомни преговорите, които доведоха до ядрено споразумение между Иран и световните сили през 2015 г. Тогава Германия и петте страни в Съвета за сигурност на ООН с право на вето взеха участие в преговорите, които доведоха до съгласието на Техеран да ограничи ядрената си програма в замяна на отмяната на повечето санкции.Германският канцлер заяви, че подготвя дипломатическа инициатива за прекратяване на севернокорейската програма за ядрени оръжия.Меркел проведе консултации с президента на Китай Си Дзинпин и премиера на Япония Шиндзо Абе. Неофициално се очаква в понеделник да се проведат разговори с руския президент Владимир Путин.", "date": "2017.09.10", "title": "Меркел: Да използваме опита от Иран за Северна Корея"}
{"url": "https://news.bg/world/mvnr-s-krizisen-shtab-za-uraganite.html", "text": "Във връзка с преминаването на урагана Ирма през Централна и Северна Америка, Министерството на външните работи мобилизира всички свои ресурси за координация и съдействие на българските граждани в региона.Това съобщават от МВнР.Открити са горещи линии за подаване на сигнали за наши сънародници в беда.До момента нямаме данни за пострадали български граждани или такива в ситуация на непосредствена опасност.Под ръководството на вицепремиера Екатерина Захариева всички наши дипломатически мисии поддържат връзка с компетентните власти за защита на населението.Призоваваме всички български граждани на територията на щата Флорида да пристъпят незабавно към евакуация и да изпълняват разпорежданията на местните власти включително заповедите за вечерен час в различните окръзи на щата.Засега на дежурния телефон на посолството няма постъпили сигнали за пострадали български граждани вследствие на урагана Ирма.Заради нарушените комуникации и липсата на телефонни връзки българското посолство във Вашингтон призовава близките на българските граждани, които не могат да се свържат с тях, да проявят търпение.Към посолството на Република България в САЩ е създаден кризисен щаб с денонощна телефонна линия 202-387-5770.По данни на нидерландските власти в момента активността на урагана Ирма над остров Сент Мартен продължава. Комуникациите с острова са прекъснати. Нидерландски военни части и полицейски подразделения са пристигнали на острова и заедно с местната администрация полагат усилия за осигуряване на сигурността на намиращите се на нидерландската част от острова хора и за възстановяване на основната инфраструктура. На остров Сент Мартен са създадени девет временни убежища.По последна информация ураганът Хосе няма да мине през острова. След преминаването на урагана Ирма ще бъде започната евакуацията на чуждите граждани, намиращи се на територията на острова. В момента по информация на външното министерство на Кралство Нидерландия тя е невъзможна. Допълнителна информация за евентуална евакуация ще има в понеделник.До момента няма постъпила информация за пострадали български граждани на остров Сент Мартен. Посолството ни в Кралство Нидерландия е в постоянен контакт с Националния координационен център и ще информира своевременно за всяка нова информация. Ситуационният център в МВнР поддържа връзка с роднините на българските граждани, намиращи се на острова.Сигнали за бедстващи граждани на Карибите може да подавате на следните телефони:Посолство на Република България в Хага (за нидерландската част на Сент Мартен):+31 657448073Посолство на Република България в Париж (за френската част на Сент Мартен): +33 1 45 51 85 90Посолство на Република България в Хавана (за българи, намиращи се в други части на Карибите): +535 286 24 49Посолство на Република България в Мексико Сити: (+52 1) 55 6064 5199(044 55 6064 5199, когато се набира от стационарен телефон в Мексико и 55 6064 5199, когато се набира от мобилен телефон на мексикански мобилен оператор на територията на Мексико).В Централното управление на МВнР дирекция \"Ситуационен център\" поддържа денонощно дежурство на следните телефони 02 984 24 04 и +359 2 971 38 56.За медийни запитвания моля, свържете се с Ева Живкова: 0884458214 (до 24 ч в събота) и с Георги Сусанин 0876060486 (от полунощ в неделя).", "date": "2017.09.10", "title": "МВнР с кризисен щаб за ураганите"}
{"url": "https://news.bg/world/phenyan-imal-kontrabanden-iznos.html", "text": "Северна Корея за последните шест месеца тази година нелегално е изнесла въглища, желязо и други стоки за 270 млн. долара, съобщава АП.Агенцията се позовава на доклад от експертния съвет на ООН.Незаконният износ е основно за Китай, Индия и Малайзия. По този начин Пхенян отново наруши санкциите на ООН.Освен това, според ООН, КНДР продължава да работи по своята ядрена програма, въпреки забраните. Също така се отбелязва, че организацията продължава да проучва възможното участие на севернокорейците в незаконни дейности в африканските страни и Сирия.", "date": "2017.09.10", "title": "Пхенян имал контрабанден износ"}
