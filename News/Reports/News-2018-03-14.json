{"url": "https://news.bg/world/george-ivanov-nyama-da-podpishe-zakona-za-albanskiya-ezik.html", "text": " Това заяви македонският президент Георги Иванов и така потвърди заявената си по-рано позиция, заради която законът бе върнат в парламента, предаде македонската агенция \"Нова\". Това се казва в изявлението му.Македонските депутати одобриха днес законопроект, с който албанският става вторият официален език в държавата. 64 депутати гласуваха в подкрепа на проектозакона. Нито един депутат не е гласувал против промените.Исканите от опозиционната партия ВМРО-ДПМНЕ поправки не бяха разгледани.Гласуването се проведе след напрежение между бившия лидер на ВМРО-ДПМНЕ Никола Груевски и председателя на парламента Талат Джафери. Пред парламента поддръжници на опозицията протестираха срещу закона.", "date": "2018.03.14", "title": "Георге Иванов няма да подпише закона за албанския език "}
{"url": "https://news.bg/crime/prokuraturata-shte-iska-postoyanen-arest-za-atanas-mechev-gargata.html", "text": "Софийска районна прокуратура задържа за срок до 72 часа Атанас Мечев, известен с прякора \"Гаргата\", срещу който тече разследване за престъпление по хулигански подбуди.Образуваното досъдебно производство и разследването по него са за това, че вчера, 13 март, Атанас Мечев извършил непристойни действия, които грубо нарушават обществения ред и изразяват явно неуважение към обществото - около 19 часа на булевард \"България\", София, намирайки се на пътното платно за движение, мъжът изрекъл обидни реплики спрямо друг човек, изплюл се неколкократно в лицето на жертвата, като в същото време го блъскал и дърпал. Според прокуратурата по своето съдържание действията на \"Гаргата\" се отличават с изключителен цинизъм.Предвид обществената опасност на извършителя наблюдаващият прокурор е постановил Мечев да бъде задържан за срок до 72 часа. На 17 март следва Софийският районен съд да разгледа исканата от държавното обвинение мярка за постоянен арест спрямо \"Гаргата\".Припомняме, \"Гаргата\" беше задържан вчера заедно с други четирима мъже за това, че са нанесли побой на шофьор след ПТП. Арестантите пътували с джип, когато лека кола се ударила в техния автомобил в столичния квартал \"Бояна\". Мъжете пребили шофьора на другия автомобил заради катастрофата. Впоследствие те го накарали да опише в двустранния протокол на инцидента, че той е виновен за случилото се.Само преди няколко дни криминално приявеният Атанас Мечев - \"Гаргата\" беше задържан по подозения за участие в групово изнасилвне в столицата. ", "date": "2018.03.14", "title": "Прокуратурата ще иска постоянен арест за Атанас Мечев - Гаргата"}
{"url": "https://news.bg/world/ne-razgovaryayte-za-politika-prizova-forin-ofis-britantsite-v-rusiya.html", "text": "Великобритания посъветва пътуващите към Русия граждани да бъдат внимателни с антибританските настроения и да избягват политически коментари, съобщава \"Ройтерс\".Двете държави рязко обтегнаха отношенията си след отравянето на бившия двоен агент Сергей Скрипал.Външното министерство на Обединеното кралство промени съветите си към пътуващите до Русия британци, след като премиерът Тереза Мей обяви, че Москва стои зад отравянето на Скрипал и дъщеря му. Лондон също така взе решение да изгони 23-ма руски дипломати.Москва отхвърля обвиненията.\"\", се казва в препоръките на \"Форин офис\".\"Съветваме ви да останете бдителни, да избягвате протести или демонстрации и да избягвате публични коментари за политическото развитие\", се допълва още.Около 10 000 - 20 000 британски футболни запалянковци се очаква да пристигнат в Русия през лятото за Световното първенство по футбол.", "date": "2018.03.14", "title": "Не разговаряйте за политика, призова Форин офис британците в Русия"}
{"url": "https://news.bg/world/evroparlamentat-provezhdal-tayni-pregovori-s-kndr.html", "text": "Делегация на Европейския парламент разкри, че през последните три години е провела тайни разговори с КНДР, за да убеди Пхенян да се върне на масата за преговори за прекратяване на ядрената си програма, информира АФП.Групата е била водена от британския евродепутат Нирдж Дева. Тя се е срещнала с представители на КНДР, включително министри, 14 пъти и планира още една среща в Брюксел в близко бъдеще.Информацията е съобщена на фона на изненадващото решение на президента на САЩ Доналд Тръмп да се срещне с лидера на Северна Корея Ким Чен-ун. В края на април лидерите на КНДР и Южна Корея ще проведат отделна среща.Дева каза, че той и колегите му от Делегацията за отношения с Корейския полуостров към Европейския парламент подкрепят диалог без предварителни условия за прекратяване на напрежението с КНДР.Групата също е провела срещи с високопоставени представители на САЩ, Китай, Япония и Южна Корея.\"\", каза Дева на пресконференция в европарламента в Страсбург.Той добави, че са провеждани и редовни тайни срещи със севернокорейци в Брюксел.По думите му ролята на делегацията е развитие на \"мерки за изграждане на доверие\" в подкрепа на запланувания диалог между САЩ и Северна Корея.", "date": "2018.03.14", "title": "Европарламентът провеждал тайни преговори с КНДР"}
{"url": "https://news.bg/regions/podgotvyat-merki-za-ukrepvane-na-srutishteto-na-patya-smolyan-madan.html", "text": "Резултатите от огледите и предписанията за обезопасяване на срутището на път ІІ-86 Смолян - Мадан, ще представят експертите на председателя на Управителния съвет на Агенция \"Пътна инфраструктура\" инж. Дончо Атанасов в понеделник, 19 март. Това съобщиха от АПИ.Целта е второкласният път да се укрепи, за да се осигури безопасното пътуване на шофьорите.Задачата на експертите е да извърши подробен оглед и картировка на свлачището, да изготви становище за механизма и динамиката на свлачищно-срутищния процес и да дадат препоръки за изпълнението на неотложни аварийни мероприятия за стабилизиране на участъка. Те трябва да представят и работна програма за обхвата и необходимите за изпълнение проучвателно-проектантски работи и да дадат заключение, относно възможността за пускане на движението по участъка от републиканския път.Път ІІ-86 Смолян - Мадан в района на село Тикале остава затворен заради опасността от свличане на скална маса. Алтернативният маршрут за тежкотоварните камиони е през Рудозем - Смилян, а за леките автомобили и по пътя Смолян - Фатово - Рудозем.Община Смолян в момента изгражда нов обходен път около километър и половина, който заобикаля масива. Целта е през Орешец - Влахово да преминават леките автомобили и да се осигури възможно най-къса връзка за придвижване на жителите от региона.От АПи призовават пътниците да спазват табелите, които са поставени в района на свлачището и да не навлизат в затворения участък. Опасността е свличане на скална маса нараства от падналите и дъждове.Припомняме, срутищата са форми на релефа, образувани при внезапно откъсване, срутване или пропадане на скални или пък земни маси по стръмен или полегат склон на планина, хълм или бряг. Те са свързани с неустойчивостта на терените, обезлесяването, ерозия и т.н. Срутванията на земните маси и блокове причиняват големи вреди на обработваемите площи, пътищата, населените места и други стопански съоръжения, тъй като са стихийни явления с големи размери.Експертната работа група, която обследва срутището, се ръководи от доц. д-р Стефчо Стойнев, който е ръководител на катедра \"Хидрология и инженерна геология\" в Минно-геоложкия университет \"Св. Иван Рилски\".В нея участват водещи експерти по геология и геоинформатика, подземно строителство, хидрогеология и инженерна геология от Минно-геоложкия университет и Геологическия институт при БАН. В работната група има и проектанти, както и представители на всички заинтересовани държавни институции - областна администрация Смолян, община Смолян, ВиК-Смолян, \"Електроенергиен системен оператор\" ЕАД, Държавно горско стопанство-Смолян, Регионалната дирекция по горите, Областно пътно управление - Смолян и \"Геозищита\" ЕООД, уточниха от АПИ.", "date": "2018.03.14", "title": "Подготвят мерки за укрепване на срутището на пътя Смолян-Мадан"}
{"url": "https://news.bg/world/moskva-london-izbra-sblasaka-ochakvayte-otvetni-merki.html", "text": "Правителството на Великобритания реши допълнително да ескалира напрежението с Русия чрез експулсирането на 23-ма руски дипломати от страната заради отравянето на бивш двоен агент.Това се казва в позиция на Министерството на външните работи на Русия, цитирано от агенции.По-рано днес премиерът Тереза Мей обяви, че Москва стои зад отравянето на Сергей Скрипал и дъщеря му.\"\", отбелязват от ведомството.Министерството допълва, че съвсем скоро ще наложи ответни мерки.Според външното министерство действията на Лондон са \"безпрецедентно груба провокация, която подкопава основите на нормалния диалог между нашите държави\"., се отбелязва още в позицията и се допълва, че Лондон се опитва да отприщи антируска кампания.\"\", предупреди ведомството.По-рано говорителят на ведомството Мария Захарова написа във \"Фейсбук\", че руският външен министър Сергей Лавров не е приемал покана за посещение във Великобритания.\"\", отбеляза Захарова.Междувременно германският канцлер Ангела Меркел коментира, цитирана от \"Ройтерс\", че ЕС ще излезе с единна позиция по спора между Лондон и Москва.\"Ние възприемаме откритията на британското правителство много сериозно...ще представим обща европейска позиция\", каза Меркел пред ARD и подчерта, че европейските лидери ще се срещнат следващата седмица., призова тя.", "date": "2018.03.14", "title": "Москва: Лондон избра сблъсъка, очаквайте ответни мерки"}
{"url": "https://news.bg/education/biznesat-skochi-na-mon-za-profesionalnite-paralelki-vav-vratsa.html", "text": "Работодателите във Враца скочиха срещу план-приема за учебната 2018/2019 година в града.След сигнал от регионалните структури на националните организации на работодателите във Враца (Индустриална стопанска камара Враца, Търговско промишлена палата Враца, КРИБ ВРАЦА и АИКБ Враца) от Асоциацията на организациите на българските работодатели (АОБР) изпратиха писмо до министъра на образованието и науката Красимир Вълчев.В писмото бизнесът категорично изразява несъгласието си с административната намеса при план-приема за учебната 2018/2019 година в града. Промяната внасяла дисбаланс между броя на завършващите 7-ми клас ученици и общия брой паралелки за план-приема за учебната 2018/2019 г. в областта.С решението на МОН изкуствено и необосновано се завишават непрофесионалните паралелки от 10 на 12, което ще доведе до отлив на ученици от професионалните такива. С това пряко ще бъдат увредени интересите на бизнеса от региона, допълват още работодателите.Поради това от АОБР настояват гласуваното от Областна комисия по заетост предложение за 16 професионални от 26 паралелки в план-приемa за учебната 2018/1019 г. да бъде одобрено от МОН.Припомняне обаче, че ученици, родители и учители във Враца също се надигнаха срещу подготвяния проект за държавен план-прием за учебната 2018/2019 година, според който в училища в града се закриват профилирани паралелки. Родителите са категорични, че  и за сметка на тях да се откриват нови професионални паралелки.Междувременно на заседание на парламентарната комисия за образование министър Красимир Вълчев обясни, че уседналостта остава водещ критерий при приема на първокласниците.", "date": "2018.03.14", "title": "Бизнесът скочи на МОН за професионалните паралелки във Враца"}
{"url": "https://news.bg/crime/politsaite-razbrali-koi-kradat-ot-bazovi-stantsii-na-mobilni-operatori.html", "text": "Полицаите разбраха кои са извършителите на серия взломни кражби от базови станции на мобилни оператори, съобщиха от МВР. Разследването е проведено от служители на Областната дирекция на МВР-София и колегите им от РУ-Своге.През януари в полицията в Своге е постъпил сигнал за кражба на 16 акумулаторни батерии в село Заселе. За времето до 7 март са подадени още пет сигнала за отнети 52 акумулаторни батерии от селата Владо Тричков, Желен, Реброво, Заселе и Искрец.По шестте случая са образувани досъдебни производства за извършено престъпление.Всичките престъпления са извършени по идентичен начин. При анализ на местоположението на базовите станции, метеорологичните условия и вида на отнетите вещи- акумулаторни батерии с тегло на всяка една от тях около и над 50 кг, криминалистите започнали работа по версия, че се касае за едни и същи извършители.Полицаите стигнали до двама братя от Нови Искър. При проверка в двора на адреса им, в лек автомобил \"Форд Експлорър\", са намерени и иззети 12 акумулаторни батерии, предмет на кражба от 7 март от базова станция в село Искрец. В колата са открити още клещи, ножица за рязане на метал с удължени дръжки, както и три метални лоста с различни размери.Мъжете с инициали П.А./39г./ и Б.А./40г./ са привлечени като обвиняеми и с прокурорско постановление им е наложена мярка за неотклонение \"подписка\".Продължава работата по документиране участието на двамата и в останалите пет взломни кражби.", "date": "2018.03.14", "title": "Полицаите разбрали кои крадат от базови станции на мобилни оператори"}
{"url": "https://news.bg/crime/28-novi-sistemi-za-kontrol-na-skorostta-sa-razpolozheni-v-stranata.html", "text": "28 нови системи за контрол на скоростта са разположени по пътищата на страната. Те работят от 12 март. Това съобщиха от пресцентъра на МВР. Те могат да установяват едновременно по няколко нарушения, извършвани от шофьорите на различни автомобили. Функционалността им позволяват да следят за нарушения на скоростта в двете посоки на движение.Работата с новата система е напълно автоматизирана. Полицаите единствено избират мястото за контрол на скоростта, разполагат устройството и му задават настройките за разстояние на снимане и допустимата за участъка скорост. Устройствата разполагат със собствени батерии, които издържат в режим на запис по минимум 5 часа и работят самостоятелно. Данните се предават автоматично в Централната база данни на МВР. Това става по два начина. Единият е при наличие на 3G или 4G свързаност, тогава информацията се предава дистанционно. При втория, паметта на устройствата се свърза директно с вътрешната мрежа на МВР.", "date": "2018.03.14", "title": "28 нови системи за контрол на скоростта са разположени в страната "}
{"url": "https://news.bg/world/polskiyat-prezident-sravni-chlenstvoto-v-es-s-okupatsiya.html", "text": "Президентът на Полша Анджей Дуда сравни членството на страната му в ЕС с успешните окупации на държавата от Русия, Австрия и Прусия, съобщава АФП.Той подчерта, че днес, както през 123-те години между 1795 и 1918 г., когато поляците отговаряха пред окупираща сила, \"в отдалечените столици те вземаха решения за нас...и действително ние работихме в полза на други\".Дуда говори по време на събитие в Югозападна Полша, с което се отбелязват 100 г. от възстановяването на суверенитета на страната след Първата световна война.\"\", изтъкна държавният глава.Към хората, които казват, че ЕС е по-важен от Полша, Дуда отговори, че \"всеки трябва да запомни 123-годишната подялба\", когато страната отговаряше пред окупационните сили.Полша се присъедини към ЕС през 2004 г. Тя е основният реципиент на евросредства, като през миналата година е получила 10 милиарда евро.", "date": "2018.03.14", "title": "Полският президент сравни членството в ЕС с окупация"}
{"url": "https://news.bg/int-politics/evroparite-v-turtsiya-sa-naprazno-spored-smetnata-palata-na-es.html", "text": "Европейските пари, които отиват в Турция в контекста на потенциалното присъединяване на страната към Общността, все още не дават достатъчно резултати. Това сочи доклад на Европейската Сметна палата, в който се прави оценка на това как се използват средствата от финансовата помощ, която получава Анкара от ЕС, съобщи politico.eu.Помощта, която се предполага, че трябва да подкрепи усилията на Анкара за реформи, важни за приемането на Турция е ЕС, не се използва за конкретни условия и нейната ефективност е ограничена, отчита Сметната палата на ЕС.Припомняме, ЕС се ангажира да инвестира над 9 милиарда евро в Турция само за периода от 2007 до 2020 година, от които 3.8 млрд. евро са предназначени за приоритетните сектори, а именно върховенството на закона, управлението на човешките ресурси, образование, заетост и други.В този контекст Бетина Якобсен от Европейската сметна палата посочи, че от 2018 година ЕК трябва по-внимателно да следи и насочва финансирането за Турция, като финансирането трябва стратегически да се насочва към областите, където реформите са закъснели.Според Сметната палата ЕК не е инвестирала достатъчно в проекти в Турция за укрепване на независимостта на съдебната система, свободата на печата и гражданското общество. ЕК също така не използва ефективно корективните инструменти, с които разполага, за да наложи правилно използване на средствата.Одиторският орган на ЕС констатира и че през последните месеци подкрепата за присъединяване на Турция в ЕС значително е намаляла, главно заради тежките критики към страната относно репресиите срещу медиите и политическата опозиция след опита за държавен преврат от 2016 година.", "date": "2018.03.14", "title": "Европарите в Турция са напразно, според Сметната палата на ЕС"}
{"url": "https://news.bg/world/dopusnati-sa-greshki-prizna-fbr-za-napadenieto-v-uchilishteto-vav-florida.html", "text": "Допуснати са грешки. ФБР можеше и трябваше да направи повече. Това признаха от ФБР за нападението в училището във Флорида. Зам. директорът Дейвид Бодич заяви това по време на изслушване от сенатска съдебна комисия относно сигурността в училищата, предаде АП.По думите му, било е възможно нападението да бъде предотвратено, но не е било направено нужното. Той отговори отрицателно на въпрос дали местните власти са били предупредени за Никълъс Крус, след като са получили сигнали за младежа. По-рано се появи информация за получени 50 сигнала срещу 19-годишния стрелец и брат му, докато официално губернаторът съобщи за много по-малко. Измина месец от стрелбата в училището Marjory Stoneman Douglas в щата Флорида, при която загинаха 17 души, а много други бяха ранени. Стана ясно, че стрелецът е бивш ученик, изключен от гимназията, с известни на всички проблеми. Американският президент Доналд Тръмп реагира гневно на тези разкрития и се закани за промени, след които учениците да имат нужнат6а сигурност в училище. Припомняме, че трагедията върна дебата за и против притежаването на оръжие от американските граждани, тема, която дълбоко разделя обществото. Хиляди ученици в САЩ организираха демонстрации с призиви за прекратяване на нападенията с огнестрелно оръжие. Подобни демонстрации са запланувани дори в Австралия, Великобритания и Германия.", "date": "2018.03.14", "title": "Допуснати са грешки, призна ФБР за нападението в училището във Флорида "}
{"url": "https://news.bg/world/makedonskiyat-parlament-napravi-albanskiya-vtori-ofitsialen-ezik.html", "text": "Македонските депутати одобриха законопроект, с който албанският става вторият официален език в държавата, съобщава Македонската информационна агенция и други.64 депутати гласуваха в подкрепа на проектозакона. Нито един депутат не е гласувал против промените.Исканите от опозиционната партия ВМРО-ДПМНЕ поправки не бяха разгледани.Гласуването се проведе след напрежение между бившия лидер на ВМРО-ДПМНЕ Никола Груевски и председателя на парламента Талат Джафери, след като Джафери дал началото на сесията с разглеждане на проектозакона, избягвайки поправките на ВМРО. Груевски хвърли чаша с вода към Джафери, който пък поиска 15 минути почивка.Пред парламента поддръжници на опозицията протестираха срещу закона.В началото на годината президентът на Република Македония Георге Иванов обяви, че няма да се подпише под законопроекта за езиците, тъй като е противоконституционен. Така проектозаконът беше върнат в парламента.", "date": "2018.03.14", "title": "Македонският парламент направи албанския втори официален език"}
{"url": "https://news.bg/health/podpomognati-sa-parvite-detsa-na-balgarskata-koleda-2017-2018.html", "text": "Лечението на първите 200 деца на \"Българската Коледа\" 2017/2018 г. беше подпомогнато с пари, събрани от петнадесетото издание на благотворителната кампания, която се провежда под патронажа на българския президент, съобщиха от администрацията на президента.През февруари и март 2018 г. от Експертния съвет и  Комисията към благотворителната инициатива \"Българската Коледа\" разгледаха постъпилите общо 250 заявления за подпомагане на болни деца, които се нуждаят скъпо струващи лекарства и рехабилитация.Въз основа на предложение на Експертния съвет и решение на Комисията, 36 деца ще проведат 10-месечна медикаментозна терапия (до края на 2018 година) с лекарствата Genotropin, Omnitrope, Sandimmun neural, CellCept.Децата са с диагнози: .Медикаментозната терапия с дарените лекарства за посочените диагнози не се заплаща от Републиканския бюджет, Националната здравноосигурителна каса и Център \"Фонд за лечение на деца\", уточниха от инициативата.164 деца с диагнози Детска церебрална парализа, Епилепсия и хидроцефалия, Спина бифида, Спинална мускулна атрофия, Мускулна дистрофия тип Дюшен, Родова травма, Разстройство в развитието на двигателните функции и вродени аномалии, включително вродена глухота, са подпомогнати за осъществяване на специализирана рехабилитация в допълнение към тази, заплащана от Националната здравноосигурителна каса.Комисията не е удовлетворила 50 от заявленията за подпомагане. Причината са неясни искания и липса на актуални медицински документи, удостоверяващи здравословното състояние на съответното дете.Организаторите на благотворителната инициатива напомнят, че набраната сума се изразходва само за лечение на деца, осигуряване на медицински изделия и помощни средства, които не се финансират от изброените държавни институции и Бюджета. Парите по \"Българската Коледа\" са за допълнителна рехабилитация и безвъзмездно предоставяне на медицинска апаратура, предназначена за деца.Парите не се предоставят средства в брой. Дарената сума се превежда по дарителска банкова сметка на нуждаещото се дете за неговото лечение. С цел постигане на висока степен на публичност и прозрачност, правилата на Благотворителната инициатива на Президента на Република България \"Българската Коледа\" са публично достъпни на интернет страницата на инициативата www.bgkoleda.bg.Заявления за подпомагане на нуждаещи се от лечение и рехабилитация деца се приемат през цялата година (https://www.bgkoleda.bg/red-na-kandidatstvane).Дарителската банкова сметка на Кампанията, както и номерата за изпращане на кратки съобщения и гласови обаждания са активни целогодишно.", "date": "2018.03.14", "title": "Подпомогнати са първите деца на „Българската Коледа“ 2017/2018"}
{"url": "https://news.bg/world/11-zhertvi-i-3540-bolni-ot-morbili-v-sarbiya.html", "text": "Най-малко 11 са жертвите на морбили в Сърбия, предаде Б92. Това е съобщили директорът на Инфекциозната болница в Ниш, където е починала последната засега жертва 32-годишната жена не е страдала от никакви хронични заболявания преди това. Болните са около 3540 души. Статистиката се води от октомври миналата година. През февруари стана ясно, че най-младият заболял е бебе на 15 дни, а най-възрастният пациент е на 65 години. Повечето заболели са на възраст между 5 и 30 г.33% от болните са били хоспитализирани. 95% от заболелите не са били ваксинирани. Морбили (дребна шарка) е инфекция, която се предава по въздушно-капков път. Инкубационният период на заболяването е до 21 дни, средно 9-10 дни.Болестта започва най-често с повишена температура, обща интоксикация и кашлица. Температурата се повишава до 39-40 градуса и се появява характерен обрив, първо по лицето, шията и гръдния кош, след това по торса и крайниците.Заразата се предава от човек на човек по въздушен път. Тя става при близък и директен контакт най-вече в затворени помещения. След преболедуване се изгражда траен пожизнен имунитет.", "date": "2018.03.14", "title": "11 жертви и 3540 болни от морбили в Сърбия "}
{"url": "https://news.bg/world/yaponski-nobelov-laureat-priet-v-bolnitsa-sled-katastrofa.html", "text": "Японският нобелов лауреат Еичи Негиши е бил приет в болница след катастрофа в САЩ. Съпругата му е загинала на място при произшествието, предаде \"Дейли мейл\". 82-годишният японец преподава в университет в щата Индиана. Катастрофата е станала в селски район в щата Илинойс. Колата е излязла от пътното платно. За момента от поицията не разпространяват детайли около случая. Няма данни обаче за извършено престъпление. Американецът Ричард Хек и японците Еичи Негиши и Акира Сузуки бяха лауреати на Нобеловата награда за химия за 2010 години.Отличието им бе присъдено за разработването на средство, което позволява да се създават толкова сложни химикали, колкото се откриват в природата.", "date": "2018.03.14", "title": "Японски нобелов лауреат приет в болница след катастрофа "}
{"url": "https://news.bg/world/fitso-gotov-da-se-ottegli-zaradi-ubiystvoto-na-zhurnalista.html", "text": "Словашкият премиер Роберт Фицо обяви, че е готов да подаде оставка, предаде \"Ройтерс\". Това обяви той на пресконференция.Той е готов да се оттегли още утре и да посочи наследника си на поста, при условие, че президентът даде право на управляващите да сформират нов кабинет. Той не вижда причина опозицията да поеме управлението, тъй като благодарение на добрата работа на правителството, Словакия е в отлично състояние, каза още премиерът. Фицо ще остане председател на партията си. Решението на Фицо е с цел да се намали напрежението в страната след убийството на журналиста Ян Куциак и неговата годеница миналия месец. Припомняме, че случаят доведе до оставката на вътрешния министър.Многохиляден протест се проведе срещу правителството и корупцията. Словашки медии отбелязаха, че около 40 хил. души са се събрали в столицата Братислава, което го прави най-големият протест в страната след Кадифената революция през 1989 г., при която беше свален от власт комунистическият режим в бивша Чехословакия.Полицията обяви, че смъртта на Куциак \"най-вероятно\" е свързана с неговите разследвания за връзките между най-високопоставени словашки политици и италианската мафия.Припомняме, за опасното навлизане на мафията в страната предупреди Словакия бившият национален прокурор за борба с мафията на Италия Франко Роберти. По думите му, вероятно хора на базираната в Южна Италия Ндрангета, която Куциак е разследвал, са го ликвидирали, защото това е бил начинът той да замълчи завинаги.Припомняме, че полицията в Словакия съобщи, че е задържала няколко италиански бизнесмени, които са споменати от убития журналист Ян Куциак, че имат връзки с мафията.", "date": "2018.03.14", "title": "Фицо готов да се оттегли заради убийството на журналиста "}
{"url": "https://news.bg/crime/prokuraturata-obvini-dvama-za-koruptsionna-shema-v-nap.html", "text": "Софийската градска прокуратура повдигна обвинения за корупционна схема спрямо две лица - настоящ и бивш служител на НАП.На 6 януари тази година СГП се самосезира по публикации в медиите и образува досъдебно производство за корупционни схеми в Националната агенция за приходите (НАП). Разследването е започнало след репортаж на \"Господари на ефира\", който разобличава в корупционна схема Стефан Лазаров - главен публичен изпълнител в НАП, и адвокат Велислава Кирилова - бивш служител в НАП.Разследването на предаването започва по подаден сигнал от собственик на малка фирма, занимаваща се с разнос на плодове и зеленчуци. Същият получава писмо от НАП със заповед за ревизия. След като подписва документа, банковите сметки на бизнесмена и транспорта на фирмата биват запорирани. Като причина за това от НАП посочват, че бизнесът на мъжа е бил свързан с друга фирма, която не е изрядна.Търговецът отишъл в НАП, за да установи проблема. Там той попада на главния публичен изпълнител в агенцията - Стефан Лозанов. Държавният служител тактично обяснил на бизнесмена, че единствено той може да налага и вдига запори и поискал 1 000 лв., за да вдигне запора от сметките на търговеца. Мъжът дал парите на ръка.Тогава търговецът казал, че ще извика адвоката на фирмата, който да го представлява пред институциите, но Лозанов обяснил, че това не е необходимо, защото от НАП ще му назначат адвокат. Така търговецът стига до услугите на адвокат Велислава Кирилова, която обаче се оказва бивш служител на агенцията. От своя страна Кирилова също поискала хонорар за услугите си в размер на 700 лв.Дори след като платил посочените суми, случаят на търговеца не се раздвижил. Той потърсил отново Стефан Лозанов, който обаче отново поискал пари - този път 300 лв. Изнудването продължило седмици. По-късно обаче Лозанов обяснил, че всъщност нищо не зависи от него и търговецът трябва да даде още пари за по-висшестоящите служители в агенцията, които да разрешат случая. Този път Лозанов потърсил 3 000 лв. и дал инструкции - парите да се занесат на адвокат Кирилова. Търговецът занесъл сумата, но отново нищо не се променило. Нещо повече - след няколко дни Кирилова се обадила на бизнесмена и му казала, че трябва отново да дава пари, този път, за да избегне нова данъчна ревизия. Тя поискала 5 000 лв. Тогава рекетираният собственик на фирмата се обърнал към медиите.Според разследването в схемата участва и трето лице - Св. Т. Лицето отговаряло за селектирането на сумите от изнудването - разпределянето им по участниците в схемата. Срещу него обаче прокуратурата не е повдигнала обвинение.Днес, 14 март, от прокуратурата съобщиха, че след проведено изключително интензивно разследване, в хода на което са извършени множества процесуално-следствени действия, на 13 март 2018 година към наказателна отговорност е привлечен С. Л. (Стефан Лазаров) - служител на ТД НАП София. Той е обвинен в престъпление по чл. 302 т.1 и т.2 вр. чл. 301 ал.2 вр. 20 ал.2 вр. чл. 26 ал.1 от НК, а именно получаване на подкуп чрез изнудване посредством служебно положение.Към наказателна отговорност е привлечен и съучастника на Лазаров - Велислава Кирилова, спрямо която са предявени две обвинения - за съучастие в престъплението по чл. 302 т.1 и т.2 НК, както и за престъпление по чл. 304б ал.1 от НК, а именно търговия с влияние.И двамата обвинени са с наложена мярка за неотклонение \"подписка\".Вчера, 13 март, говорителят на НАП Росен Бъчваров заяви пред предаването, че подобни корупционни схеми не са практика, а изключение. Той категорично отрече схемата и посочи, че агенцията вече провежда вътрешно разследване и съдейства на компетентните органи в рамките на образуваното досъдебно производство.\"До момента се вижда и от всички доказателства, който са събрани, че тук е системен проблем, при който някой организирано да се конструира ревизия, въз основа, на която някой да рекетира представител на фирма. Няма такива данни. Тук става дума за организация при която един служител на НАП очевидно върши безобразия\", заяви Бъчваров.Стана ясно и че Стефан Лозанов вече е уволнен от поста в държавната агенция.", "date": "2018.03.14", "title": "Прокуратурата обвини двама за корупционна схема в НАП"}
{"url": "https://news.bg/regions/kmetovete-iskat-polski-pazachi-no-ne-i-chastna-ohrana.html", "text": "От Националното сдружение на кметствата в Република България /НСКРБ/ са категорично против промените в Закона за частна охранителна дейност, които дават възможност едно село да се пази от частна фирма. Това стана ясно на пресконференция в БТА.\"Нашето становище е, че ние не трябва да допускаме частна охрана да пази нашите населени места. Самото присъствие на МВР в нашите населени места респектира\", заяви Делчо Митев - председател на сдружението по повод промените в Закона за частна охранителна дейност.Припомняме, преди два дни Конституционният съд бе сезиран по същия повод от главния прокурор Сотир Цацаров и на президента Румен Радев.Младшите районни инспектори не им се дава възможност да присъстват редовно в нашите населени места. Нямаме оплаквания към тях, но присъствието им е ограничено. Преди години имаше селска охрана - пазеше нивите и спокойствието на гражданите, съобщаваше на МВР, припомни председателят на Сдружението.\"Частната фирма ще бъде назначена от кмета на общината, няма да се съобразяват с нас. Искаме МВР да си свърши работата - полицията прави актове, тя отвежда нарушителите. Как частния охранител ще отведе нарушител? Сега полицаят няма право да задържа пиян шофьор, трябва да дойде КАТ. Разминаваме се много в частта на охраната\", изрази Митев опасенията на хората малките населени места.Той се опасява, че с промените в Закона за частната охранителна дейност могат да се размият функциите. МВР ще каже - има частна охрана, тя да се грижи за имотите, отпада задължението по Конституция да се грижи МВР за имуществото на даденото населено място.Той отново припомни закон от 1974 г., който дава възможност да се назначат полски пазачи. \"Млади въоръжени хора, които имат и полицейски функции, може да се обадят на полицейското управление и да поиска подкрепа.Митев обясни, че полската охрана е била платена с такса от собствениците на ниви, градини. Сега се обработва от арендатори, лични стопани - но никой не плаща. Кметовете предлагат да се осъвремени закона, тъй като в момента при престъпление за 2000, виновният може да бъде глобен 20 лева. \"Той ще ми се изсмее\", заяви Митев.Категорично против възможността частни охранители да пазят селата се обяви и зам.-председателят на Сдружението Петко Стоев. \"Не може да плащаш за едно и също нещо и данъци, и такси\", заяви той.Припомняме, на 19 януари и от ДБГ поискаха президентско вето върху Закона за частна охранителна дейност. От партията призоваха президентът Радев да сезира и Конституционния съд за тълкуване на част от текстовете.След тях - на 25 януари работодателите също поискаха президентско вето върху този закон. Техните мотиви бяха различни - искат по-лек лицензионен режим за частната охранителна дейност. С приемането на предложения от Министерски съвет проект, правителството и мнозинството обявяват капитулацията си в сектор Сигурност, невъзможността си да се справят с опазването на сигурността на българските граждани и тотален отказ да реформират системата, обявиха от ДБГ.Новият закон налага свръхрегулация на сектора, в противовес на тенденцията за намаляването на регулаторните режими в България и ЕС на законодателната процедура и противоречия с правото на Европейския съюз, смятат работодателите.Според Делчо Митев би трябвало да има промени в НПК, защото ако кмета го нападнат след работно време, той трябва да води гражданско дело. \"Случват се и битови скандали в семействата, пожари, наводнения - не си защитен след края на работното време. Имаме колеги, които са патили - водят граждански дела, защото са нападнати\", каза той.Никой не се грижи за нашата защита след работно време - става пожар след 18:30-19:00 часа, може ли да не отидеш? Между 10 мин. и един час отнема пристигането на патрулна кола след подаване на сигнала, допълни Митев.По думите му - няма населено място без психично болни, а въпросът при агресивно поведение от тяхна страна, също не е уреден. \"Той налита да бие близките си, чупи имуществото си - полицията не може да се намеси. Трябва да повика лекуващият лекар и да го настани в заведението - това крие рискове\", допълни Митев.Кметствата са без финансови средства, алармира още председателят на Националното сдружение на кметствата в Република България. Искаме да има бюджет, който да се изпълнява от кмета, той да носи отговорност. Според него, не е даден равен старт на всички кметства в европейските програми за развитие. Парите от оперативната програма \"Региони в растеж\" отиват в големите общини, до малките не стигат, допълни Митев.За актуалната тема с лошото състояние на язовирите и неяснотата относно тяхното стопанисване, председателят на Сдружението обясни, че общината няма финансова отговорност да стопанисва язовирите. \"Редно е държавата не да ги прехвърля на общините, а да се грижи и за почистването им. Реките са държавна собственост\", припомни той.\"Частни язовири няма. Има язовири под аренда. Щом е взел за 30-годишен срок язовира, да се грижи за него - не може да ползваш един язовир - рибата, водата, и да не поддържаш инфраструктурата. Това са диги, кранове, които периодично да се обслужват, растителността да се подрязва.Държавата трябва да контролира с присъствието си състоянието на водоемите. Щом той (концесионерът - б.р.) на 2-3 пъти не спазва тези неща, да му отнеме язовира\", призова председателят на Кметското сдружение. Той даде пример, че преди години наредба е позволявала кметовете да почистват речните корита срещу отдаване дървесината, която е там. Сега тази наредба е променена. Върбите ги направиха дървен материал. \"Ако позволим на някой да очисти, отива на съд. Имал съм случай - стигнах до окръжен прокурор, защото съм дал да очистят дърветата, които са преди моста и могат да го скъсат\", даде пример Митев.За промени в Изборния кодекс, които да дават възможност и в малките населени места да се избира кмет, се обяви Петко Стоев - заместник-председател на Сдружението. По думите му при сегашния Изборен кодекс на хората им е отнето конституционното право на избор. В много от случаите, когато има назначен кмет, той се явява чиновник с 8-часов работен ден. Ако кметът е избран, може да му се търси отговорност. Искаме да отпадне границата от 350 души, а всяко малко населено място да си избира кмета, допълни Стоев.Председателят на Националното сдружение на кметствата на Република България Делчо Митев обясни, че в най-малките населени места може да се комбинират по 2-3 махали за избор на кмет.За още един сериозен проблем в малките населени места спомена председателят на Сдружението на кметове - около 80% в малките населени места нямат достъп до здравна помощ. Той призова за смяна на модела на обслужване на пациентите. Лекарите не могат да бъдат търговци. Здравето на хората не може да се търгува, категоричен е Митев, визирайки регистрацията на болниците по Търговския закон, както е сега.Според него увеличаване на минималната такса за посещение при лекар на 5 лева е непосилна - възрастна жена с пенсия 200-300 лева трудно би отделила 5 лева за преглед. Богатите пенсионери могат да си го позволят, но нашите хора по селата не могат да си го позволят, заяви Делчо Митев.", "date": "2018.03.14", "title": "Кметовете искат полски пазачи, но не и частна охрана"}
{"url": "https://news.bg/bulgaria/s-18-sredno-uvelichavat-zaplatite-v-zdravnite-inspektsii.html", "text": "Всички служители в регионалните здравни служби ще получат увеличение на заплатата. Повишенията ще бъдат във всичките 28 служби РЗИ и ще се считат в сила от 1 януари в съответствие с Наредбата за заплатите на служителите в държавната администрация.Закона за държавния бюджет за 2018 г. предвижда средства за увеличение на минималната работна заплата, както и за увеличение на заплатите на работещите в системата на МЗ. Средното увеличение на заплатите за РЗИ е 18%.На някои места повишението ще бъде повече в зависимост количеството на персонала.Сумата за повишението ще бъде изплатена със задна дата с мартенската заплата на служителите. Данните на здравното ведомство сочат, че средната заплата на служителите в РЗИ е около 640 лв. на месец. След увеличението се очаква тя да стане 754 лв.Освен за увеличение на заплатите на служителите в РЗИ, в бюджета на МЗ има заложени пари за увеличение на доходите на служителите в държавните психиатрични болници, в домовете за медико-социални грижи за деца, в Националния център по трансфузионна хематология и в регионалните центрове по трансфузионна хематология:За тази година е предвидено увеличение на разходите за персонал на работещите в центровете за спешна медицинска помощ.", "date": "2018.03.14", "title": "С 18% средно увеличават заплатите в здравните инспекции"}
{"url": "https://news.bg/politics/terorizmat-i-orazhiyata-za-masovo-unishtozhenie-sa-osnovna-zaplaha-za-sigurnostta.html", "text": "Парламентът одобри актуализираната Стратегия за национална сигурност.Със стратегията се цели създаване на максимални условия за защита на националните интереси и за постигане на националните цели и приоритети. В проекта подробно са очертани и задачите в отделните сектори за прилагане на политиките за сигурност. Същите са разписани в съответствие с демократичните ценности, основните права и свободи, равните възможности за развитие на личността, националната ни култура, и са съобразени с Конституцията на страната и основополагащите актове за гарантиране на международната сигурност.Обновяването на дефинициите за приоритетите, стратегическите цели и начините за тяхното реализиране са подробно изброени в секторни политики за сигурност, което обезпечава стабилна база за ефективно и адекватно противодействие на новите рискове и заплахи.Включени са и нови политики, свързани с развитието на информационните и комуникационните технологии и все по-голямото значение на киберпространството за гражданите. По нов начин са формулирани и текстовете за управление на кризи с вложеното разбиране за необходимостта от нормативно и институционално укрепване, в развиване на способността на институциите, обществото и гражданите за превенция, реагиране и преодоляване на вредоносните последствия. Отделено е място на проблемите на службите за сигурност и отбрана.Като основен приоритет е посочено и изпълнението на приетите от България военни и граждански цели за способностите на НАТО за колективна отбрана и инициатива за изграждане на отбранителните способности на Европейския съюз. Проектът на актуализираната Стратегия е свързан и с глобалните промени и предизвикателства в региона на Балканите и Черноморския регион, и предлага разумен баланс за пресрещане на предизвикателствата за защита на националната ни сигурност.Направен е задълбочен анализ на външната среда за сигурност и динамиката на процесите в световен план, което обуславя засилване на досегашните и възникване на нови рискове и заплахи за сигурността на Република България. Съществено значение оказват международния тероризъм и разпространението на оръжия за масово унищожение, регионалните конфликти, миграционните процеси, трансграничната организирана престъпност на Балканите, терористичните заплахи от религиозно мотивирани групировки, хибридните действия срещу НАТО и ЕС и конкретно срещу страната ни, както и много други изброени рискове, което налага адекватно справяне с произтичащите от тях опасности.Външната среда, както и изброените рискове във вътрешната среда за националната ни сигурност, изискват комплекс от взаимосвързани приоритети и секторни политики, интегрирани с политиките за сигурност на ЕС и НАТО, ООН, ОССЕ.Във вътрешен план е акцентирано в утвърждаване върховенството на закона, противодействието на корупцията, прозрачността в дейността на институциите, укрепване на ресурсния капацитет, взаимодействие между службите за сигурност и повишаване на професионализма, координация и ефективен контрол при изпълнение на правомощията на службите за сигурност и обществен ред, както и за развитието на формите за отчетност пред обществото. В проекта са предложени и текстове за разширяване възможностите на стопанските субекти и неправителствения сектор при реализация на политиките за защита на националната сигурност.Черноморският регион трябва да остане встрани от всякакви конфликти и това трябва да бъде записано в актуализираната Стратегия за национална сигурност, настоя социалистът Иван Иванов. БСП предлага Черноморският регион да не се милитаризира. Според червения депутат с отхвърлянето на предложението на БСП в стратегията се допуска Черноморският регион да се милитаризира, както и конфликти в него.Пламен Манушев от ГЕРБ пък посочи, че не разбрал какво има предвид Иван Иванов с предложението да се демилитаризира Черно море. \"Да се закрие българският флот\", попита той и добави: \"С това вашето решение е да кажем на Русия да освободи Крим?\"Силовият министър Валентин Радев благодари на всички, които са се опитали да подобрят текстовете. Стратегията била много добър документ и трасирал за години напред.\"Когато става въпрос за националната сигурност, трябва да се обединим\", коментира Драгомир Стойнев от БСП. Опозицията обаче не можела да е безучастна за грешките и недостатъците, които, според социалиста, са много. \"Нямаме един летателен апарат, който да литне, а трябва да сме спокойни\", ироничен бе той и посочи, че нямало как опозицията да е спокойна, когато \"имаме една ограда, която може да падне\". \"Вие ако искате си благодарете и се прегръщайте\", захапа той мнозинството. \"Стратегията не е добра\", категоричен бе Стойнев. Затова социалистите се въздържат в гласуването на документа.От ГЕРБ репликираха, че 2005-2009 кабинетът Станишев нямал стратегия за националната сигурност. \"Нямахме стратегия, но имахме сигурност\", не се даде червеният депутат. \"Онемях!\", ахна от своя страна при този отговор председателят на НС Цвета Караянчева. След това стратегията мина.", "date": "2018.03.14", "title": "Тероризмът и оръжията за масово унищожение са основна заплаха за сигурността"}
{"url": "https://news.bg/int-politics/medii-saobshtavat-za-opit-za-pokushenie-nad-merkel.html", "text": "Медиите съобщиха за покушение на германския канцлер Ангела Меркел в сградата на Бундестага (германският парламент - б.р.), съобщи life.ru.По предварителни данни мъж се опитал да нападне немския канцлер по времето, когато тя излизала от сградата.Полицаите са задържали в сградата на парламента неизвестен мъж, който се опитал да доближи канцлера на Германия Ангела Меркел. Както съобщава Die Welt, тя тъкмо напуснала сградата и неизвестен се втурнал към нея с викове, които не били на немски език.Подминавайки случващото се, Ангела Меркел бързо седнала в колата и напуснала местопроизшествието. Изясняват се причините за инцидента. Задържаният е разпитан.", "date": "2018.03.14", "title": "Медии съобщават за опит за покушение над Меркел"}
{"url": "https://news.bg/world/deystviyata-na-london-sa-nepriemlivi-i-provokativni-reagira-moskva.html", "text": "Руският посланик в Лондон определи решението за експулсиране на 23 дипломати като \"напълно неприемливо, неоправдано и късогледо\", съобщават \"Гардиън\" и руски медии.По-рано днес премиерът на Великобритания Тереза Мей обяви, че прекъсва контактите с Москва на високо ниво.В съобщение на посланик Александър Яковенко се казва, че днес е бил , където е бил информиран, че 23-ма дипломати са обявени за персона нон грата.Ние разглеждаме тези враждебни действия като напълно неприемливи, неоправдани и късогледи, се допълва в съобщението.Според него цялата отговорност за влошаването на отношенията между двете държави лежи върху настоящото политическо ръководство на Обединеното кралство.\"\", подчерта Яковенко.В същото време говорителят на руското външно министерство коментира думи на Мей, че Сергей Лавров не е достоен да заема поста., написа Мария Захарова във \"Фейсбук\".", "date": "2018.03.14", "title": "Действията на Лондон са неприемливи и провокативни, реагира Москва"}
{"url": "https://news.bg/regions/stolichna-obshtina-se-gotvi-da-stopanisva-largoto.html", "text": "Имаме готовност да стопанисваме Ларгото. Това заяви столичният кмет Йорданка Фандъкова, която заедно с министъра на транспорта Ивайло Московски и министъра на околната среда Нено Димов провери изпълнението на строителството на третия лъч на метрото.На журналистически въпрос за решението на правителството да предостави на Столична община стопанисването на античния комплекс \"Сердика\", кметът Фандъкова заяви, че това ще стане, след като Министерството на културата, като възложител, осигури гаранционното изпълнение, така че общината да е сигурна, че всичко е приключило и е в добро качество.\"Винаги съм твърдяла, че ще го приемем тогава, когато сме сигурни, че обектът е приключен в добро качество. Важно е да започнем да го стопанисваме\", констатира Фандъкова.По думите й има готовност да бъде разширена затворената част на подземния музей за история на София, която в момента е затворена за посетители. \"Не е направена експозицията. Ние имаме проект и готовност за това. Имаме уверението от министър Банов, че ще направят всичко възможно час по-скоро да се отстранят тези проблеми, които има и тогава ние ще сме готови да стопанисваме\", обясни Фандъкова.", "date": "2018.03.14", "title": "Столична община се готви да стопанисва Ларгото"}
{"url": "https://news.bg/world/asad-se-zakani-da-spre-planovete-na-zapada-za-siriya.html", "text": "Президентът на Сирия Башар Асад се закани да се противопостави на планове на Запада, насочени срещу единството на страната му.Информацията съобщава \"Ройтерс\", позовавайки се на сирийското президентство.\"Войната ни срещу тероризма няма да престане, докато има дори и един терорист\", подчертал Асад, според профила на президентството в Telegram.\"Ще продължим да се противопоставяме на западните сценарии, насочени срещу единството и суверенитета на страната ни\", добавил той.", "date": "2018.03.14", "title": "Асад се закани да спре плановете на Запада за Сирия"}
{"url": "https://news.bg/regions/tretiyat-lach-na-metroto-se-prokopava-po-grafik.html", "text": "Изпълнението на третия лъч на метрото се движи в график. Това увери столичният кмет Йорданка Фандъкова, която заедно с министъра на околната среда Нено Димов и министъра на транспорта Ивайло Московски провериха изпълнението на строителството на третия лъч на метрото.Фандъкова подчерта, че в момента имаме прокопан от тунелопробивната машина близо 3 км проход. \"Вече две години от началото на строителството на третата линия на метрото имаме изпълнение от 56%. Това, което видяхме днес, ни дава уверението, че се движи в график изпълнението на метрото. Очакваме до края на 2019 г. да бъде пуснат първият етап и това да гарантира достъп чрез най-екологичен градски транспорт\".От общината уточниха по-късно, че през 2019 г. броят на изградените метростанции ще бъде 43, а метролиниите ще са с обща дължина 48 км.При инспекцията на метростанцията при бул. \"Георги Софийски\" столичният кмет посочи, че следи внимателно сроковете за изпълнение.От своя страна директорът на Столичния метрополитен инж. Стоян Братоев посочи, че се движат в график \"плюс-минус\" един месец. Очаква се с пускането на третия лъч на метрото близо половин милион жители и гости на столицата да слязат от автомобилите и да ползват метрото.Изпълнението на третия метродиаметър се реализира на два етапа. Очаква се по него да се движат 20 специално произведени в Германия за целта метровлака с максимална скорост от 80 км в час.\"Една от най-сложните за изпълнение е метростанцията при площад \"Орлов мост\", посочи още Братоев.Министърът на околната среда и водите Нено Димов заяви, че това е един от големите проекти, който е пряко свързан с опазване на чистотата на атмосферния въздух. Транспортът е един от основните източници на фини прахови частици. Очаква се спестяването на 90 хиляди тона вредни емисии. Министър Димов посочи и че до края на първото полугодие ще може общините да кандидатстват по ОП \"Околна среда\" за финансиране за справяне със замърсяването от битовото отопление - другият голям източник на фини прахови частици.За изграждането на столичното метро се разчита на средства по ОП \"Транспорт\". Европейската безвъзмездна финансова помощ е в размер на 390 млн. евро.Министър Московски заяви, че е важно запазването на кохезионната политика на ЕС. \"Проектът е изключително успешен. Физическото изпълнение върви в почти равни срокове с финансовото. Нямаме никакво притеснение да продължим да финансираме този проект и искрено се надявам гражданите на София да осмислят ползите от този проект.\"Очаква се с изграждането на третия метродиаметър да бъде изградена връзка с метрото и за ползващите жп линиите София-Перник.Наземното движение в участъка по бул. \"Пенчо Славейков\" и \"Георги Софийски\" ще бъде възстановено есента тази година.", "date": "2018.03.14", "title": "Третият лъч на метрото се прокопава по график"}
{"url": "https://news.bg/comments/chastnite-padari-i-spasenata-darzhavnost.html", "text": "\"Държавата абдикира от хората!\", провикна се президентът Радев. \"Държавата отговаря за сигурността на гражданите!\", съгласи се главният прокурор Цацаров. И изпратиха злополучния Закон за частната охранителна дейност на конституционните магистрати. Всъщност мотивите на двамата са пресилено сериозни, ако се вземе предвид, че нескопосаният нормативен акт почти не променя досегашното положение. Но засега в българския правен мир няма прецедент закон да е обявен за противоконституционен поради глупост.ЗЧОД не овластява допълнително частните охранителни фирми, освен че включва към зоните им на действие \"урбанизираните територии\", за които кметовете по места сметнат, че се нуждаят от повече физическо или техническо присъствие за справяне с битовата престъпност. МВР - въпреки всички предизборни обещания и на ГЕРБ, и на коалиционните им патриоти - така и не сколасаха да осигурят полицейско присъствие във всяко населено място. И ако Радев и Цацаров днес разбират, че държавата е абдикирала от опазването на конституционно гарантираните право на живот, здраве, собственост, то бабите и дядовците в откъснатите от света на жълтите павета отдавна го знаят. И вече не броят, колко пъти са обирани, бити, насилвани. Просто се радват, че са още живи.МВР няма ресурс, затова промените в ЗЧОД са полезни. Защо няма ресурс най-добре финансираната и най-зле реформираната система? И освен за заплати, къде отиват милионите в бюджета за това ведомство. Но това е дългата тема.Кой каза, че частните охранителни фирми имат капацитета, кадровия потенциал и готовността да изпълнят задачи по осигуряване на сигурността на \"урбанизираните територии\". Кой не е виждал частен охранител? Това е пенсионер на доизживяване на някоя бариера (пак добре, ако е от МВР или МО) или як младеж пред чалготека, чийто роден дом е фитнесът, а речниковият запас - почти като на павиан. Колко хора, непригодни за подобна работа, са назначени, никой не знае. Ясно е как се получава пакета документи, необходими за постъпване. И докато за автентичността на свидетелствата за съдимост може да се гарантира, то медицинските и психологическите прегледи са си откровено менте. Като изключим добре подготвените високоплатени професионалисти в този бизнес, които, разбира се, няма да се втурнат да пазят села и бостани, заплатата в бранша е в пределите на минималната. Охранителите в повечето фирми са доволни, когато поне се изплаща редовно. За застраховки малцина са чували. Специални умения за самозащита, юридическа грамотност и познаване на законите не притежава почти никой, освен ветераните от силовите структури. И очакваме от тази \"армия\" да се справи с битовата престъпност? Това не е противоконституционност, това е откровен идиотизъм.Не може да се отрече, че в закона има зрънце практичност, затрито под тоновете безсмислия. Да погледнем нашият по-голям брат и светъл пример във всичко САЩ. Там структурите с полицейски правомощия са толкова много и разнообразни по права, юрисдикция, подчиненост, че за изброяването им ще на нужни няколко страници: федерални, щатски, окръжни, общински, шерифски и т.н. Съществува строго разделение на правомощията - пълноправни полицейски служби, такива с ограничени компетенции и само с охранителна дейност. В някои щати общинската полиция пък е натоварена единствено с охраната на съдебната власт. С една едничка задача - да служат и да пазят.Без да изпадаме в подробности - в САЩ редица големи университети имат собствена полиция. Тя има реални полицейски правомощия, но само в учебното заведение, кампусите и прилежащите територии. Служителите им са често обект на завист от колегите, защото университетите не са бедни, имат богати спонсори и нерядко \"академичните ченгета\" са по-добре екипирани и платени от другите.Ако обобщим тези два абзаца - децентрализация. По-голяма власт на регионалните дирекции на МВР, финансиране според нуждите на съответния район, но и според постигнатите резултати, възможност на общините да създават свои звена за охрана от полицейски служители, прецизиране на плановете за полицейско присъствие в селата и отдалечените райони, преоценка на ролята и мястото на жандармерията (по законов път) в охраната на обществения ред. За доказване на необходимостта от последното не трябва да ходим до Франция, а само до Кюстендил, където в сезона на черешите от години българските жандармеристи демонстрират своето КПД.Безспорно частният охранителен бизнес има място в системата на сигурността. Но той не се нуждае от харизани за охрана и отбрана урбанизирани територии, а от много по-строги правила за дейност, кадрови подбор, подготвеност на личния състав, регламент за тясно взаимодействие с останалите субекти на правоохранителната машина.За ЗЧОД ще се заговори още веднъж. Когато Конституционният съд произнесе своя вердикт. За сигурността на малките, а и не само населени места ще се говори още дълго. И по-добре да говорят професионалистите, а не това да става по повод поредната трагедия.Сред всичко това се появи един нюанс, който не е за подценяване.Досега държавността като че ли бе бранена само от един политик, от една институция. В рамките на правомощията - с президентско вето, в рамките на личния морал и съвест - с вербални послания. Сега притеснените за държавността станаха двама. Главният прокурор като че ли се събуди от зимен сън и разбра, че около него нещо не е наред. Досега или толкова можеше, или толкова му позволяваха. Но за седмица Цацаров на два пъти защити поомачканата си репутация на правник. И сезирането на КС за частните пъдари е по-малко симптоматичното.Главният прокурор отказа да изпрати представители на държавното обвинение в т.нар. работна група на правосъдната Цачева за промени в НК за неизбежната отбрана. Така той от една страна демонстрира отношението си към творческите напъни на самодейния кръжок по законодателство, наречен парламент, към компетентността на министъра и неговите приближени. А от друга - нежеланието с присъствието на магистрати да се легитимира един вече приет на политическо ниво неумен и вреден текст.Сигналът е добър. Дано не е само минутен порив. Защото освен положителното впечатление, някъде Цацаров остави и отрицателно такова - строши хатъра на Б.Б. Това не се случва често, а се прощава още по-рядко. Но в името на държавността си заслужава.", "date": "2018.03.14", "title": "Частните пъдари и спасената държавност"}
{"url": "https://news.bg/world/izbrahme-rusnatsite-za-poddrazhka-na-15-iztrebitelya-mig-29-do-2022-g.html", "text": "България е избрала руската самолетостроителна корпорация \"МиГ\" за ремонт и поддръжка на 15 съветски изтребителя МиГ-29 до 2022 г.Това съобщава агенция \"Ройтерс\", която се позовава на документи на българското военно министерство.Още през декември 2017 г. ведомството планираше да сключи 4-годишен договор с корпорацията на стойност 81,3 милиона лева (51,4 милиона долара), но го отложи заради обжалване на украинската компания \"Укринмаш\".Впоследствие Комисията за защита на конкуренцията отхвърли жалбата на украинците и специална комисия към военното министерство е одобрила предложението на \"МиГ\" на 6 март, според публикуваните документи на сайта на ведомството.Световната агенция отбелязва, че България иска да се сдобие с 8 нови изтребителя от страна член на НАТО, но процедурни спънки осуетяват осъществяването на плана.", "date": "2018.03.14", "title": "Избрахме руснаците за поддръжка на 15 изтребителя МиГ-29 до 2022 г. "}
{"url": "https://news.bg/regions/v-borisovata-se-rezhat-samo-opasni-darveta-otseche-fandakova.html", "text": "\"Всичко, което се изпълнява в \"Борисовата градина\", е по план\", увери столичният кмет Йорданка Фандъкова. По думите на градоначалника твърденията за нерегламентирана сеч в \"Борисовата градина\" са опити за внушения и манипулации.Припомняме, столичният общински съветник Марта Георгиева постави под въпрос аргументацията за необходимостта от сечта в \"Борисовата градина\". Кметът Фандъкова обясни, че това е проект, който е широко промотиран, а всичко се случва достатъчно прозрачно под контрола не само на експертите, но и на комисията по Околна среда в Столичния общински съвет. \"Всичко се изпълнява по начина, по който е предвидено и планирано\", увери Фандъкова. \"Внушения и манипулации много, особено за подобни обекти\", коментира още столичният кмет.Фандъкова припомни и че вече имаше няколко нещастни случая, свързани с невъзможността да бъдат отстранени опасните дървета в \"Борисовата градина\". \"Настоях да започнем именно от опасните дървета в участъците, които са до пътеките и алеите в Борисовата градина. Постепенно трябва да се работи. От една страна, да се осигури безопасност за хората и от друга страна, да се погрижим за самата растителност.Фандъкова отрече като \"абсолютни спекулации\" твърденията, че там ще се строи. Категорично й мнение е - . Кметът посочи, че дори някои от обектите се предвижда да бъдат отстранени.Столичният кмет днес инспектира изпълнението на  заедно с министъра на транспорта Ивайло Московски и министъра на околната среда Нено Димов.", "date": "2018.03.14", "title": "В \"Борисовата\" се режат само опасни дървета, отсече Фандъкова"}
{"url": "https://news.bg/politics/kmetovete-iskat-politseyski-pravomoshtiya.html", "text": "Проблемите на българските общини са основен ангажимент в законодателната институция, заяви парламентарният шеф Цвета Караянчева. Според нея акцент в работата на парламента е приемането на качествено законодателство в полза на хората и местната власт, която е най-близо до гражданите.Председателят на Националното сдружение на общините в Република България (НСОРБ) Даниел Панов акцентира на важните закони за общините, които не търпят отлагане. Общините искат регламентирани правомощия по опазване на обществения ред, защото служителите имат ограничени правомощия в сферата.Затова кметовете искат да могат да подпомагат МВРза опазването на реда. А за проблемите с язовирите Даниел Панов припомни, че през 1990-та е прехвърлена собствеността на 5700 язовира, от които 4532 стават общински. Кметовете искат класификация на водоемите.Наясно сме, че проблемите са много, отчете и председателят на парламентарната комисия по околна среда Ивелина Василева като изтъкна, че има много язовири и темата е важна. Затова и срещата с кметовете е важна.Кметът на Самоков Владимир Георгиев настоя за тотална промяна на Закона за местната власт и местно самоуправление. Нямаме никакви правомощия, оплака се той. Създадените общински звена по сигурността нямат законови правомощия за съставяне на актове, например. Затова кметовете търсят помощ от частните охранителни фирми. Услугата обаче е твърде скъпа за общините, каза Георгиев.Именно затова кметовете искат \"частна полиция\". Общинските инспекторати няма да припокриват дейността на МВР, но се предлага те да могат да съставят актове и да могат да изискват и личните документи на нарушителите.Кметът на Стара Загора Живко Тодоров се обърна към депутатите, заявявайки, че кметовете разчитат на съдействието на законотворците. Реално няма общинска полиция, по мнението му. В града има само 16 общински полицаи. В същото време на тях е възложена твърде голяма дейност. Освен това служителите в общинска полиция са на щат към МВР. Конкурсите се провеждат от силовото ведомство и това бави попълването на тези 16 бройки.Кметовете искат да могат да глобяват при превишена скорост. Тодоров изтъкна, че не може да се разчита само на МВР. Кметовете може по модерен начин да глобяват нарушителите на пътя на територията на общината, а така и по-успешно ще събират глобите. В момента в градовете се контролира малко, подчерта градоначалникът. Стара Загора се превърна в града на гърбиците, оплака се той. Вместо това кметовете можели да монтират видеонаблюдение.Красимир Янков от БСП пита има ли компетентност избраният кмет да установява нарушения, като например по неправилно пресичане. Това е дублиране на дейността на МВР, предупреди той. Вие искате оставката на министъра на вътрешните работи с тези предложения, опасява се социалистът. Освен това тези идеи на кметовете говорят, че МВР не се справя с дейността си. Искате правомощията на министъра на вътрешните работи, приватизирате сектор Сигурност, разкритикува Красимир Янков.Да не изместваме фокуса, апелира от своя страна председателят на ПГ ГЕРБ и бивш вътрешен министър Цветан Цветанов, който поиска да се помогне общините по-добре да си вършат работата и да отговорят на очакванията на гражданите.Припомняме, на  прокурор Сотир Цацаров и президентът Румен Радев сезираха Конституционния съд с искане да бъдат преразгледани охранителна дейност, с които се дава възможност частна фирма да охранява цяло населено място.", "date": "2018.03.14", "title": "Кметовете искат полицейски правомощия"}
{"url": "https://news.bg/world/iran-uvolnenieto-na-tilarsan-pokazva-che-sasht-sa-resheni-da-napusnat-yadrenata-sdelka.html", "text": "Уволнението на държавния секретар на САЩ Рекс Тилърсън показва, че Вашингтон възнамерява да се оттегли от ядреното споразумение между Техеран и световните сили.Това предупреди иранският заместник-министър на външните работи Абас Аракчи, информира АФП.\"САЩ са решени да напуснат ядреното споразумение и промените в Държавния департамент бяха направени с тази цел, или най-малко е една от причините\", каза той, цитиран от местната агенция ISNA.Вчера Доналд Тръмп използва \"Туитър\", за да обяви, че Тилърсън е уволнен и мястото му ще бъде заето от директора на ЦРУ Майк Помпео, който заема по-критична позиция към Иран.Американският държавен глава многократно заплашва, че ще изтегли страната от сключената през 2015 г. ядрена сделка.До 12 май Вашингтон ще вземе решение за споразумението.През февруари Международната агенция за атомна енергия потвърди, че Техеран изпълнява задълженията по договора.\"\", добави Аракчи.", "date": "2018.03.14", "title": "Иран: Уволнението на Тилърсън показва, че САЩ са решени да напуснат ядрената сделка"}
{"url": "https://news.bg/politics/kabinetat-predlozhi-pet-kulturni-deytsi-za-darzhavna-nagrada.html", "text": "Правителството предложи на депутатите петима изтъкнали културни дейци да бъдат възнаградени за дейността си с държавна награда.Предложението на кабинета е да се отпуснат държавни парични награди на доайена на българската археологическа наука Мария Чичикова, пианиста проф. Иван Дреников, оперната певица Александрина Милчева, актьора Павел Поппандов и композитора проф. Петър Льондев. Според управляващите културните деятели трябва да бъдат наградени за изключителните си постижения и за цялостния им принос в областта на културата.Наградите се предоставят пожизнено и са в размер на 700 лева месечно.", "date": "2018.03.14", "title": "Кабинетът предложи пет културни дейци за държавна награда"}
{"url": "https://news.bg/int-politics/rusiya-uskoryava-dostavkata-na-s-400-za-turtsiya.html", "text": "Русия ще ускори доставките на ракети С-400 за Турция, коментира руският външен министър Сергей Лавров на пресконференция в Москва заедно с турския си колега Мевлут Чавушоглу, съобщава \"Ройтерс\".Русия и Турция се договориха през декември, Москва да започне да доставя ракетните системи през първото тримесечие на 2020 г.Турският външен министър Мевлют Чавушоглу по време на посещението си в Москва, коментира вчера и позицията на Анкара за Сирия, операцията \"Маслинова клонка\", реализацията на проекта \"Турски поток\" и АЕЦ \"Аккую\" и очертава визия за премахване на търговските ограничения с Русия.Чавушоглу коментира, че Турция и Русия са добри партньори. Дълбоки социални и културни връзки обединяват двете държави. Икономики се допълват взаимно, а в енергийната сфера потенциалът за сътрудничество е огромен. Трябва да се създадат необходимите условия за използване на този огромен потенциал, смята той.Придобиването на руската противовъздушна ракетна система С-400 \"Триумф\" от Турция поражда сериозни опасения в НАТО, написа в началото на март специализираното издание Breaking Defence, цитирайки председателя на Военния комитет на западния военен алианс Петър Павел.По думите му, С-400 са несъвместими с технологиите на НАТО, поради което руските зенитно-ракетни системи ще бъдат използвани като отделна единица, която няма да бъде интегрирана в общата противовъздушна отбрана на алианса.В края на февруари, САЩ призоваха Турция да се откаже от закупуването на зенитно-ракетни системи С-400 от Русия, като в противен случай на Анкара могат да бъдат наложени санкции, пише турският вестник \"Хабертюрк\", позовавайки се на източник във Вашингтон.Изданието съобщава, че неназован американски официален представител е изразил опасения във връзка със закупуването от страна на Турция на руски противовъздушни системи, тъй като те могат да \"повлияят неблагоприятно на оперативната съвместимост на НАТО\", като е признал, че в светлината на наскоро приетия закон от Конгреса САЩ могат да наложат санкции на Анкара.", "date": "2018.03.14", "title": "Русия ускорява доставката на С-400 за Турция"}
{"url": "https://news.bg/crime/mvr-ne-abdikira-uveryava-valentin-radev.html", "text": "МВР министърът Валентин Радев не се притеснява, че Законът за частната охранителна дейност е атакуван в КС и получи критики от главния прокурор Сотир Цараров и от президента Румен Радев.МВР не абдикира от задълженията си, категоричен бе министърът. Ако някъде има пропуски, ние ще се съобразим, изтъкна той. Слагаме едни правила вътре, поясни Радев за промените в закона.Към момента има 1800 охранителни фирми. 200 000 са заетите в сектора. В закона се доуточнявали детайли. Подобряваме правилата, убеден е министърът.Валентин Радев е поискал анализ на съседните страни какъв е балансът между полиция и частна охрана.Припомняме, в понеделник, 12 март, , а след него и  сезираха Конституционния съд относно спорните текстове в Закона за частната охранителна дейност.По думите на президента \"държавата няма право да абдикира от грижата за сигурността и спокойствието на хората в населените места, вкл. в т.нар. урбанизирани територии\".На 19 януари и  върху Закона за частна охранителна дейност. От партията призоваха президентът Радев да сезира и Конституционния съд за тълкуване на част от текстовете.В края на януари . Техните мотиви бяха различни - искат по-лек лицензионен режим за частната охранителна дейност.Стана ясно и че  по отношение на закона.", "date": "2018.03.14", "title": "МВР не абдикира, уверява Валентин Радев"}
{"url": "https://news.bg/world/es-otpusna-eur3-mlrd-na-ankara.html", "text": "Европейският съюз отпусна допълнителни 3 милиарда евро за бежанците в Турция, съобщава АФП.Това е вторият транш от сключеното през 2016 г. спорно споразумение между Турция и ЕС за спиране на мигрантския поток към Европа.Европейската комисия отбеляза, че отпуска втори транш от 3 милиарда евро за устройване на бежанците в Турция.Парите са отпуснати преди срещата на евролидерите с президента на Турция Реджеп Ердоган във Варна на 26 март.Турция е приела 3,5 милиона бежанци от Сирия. До момента ЕС е отпуснала 3 милиарда евро за подпомагането им. ", "date": "2018.03.14", "title": "ЕС отпусна €3 млрд. на Анкара"}
{"url": "https://news.bg/bulgaria/yasni-sa-kontsesionerite-na-chetiri-chernomorski-plazha.html", "text": "На заседание на Министерски съвет днес правителството определи концесионерите на четири плажа по Южното Черноморие. Концесионерите бяха излъчени след проведени конкурси. Договорите, които ще бъдат сключени, ще са в сила за срок от 15 години.Фирмата \"Хермес Солар\" ООД ще стопанисва морски плаж \"Росенец-север\" в община Бургас. За плажа \"Св. Влас - болницата\", община Несебър пък ще се грижи \"Тера Тур Сервиз\" ЕООД.За концесионер на плаж \"Слънчев бряг - север\", община Несебър е избран \"Голден сендс бийч\" ООД, а за плаж \"Несебър - юг\", община Несебър - \"Ауто Фактор\" ЕООД.Фирмата-концесионер на плаж \"Росенец-север\" се задължава да предлага в зоната за платени плажни принадлежности цена за един чадър от 10 лв. и за един шезлонг също от 10 лв. Цените за съоръженията на плаж \"Св. Влас - болницата\" са съответно по 7 лв. Чадър и шезлонг за по 9 лв. ще се предлагат на плаж \"Слънчев бряг - север\", а на плаж ,,Несебър - юг\" цената ще им е по 8 лв.Размерът на концесионното плащане за всяка календарна година от срока на концесията е определен съгласно приетата от Министерския съвет Методика за определяне на минималния размер на концесионното плащане за морските плажове и предложения от концесионера размер на отчисленията от базата за изчисляване размера на концесионното плащане. За плаж \"Росенец-север\" сумата е 12 092,40 лв. с ДДС, за плаж \"Св. Влас-болницата\" - 64 807,45 лв. с ДДС, за \"Слънчев бряг -север\" - 1 664 784,18 лв. с ДДС и за ,,Несебър-юг\" - 320 756,11 лв. с ДДС.Санитарно-хигиенното поддържане на плаж \"Росенец-север\" са в размер на 20 000 лв. без ДДС. Инвестиции за пешеходния път към \"Св. Влас - болницата\" са планирани 272 000 лв. без ДДС. Сумата за подобряване на облика на морски плаж \"Слънчев бряг-север\" е 12 567 875 лв. с ДДС. Инвестициите в мерки за опазване на околната среда и защитените територии на плаж \"Несебър-юг\" са 4 891 749 лв. с ДДС.", "date": "2018.03.14", "title": "Ясни са концесионерите на четири черноморски плажа"}
{"url": "https://news.bg/world/stachka-na-uchitelite-zatvori-uchilishtata-i-detskite-gradini-v-sloveniya.html", "text": "Повечето училища и детски градини в Словения затвориха врати за втори път тази година. Учителите участват в еднодневна стачка с искане за по-високи заплати, информира \"Ройтерс\".Около 40 000 учители стачкуват, според синдиката SVIZ. По-късно днес се очаква още няколко хиляди да излязат на улицата в 11 словенски града.Най-голямата демонстрация е пред сградата на правителството в Любляна, където са се събрали 2000 души.\"Настояваме за увеличение на заплатите между 8 и 12%, защото брутните учителски заплати около 500 евро на месец са по-ниски от заплатите на други държавни служители с подобно образование\", обявиха от синдиката.Следващата стачка е запланувана за 17 април, ако правителството не се съгласи да вдигне парите.Медицинските сестри, социалните работници и митничарите заплашват да организират стачки, ако правителството не увеличи заплатите им.", "date": "2018.03.14", "title": "Стачка на учителите затвори училищата и детските градини в Словения"}
{"url": "https://news.bg/world/erdogan-si-fantazira-che-dnes-shte-padne-afrin-obyaviha-siriyskite-kyurdi.html", "text": "Проправителствени сили в Сирия обстрелваха позиции на Турция в северната част на арабската държава. Това съобщава \"Ройтерс\", позовавайки се на проправителствен командир.Обстрелът е в отговор на турски въздушен удар, при който загинаха петима души.Бойци от шиитската милиция използваха артилерия, за да ударят турските позиции до град Мареа, северно от Алепо, каза командирът.Турция нанесе въздушен удар по пропускателен пункт на път до Африн, където турската армия провежда офанзива срещу сирийските кюрди. Проправителствените сили подкрепят кюрдите срещу Анкара.По-рано днес турският президент Реджеп Ердоган изрази надежда, че армията на страната ще превземе град Африн най-рано тази вечер., каза той пред ръководителите на местни администрации в Анкара.Турция започна операция \"Маслинова клонка\" срещу кюрдите в Северозападна Сирия преди два месеца.Вчера армията обяви, че центърът на Африн е напълно обсаден, а преди седмица Анкара съобщи, че планира да прекрати операцията през май тази година.Междувременно представител на сирийските кюрди заяви, че турските надежди за превземане на контролирания от кюрдите град Африн тази вечер са просто \"фантазия\".\"Изглежда, че турският президент Реджеп Ердоган си фантазира, когато каза, че Африн ще падне довечера\", каза Редур Халил, говорител на кюрдските Народни отряди за защита, които държат града.", "date": "2018.03.14", "title": "Ердоган си фантазира, че днес ще падне Африн, обявиха сирийските кюрди"}
{"url": "https://news.bg/crime/prezidentat-pita-ks-i-za-mandatnostta-v-sem.html", "text": "Президентът Румен Радев е сезирал Конституционния съд с искане за установяване на противоконституционност на член от Закона за радиото и телевизията.Според разпоредбите решението на Народното събрание и указът на президента за определяне на членове на Съвета за електронни медии влизат в сила едновременно, въпреки че периодът, през който Народното събрание и президентът са длъжни да обновяват своята квота, е различен.Става въпрос за чл. 24, ал. 2 от Закона за радиото и телевизията.Президентът счита, че чл. 24, ал. 2 не съответства на общата идея, вложена в правилата за състава на Съвета за електронни медии, и води до неадекватно регулиране на обществените отношения.Според държавния глава тази разпоредба нарушава принципа за разделение на властите и мандатността като основно начало при конституирането и функционирането на органи на публичната власт.", "date": "2018.03.14", "title": "Президентът пита КС и за мандатността в СЕМ"}
{"url": "https://news.bg/crime/osadiha-uslovno-shef-v-dans-za-razglasyavane-na-darzhavna-tayna.html", "text": "Софийският градски съд осъди условно началник на отдел в Специализирана дирекция \"Финансова сигурност\" на ДАНС.Мирослав М. е признат за виновен за това, че е разгласявал държавна тайна. Той е осъден на 3 години затвор с 5-годишен изпитателен срок.Припомняме, Специализираното звено \"Антикорупция\" (СЗА) внесе обвинението срещу началника на отдел Специализирана дирекция \"Финансова сигурност\" на ДАНС на 26 април 2016 година. Според обвинението в периода от 27 септември 2013 г. до 1 октомври 2015 г. в гр. София, при условията на продължавано престъпление, Мирослав М. е разгласил информация от 11 класифицирани документи, представляваща държавна тайна. Информацията е била поверена на осъдения по служба. Вследствие на престъплението са настъпили особено тежки последици за сигурността на държавата.Припомняме и че в хода на разследването на СЗА бе установило, че в инкриминирания период Мирослав М. е разгласил информацията в 11 класифицирани документи, като предоставил копия от тях на лице, което няма разрешение за достъп до класифицирана информация и го използвал, за да си набави допълнителни парични средства.Обвинението е за разгласяване на държавна тайна, класифицирано по чл. 357 ал.2 пр.1 вр. с ал.1 във вр. с чл. 26 НК. Според текста на НК, формулираното обвинение е: \"\"Обвинението на служителя на ДАНС е определено според алинея 2: \"\". Според информацията от прокуратурата, за престъплението по чл. 357 ал.2 пр.1 вр. с ал.1 във вр. с чл. 26 НК се предвижда наказание лишаване от свобода от 5 до 15 години.Според СГС обаче вследствие на деянието не са налице особено тежки последици за сигурността на държавата и оправда Мирослав М. по обвинението за престъпление по чл. 357 ал.2 пр.1 НК. Следователно осъденият е признат за виновен само за престъпление по чл. 357 ал. 1 във вр. с чл. 26 НК.Оправдателната част на присъдата се протестира от прокуратурата пред Апелативен съд - София. СГП ще настоява и да се наложи по- тежко наказание.СГП ще настоява в протеста си, че от престъплението са настъпили особено тежки последици за сигурността на държавата, тъй като информацията, съдържаща се в документите разкрива данни за събития и действия против икономическата и финансова сигурност на държавата, разкрива оперативния интерес на службата към лицата, събраната вече информация за тях и други лица, извършили или подготвящи се да извършат престъпления, застрашаващи националната сигурност. Информацията в 11-те документа съдържа сведения за използваните от службите за сигурност оперативни методи и средства, както и за доброволните сътрудници, подпомагащи службите, което е могло да доведе до застрашаване живота и сигурността на последните и до възпрепятстване на работата по оперативните дела.", "date": "2018.03.14", "title": "Осъдиха условно шеф в ДАНС за разгласяване на държавна тайна"}
{"url": "https://news.bg/world/bomba-ot-vsv-evakuira-chast-ot-italianski-grad.html", "text": "23 000 души са евакуирани от град в Централна Италия след откриването на невзривена бомба от Втората световна война при строителна дейност, съобщава БиБиСи.Властите в град Фано заявиха, че има вероятност британската бомба да избухне, след като инцидентно е задействана.Евакуирани са пациенти от болница и железопътните услуги са спрени преди армията и експерти от ВМС да преместят бомбата и да я пуснат в морето.Днес училищата в града ще останат затворени. Пристанището и летището също са затворени.Бомбата е с дължина 1,1 метра и маса 225 килограма. Тя е открита до крайбрежието по време на строителството на отводнителна система.Отцепен е район с радиус 1,8 километра. Почти 1/3 от населението на града е засегнато.Фано се намира на 220 километра от столицата Рим.", "date": "2018.03.14", "title": "Бомба от ВСВ евакуира част от италиански град"}
{"url": "https://news.bg/world/london-poiska-izvanredno-zasedanie-na-saveta-za-sigurnost-na-oon-za-skripal.html", "text": "Великобритания поиска извънредно заседание на Съвета за сигурност на ООН за обсъждане отравянето на бившия двоен агент Сергей Скрипал, съобщи британското външно министерство, цитирано от БиБиСи и други агенции.Русия не отговори на ултиматума на премиера Тереза Мей. Британският министър-председател поиска от Москва да обясни как произведен в Русия химически агент е използван срещу Скрипал и дъщеря му Юлия.По-късно днес Мей ще обяви серия от мерки срещу Русия пред депутатите.Москва се защити, че \"няма мотив\", за да се опита да убие Скрипал и дъщеря му., подчерта говорителят на държавния глава на Русия Дмитрий Песков.66-годишният Скрипал и 33-годишната му дъщеря Юлия се намират в критично, но стабилно състояние в болница, след като изпаднаха в безсъзнание на обществена пейка пред търговски център в английския град Солсбъри по-рано този месец.По-рано тази седмица Мей заяви, че има много голяма вероятност Русия да стои зад атаката. Мей разкри, че бившият руски шпионин Сергей Скрипал е бил отровен с вещество, разработено в бившия СССР. Британските медии разкриха, че става дума за \"новичок\". То е нервно паралитично вещество, което засяга нервната система на човека. Разработено е през 70-те години на миналия ХХ век в СССР. Новичок е бил предназначен за военни цели. Химикалът е забранен за използване.", "date": "2018.03.14", "title": "Лондон поиска извънредно заседание на Съвета за сигурност на ООН за Скрипал"}
{"url": "https://news.bg/regions/prokuraturata-vleze-sled-intsidenta-v-arsenal.html", "text": "Във връзка с възникналия днес инцидент в цех на Завод-3 на дружеството \"Арсенал\" в Казанлък.Окръжна прокуратура - Стара Загора е започнала процесуално следствени действия във връзка с инцидента в завода.Извършва се оглед на местопроизшествие от двама следователи от Окръжен следствен отдел в Стара Загора. На в цех на Завод-3 е пристигнал и административният ръководител на прокурорите Дичо Атанасов.Повече информация ще бъде предоставена на по-късен етап.Припомняме,  при възпламеняване в Цех 3 на \"Арсенал\". По информация на вътрешния министър се е запалила бъркалка. Пострадалите са били вътре в помещението, въпреки че реално не е трябвало да са там. Запалилата се смес ги е обгорила.", "date": "2018.03.14", "title": "Прокуратурата влезе  след инцидента в \"Арсенал\""}
{"url": "https://news.bg/crime/tarsyat-neft-v-cherno-more-oshte-dve-godini.html", "text": "Срокът за проучвания и търсене на нефт и природен газ в Черно море беше удължен с две години. Това стана ясно от решението на правителството, с което министерски съвет прие искането на титулярите на разрешението - Тотал, ОМВ и Репсол да продължат търсенето в \"Блок 1-21 Хан Аспарух\".Блокът се намира в изключителна икономическа зона на България в дълбоко Черно море. \"Блок 1-21 Хан Аспарух\" се проучва на база договор, който изтече края на януари.През двегодишното удължаване на срока ще бъдат извършени допълнителни геолого-геофизични работи и сеизмични изследвания на обща стойност 3 млн. евро.Разрешение за търсене и проучване на метални полезни изкопаеми в площта \"Чуката\" също беше одобрено на Министерски съвет.Местността е разположена на територията на община Ивайловград. Тези проучванията ще се извършват от \"Източни ресурси\" ООД. Срокът на разрешението е 3-годишен, а дружеството ще вложи минимум 454 хил. лева в проучвателните дейности, които ще се осъществяват при ограниченията на законодателството и заплащане на нормативно определените такси и обезпечения.", "date": "2018.03.14", "title": "Търсят нефт в Черно море още две години"}
{"url": "https://news.bg/regions/1-mlrd-lv-sa-neobhodimi-za-ukrepvaneto-na-svlachishtata-v-stranata.html", "text": "За укрепването на свлачищата на територията на страната са необходими над 1 млрд. лева. Това заяви министърът на регионалното развитие и благоустройството Николай Нанков след конференцията и пленарната сесия на Постоянната комисия по кадастър на Европейския съюз на тема \"Данните като основа на цифровото общество\", съобщи \"24 часа\". По думите на Нанко сега финансирането за свлачищата се осъществява от бюджета на МРРБ, а средствата са недостатъчни.Според Нанков наличните средства няма да стигнат само за укрепването на . За свлачището край Оряхово пък са необходими над 40 млн. лв., а за свлачищата по морето (на спирка Фара, Аксаково, Кипарис - юг и север, Балчик) са нужни над 300 млн. лева, като никой не може да гарантира постоянен ефект, допълни министърът.Стана ясно, че свлачищата в страната са над 2 000. В рамките на миналата година нововъзникналите свлачища у нас са над 40, а за тази година те може и да са повече, посочи Нанков. Само за миналата седмица са регистрирани около 18 свлачища по републиканските пътища, които се дължат на климатичните промени.Нанков коментира и създаването на застрахователен финансов механизъм - катастрофичен пул за преодоляване на щетите след природни бедствия. По думите му това е сред решенията, които ще преодолеят недостига на средства на държавата за такива цели. Идеята била обсъдена скоро с вицепремиера Валери Симеонов и ще бъде дискутирана и с премиера Бойко Борисов.", "date": "2018.03.14", "title": "1 млрд. лв. са необходими за укрепването на свлачищата в страната"}
{"url": "https://news.bg/society/mladi-psiholozi-priemat-signalite-na-tel-116111-za-detsa-v-risk.html", "text": "Механизмът на координация и популяризиране на Националната телефонна линия за деца 116111 обсъди председателят на Държавната агенция за закрила на детето д-р Елеонора Лилова в Центъра за обаждания. По време на посещението й в Центъра разискваха как да се реагира адекватно и своевременно на търсещите закрила. В центъра работят млади психолози и специалисти, които приемат сигналите, консултират, насочват и уведомяват спешно службите, когато се налага незабавна помощ или съдействие.Линията е създадена през 2009 г. като изискване на Закона за закрила на детето за информиране, консултиране и специализирана помощ. Помощта се предоставя чрез психологическа подкрепа или кризисна интервенция за деца. Телефонът 116111 е с национално покритие и е безплатен.При посещението си в Центъра председателят на ДАЗД Елеонора Лилова бе придружена от директора на Фондация \"Асоциация Анимус\" - Надежда Стойкова. Организацията е спечелила обществената поръчка за предоставянето на услугата.", "date": "2018.03.14", "title": "Млади психолози приемат сигналите на тел. 116111 за деца в риск"}
{"url": "https://news.bg/crime/s-mezhdunarodno-izdirvane-sadat-vrashta-edin-ot-poboynitsite-nad-metin.html", "text": "Софийският градски съд (СГС) обяви подсъдимия Иво Тилков, участник в побоя на Георги Димитров - Метин, за международно издирване. Съдът постанови, че след получаване на актуална информация за неговото местонахождение, трябва незабавно да бъде изготвен арест или екстрадиция за неговото връщане в пределите на Република България и той да се яви пред съда. По информация на полицията подсъдимият се намира в ЮАР.Припомняме, Иво Тилков е един от участниците в побоя, станал на ул. \"Пиротска\" в края на 2013 година. Той е обвинен за насилието заедно с Момчил Милчов и Джоно Младенов. в края на 2013 г. на централната столична улица, тъй като нападателите му решили, че е бежанец. Тримата задържани обвиняеми - Джони Младенов, Момчил Милчов и Иво Тилков, отговарят за опит за убийство по хулигански подбуди, за което могат да получат от 15 до 25 години затвор или доживотен затвор.В началото на съдебното заседание СГС отхвърли искането на защитата за прекратяване на съдебното и наказателно производство срещу Момчил Милков, Джони Младенов и Иво Тилков. Мотивът на защитата е следствие от направена справка от СДВР, че Тилков е заминал в ЮАР - страна, която не е член на Европейския съюз.СРС отхвърли това предложение и счете, че съдебното дело може да продължи и без последния подсъдим.След изслушване на всички свидетели по случая съдът взе решение да бъдат призовани и другите очевидци на престъплението в лицето на Абас и Десислава, приятели на Атанаска Рашкева - един от присъстващите свидетели по делото.Съдът насрочи следващото заседание за 4 март 2018 година.Съдът също така наложи забрана за напускане на пределите на страната и на другите двама подсъдими Момчил Милчов и Джони Младенов (по чл. 68, ал. 6 от НПК).", "date": "2018.03.14", "title": "С международно издирване съдът връща един от побойниците над Метин"}
{"url": "https://news.bg/world/es-prizova-sasht-da-ne-zapochvat-targovska-voyna.html", "text": "Председателят на Европейския съвет Доналд Туск призова президента на САЩ Доналд Тръмп да се въздържа от търговска война с европейските си съюзници и да покаже \"трансатлантическо единство\" чрез започване на преговори за изключване на ЕС от митата, съобщават световни агенции.ЕС и САЩ влязоха в сблъсък, след като през миналата седмица Тръмп наложи мита върху вноса на стомана и алуминий.\"\", заяви той на пресконференция в Хелзинки.\"Това е причината защо преди няколко години започнахме търговски преговори със САЩ. Сега трябва да се върнем към тези преговори\", продължи Туск.\"Прави търговия, а не война, Господин Президент. Вместо търговска война ние сега трябва да се върнем към търговски преговори ЕС-САЩ\", призова Туск.\"\", изтъкна той, имайки предвид отравянето на бившия шпионин Сергей Скрипал във Великобритания.Туск също подчерта, че подкрепя позицията на Лондон за случая със Скрипал и вярва, че \"бруталната атака\" е \"инспирирана най-вероятно от Москва\".Междувременно евродепутатите обявиха, че ЕС не трябва да влиза в търговска война, но е готов да защитава гражданите си. Те коментираха планираните от САЩ мита.Политическите групи осъдиха като необосновани плановете на САЩ да въведе нови мита върху вноса на алуминий и стомана поради съображения, свързани с \"националната сигурност\". Дебатът показа широка подкрепа сред евродепутатите за търсенето на мирно решение със САЩ и съвместно справяне с реалните причини за глобалния свръхкапацитет за производство на стомана и нечестните търговски практики на някои държави.При все това, много от изказалите се предлагат всички опции да се запазят на масата, ако диалогът не сполучи. Те подкрепиха възможните контрамерки, обявени от Европейската комисия миналата седмица. Отговорът на ЕС трябва да бъде твърд, но пропорционален и в рамките на международното право.Евродепутатите също така призоваха ЕС да се присъедини към други засегнати страни, за да подсили своята позиция и да се противопостави по-добре на протекционизма.Много от тях призоваха за единство в ЕС в защита на гражданите и предупредиха държавите членки да не търсят индивидуални изключения. В същото време някои евродепутати заявиха, че митническият съюз на ЕС също е протекционистки и описаха като легитимни опитите на президента на САЩ Доналд Тръмп да защити американските работници.Заместник-председателят на Европейската комисия Юрки Катайнен каза, че очаква ЕС като стратегически съюзник на САЩ да бъде изключен от митата, тъй като европейският износ не е вреден за САЩ. Той обяви, че ЕС и САЩ са започнали да работят заедно по глобалния свръхкапацитет и това сътрудничество ще се интензифицира скоро.Комисарят по търговията Сесилия Малмстрьом каза, че ЕС нито иска ескалация, нито споделя виждането, че търговските войни са лесни за печелене. Но ако износът на ЕС не бъде изключен от обхвата на американските мерки, следва да последва твърд и пропорционален отговор.\"\", заяви от своя страна Момчил Неков (С&Д, България).", "date": "2018.03.14", "title": "ЕС призова САЩ да не започват търговска война"}
{"url": "https://news.bg/int-politics/duterte-otteglya-filipinite-ot-mezhdunarodniya-nakazatelen-sad.html", "text": "Филипинският президент Родриго Дутерте ще оттегли ратификацията на страната си по Римския статут на Международния наказателен съд (МНС) поради атаки на длъжностни лица на ООН и нарушения на надлежния процес от страна на МНС.Изявлението, което все още не е подписано от Дутерте е връчено на репортери от президентския адвокат Салвадор Паньол, който потвърждава пред \"Ройтерс\", че документът е автентичен.Изтеглянето на Филипините се дължи на \"неоснователните, безпрецедентни и скандални нападения срещу моята личност (б.р. Дутерте), както и срещу моята администрация\" от служители на ООН, а това, което каза той, беше опит на прокурора на МНС да потърси юрисдикция над него \" процес и презумпция за невинност\", допълва документа Паньол.През миналия месец МНС започна предварителен преглед, за да установи дали има престъпленията срещу човечеството по време на войната на Дутерте срещу наркотиците и дали МНС е компетентен да поеме делото. През миналата година в Международния наказателен съд е подадена жалба от филипински адвокат.", "date": "2018.03.14", "title": "Дутерте оттегля Филипините от Международния наказателен съд"}
{"url": "https://news.bg/politics/borisov-podkrepya-sazdavaneto-na-anketna-komisiya-za-chez.html", "text": "Борисов подкрепя създаването на анкетна комисия за ЧЕЗ. Това стана ясно в началото на днешното правителствено заседание.\"Подкрепихме Анкетната комисия за ЧЕЗ в парламента, така че г-жа Петкова и дружествата - да се извади всичко през годините, защото изказването вчера разбрах, че аз не ги обичам. Довчера опозицията ме обвиняваше, че ги обичам и че през годините аз съм им пречил. Не сме пречили на никого, а сме искали електроразпределителните дружества да си спазват договорите и ангажиментите, вследствие на което сме им пращали проверки на всички, и на трите енергоразпределителни дружества\", заяви Борисов.По думите му е имало и наказания и визира отношението от тогавашната ДКЕВР и прокуратурата.\"Нека това да се занесе в парламента, да се покаже, така че тук не става въпрос за харесване и нехаресване, а за изпълняване на ангажименти. Аутсорсването на дейностите им през годините и за какви пари ставаше въпрос, не влагаха достатъчно в електропреностната и разпределителна системата, което им е ангажимент. Нека в парламента всичко да стане ясно. От ръководството на ЧЕЗ вчера това, което разбрах, че единственият незаподозрян съм аз, защото не ги харесвам. Няма как тогава да имам общо с тази сделка. Оттук нататък - Дончев, Горанов и Петкова, направете с юристите на своите министерства много ясен план и стратегия, който, хубаво е, че и тази комисия я има, да се отработи, за да може тази манипулация на обществото най-после да се премахне\".Припомняме, по-рано днес в Народното събрание , която щяла да установи, ако има нещо нередно около сделката с активите на дружеството у нас. Мнозинството подкрепи левицата.", "date": "2018.03.14", "title": "Борисов подкрепя създаването на анкетна комисия за ЧЕЗ"}
{"url": "https://news.bg/finance/inspektsiyata-po-truda-proveryava-bit-za-zabaveni-zaplati.html", "text": "Изпълнителната агенция \"Главна инспекция по труда\" (ИА ГИТ) се самосезира по повод информация за забавени възнаграждения в Би Ай Телевизия.Стартираната проверка е спрямо публикации в медиите, а не от постъпили сигнали от работници и служители. Такива сигнали не са постъпвали, уточняват от агенцията.В хода на проверката инспекторите ще проверяват дали има неизплатени възнаграждения на служители, както и дали към момента на  собствениците са имали задължения към работещите в телевизията.Стана ясно, че бившите собственици на телевизията са подали декларация, според която към момента на прехвърлянето дружеството е нямало задължения към работниците си. Ако при проверката обаче се установи, че дружеството е прехвърлено в нарушение на закона и че декларацията за задължения е с невярно съдържание, Инспекцията по труда ще сезира прокуратурата.В отговор от ръководството на BIT обясняват, че телевизията е в просец на бизнес трансформация и подготовка на новата си програмна схема. Поради това и по технически причини, има забавяне на част от заплатите на служителите в телевизията за месец януари 2018 година. Няма проблем с финансирането на проекта, уверява още ръководството.Новият собственик на медията има напълно изчистени взаимоотношения с предишните собственици. Всички съществуващи задължения на телевизията към датата на подписването на договора за покупко-продажба са прехвърлени към новия собственик и ще бъдат обслужвани от него, допълват от телевизията.", "date": "2018.03.14", "title": "Инспекцията по труда проверява BIT за забавени заплати"}
{"url": "https://news.bg/crime/razrushen-pat-v-plevensko-zastrashava-trafika.html", "text": "Жителите на плевенското село Садовец се оплакват от разрушен път. Кметът за пореден път алармира институциите. Сега лично е писал и на строителния министър Николай Нанков.Периодично пътят се ремонтира по технология с впръскване, която се оказва неефективна заради хълмистия релеф. През октомври 2017 г. е ремонтирана най-разрушената отсечка чрез изрязване и валиране. Ефектът е много по-добър.Най-проблемна се оказва отсечката при изхода на селото в посока Ъглен, където има огромно пропадане на платното. Освен това досегашните ремонти не са помогнали за свлачищния участък, който в момента е с около три метра дълбочина.През въпросния участък преминават множество автомобили, както леки, така и тежкотоварни. Кметът Иван Рангелов се опасява от вероятни катастрофи заради трагичното състояние на пътя. Хората се надяват да им се обърне внимание преди да е станал наистина сериозен инцидент.", "date": "2018.03.14", "title": "Разрушен път в плевенско застрашава трафика"}
{"url": "https://news.bg/regions/chovek-zagina-pri-intsident-v-zavod-arsenal.html", "text": "Един човек е загинал, а друг е сериозно обгорял при възпламеняване в завод 3 на \"Арсенал\" в Казанлък, съобщи БГНЕС.Към мястото на инцидента са насочени пожарни, линейки и полиция.Силовият министър Валентин Радев коментира в кулоарите на парламента инцидента в \"Арсенал\". По негова информация се е запалила бъркалка. Пострадалите са били вътре в помещението, а реално не е трябвало да са там, тъй като се е работело дистанционно. Запалилата се смес ги е обгорила.Защо са били вътре тепърва ще става ясно, коментира Радев. Ясно е, че работниците са нарушили технологичната дисциплина.Инцидентите стават основно поради човешка грешка, неспазване на технологията в случая, обясни МВР шефът. Инцидентът се проверява от съответните служби.Министърът на икономиката Емил Караниколов е информиран за инцидента, стана ясно от коментара му на заседанието в Министерски съвет. В момента там са Пожарна безопасност и служба КОС. По думите на Караниколов става въпрос за производствена авария. Министърът посочи, че \"Арсенал\" е 100% частно дружество.Министър Караниколов изказа съболезнования към близките на загиналия. \"Наистина изключително неприятен инцидент\", коментира той.Припомняме, през февруари 2016 година, цех 120 на завод 3 на \"Арсенал\" - Казанлък бе проверен, а инспекция по труда е извършила проверката, която завършва с акт за неправилно съхранение на барутни вещества.В средата на април 2016 година при инцидент по време на работа, възникна пожар в завод \"Арсенал, при който .Припомняме, през май 2016 година, бе назнзачена съдебно-медицинска и технически експертиза от Окържната прокуратурат в Стара Загора, която разследва инцидент и в завод 4 на \"Арсенал\" в град Мъглиж.Припомняме, по време на нощната смята на 27 май в 22.25 часа , при който . Той е загинал на място вследствие получените наранявания. Взривът е възникнал по време на пресоване на взривното вещество - хексоген.", "date": "2018.03.14", "title": "Човек загина при инцидент в завод \"Арсенал\""}
{"url": "https://news.bg/world/angela-merkel-preizbrana-za-chetvarti-mandat.html", "text": "Парламентът на Германия преизбра канцлера Ангела Меркел за още един мандат, съобщават световни агенции.Меркел пое управлението на страната през 2005 г. и днес беше преизбрана за четвърти мандат като канцлер на Германия.Потвърждението в Бундестага е след подписания от консерваторите и социалдемократите коалиционен договор. Така два мандата поред Християндемократическия съюз, Християнсоциалния съюз и Германската социалдемократическа партия ще управляват страната още четири години.63-годишният канцлер получи подкрепата на 364 депутати от Голямата коалиция. 315 депутати гласуваха против преизбирането й, а деветима се въздържаха.Приемам гласуването, каза Меркел след вота в Бундестага.След няколко месеца преговори Меркел, лидер на Християндемократическия съюз, се подписа под коалиционното споразумение с лидера на Християнсоциалния съюз Хорст Зеехофер и временния председател на Германската социалдемократическа партия Олаф Шолц. Социалдемократите се коалират с консерваторите от 2013 г. Същата коалиция управлява и в периода 2005-2009 г.След изборите през 2017 г. канцлерът проведе неуспешни коалиционни преговори със Зелената партия и свободните демократи.", "date": "2018.03.14", "title": "Ангела Меркел преизбрана за четвърти мандат"}
{"url": "https://news.bg/crime/arestuvaha-mazh-otmaknal-nad-7-bona-v-zlato-ot-sofiyski-mol.html", "text": "Полицаите в София задържаха мъж, извършил кражба в големи размери от столичен мол.Румен Каменов е арестуван в късните часове вчера, 13 март, за кражба на златни бижута от щанд в търговски център \"България Мол\", извършена на 1 март. Тогава той задигнал от щанда 11 пръстена от бяло злато, стойността на които възлиза на 7 537 лева.След кражбата по случая е образувано досъдебно производство и униформените започват разследване под ръководството и надзора на Софийската районна прокуратура.Предвид високата обществена опасност на деянието и дееца, наблюдаващият прокурор е постановил мъжът да бъде задържан за срок до 72 часа. Разпоредено е на 15 март лицето да бъде придружено до сградата на Софийския районен съд, където ще се разглежда искането на държавното обвинение за вземане на мярка \"задържане под стража\" спрямо извършителя.", "date": "2018.03.14", "title": "Арестуваха мъж, отмъкнал над 7 бона в злато от софийски мол"}
{"url": "https://news.bg/crime/spipaha-11-dushi-pri-spetsaktsiya-droga-vav-varna.html", "text": "Спипаха 11 души за наркоразпространение във Варна. При специализирана полицейска операция бяха задържани 11 души. Акцията беше проведена на територията на Варна. При масираната полицейска операция са задържани общо 3 жени и 8 мъже. От задържаните трима са известни на полицията.Униформените са претърсили пет адрес в морската столица. Претърсени са и автомобилите на задържаните.В резултат на претърсванията са намерени и иззети множество мобилни телефони и средства за комуникация, големи суми пари, множество и различни видове наркотични вещества, електронни везни.Работата по документиране и доказване на извършените престъпления продължава под надзора на прокурор от Окръжната прокуратура във Варна.По случая е образувано досъдебно производство.", "date": "2018.03.14", "title": "Спипаха 11 души при спецакция \"дрога\" във Варна"}
{"url": "https://news.bg/crime/prokuraturata-razsledva-zhena-provesila-bebe-prez-prozorets.html", "text": "Софийската районна прокуратура (СРП) се самосезира по запис в медиите, показващ как жена изнася бебе на остъклена тераса и го провесва през прозореца.Видеозаписът е излъчен тази сутрин в национален ефир. По този повод СРП се самосезира. По случая е образувана преписка и се постановено да се извърши незабавна проверка на адреса на жената.В хода на проверката следва да се установи мястото, където е заснет записа, показващ деянието, както и каква е причината за действията на заснетото лице. Ще бъдат събрани и всички други относими данни, след което прокуратурата ще анализа информацията по случая и ще прецени дали е извършено престъпление от общ характер, както и по кой текст от Наказателния кодекс.", "date": "2018.03.14", "title": "Прокуратурата разследва жена, провесила бебе през прозорец"}
{"url": "https://news.bg/world/tramp-sasht-mogat-da-sazdadat-kosmicheski-voyski.html", "text": "САЩ могат да създадат космически войски. Това заяви президентът на Съединените щати Доналд Тръмп по време на реч във военна база в Сан Диего, съобщава АП.Той подчерта, че някой ден космически сили могат да се бият рамо до рамо с ВВС, ВМС и Сухопътните войски.Американският лидер говори за инвестициите на администрацията в изследването на Космоса и участието на военните.\"Много скоро ние ще отидем на Марс\", каза той и подчерта, че това няма да се случи, ако Хилари Клинтън беше спечелила изборите.Тръмп говори пред пехотинци и други военнослужещи в база в Сан Диего, след като разгледа модели за предвижданата стена по границата с Мексико.", "date": "2018.03.14", "title": "Тръмп: САЩ могат да създадат космически войски"}
{"url": "https://news.bg/regions/nyama-navodneni-zemedelski-zemi-v-burgasko-uveryava-mzhg.html", "text": "Няма постъпили сигнали за наводнени земеделски земи в бургаските села Извор, Присад, Зидарово, Вършилово и Димчево, съобщиха от Министерството на земеделието, храните и горите.Към институциите не са подавани и искания за констатиране на щети и обезщетения. В тази връзка публикации в медии за унищожени хиляди декари с посеви в Бургаско не отговарят на истината, категорични са от ведомството.Служителите на общинските земеделски служби наблюдават непрекъснато ситуацията в цялата страна и имат готовност за предприемане на адекватни и навременни мерки.По данни на \"Напоителни системи\" ЕАД към момента обстановката в страната се нормализира, няма опасност за земеделските земи, инфраструктурата и населените места. Възстановена е дигата до моста при село Иново, област Видин.", "date": "2018.03.14", "title": "Няма наводнени земеделски земи в Бургаско, уверява МЗХГ"}
{"url": "https://news.bg/world/kremal-othvarlyame-zaplahite-i-ultimatumite-nyamame-nishto-obshto-sas-sluchaya-skripal.html", "text": "Русия няма нищо общо с предполагаемото отравяне на бившия двоен агент Сергей Скрипал, обяви Кремъл.Москва няма да приеме никакви безпочвени заплахи и ултиматуми, подчерта говорителят на държавния глава на Русия Дмитрий Песков.\"\", уточни Песков руската позиция.По думите му Русия няма да отговори на ултиматума на британския премиер Тереза Мей, който изтече тази нощ. Той допълни, че няма доказателства за участие на Русия в нападението.Говорителят на Кремъл заплаши, че ще отговорят, ако британските власти спрат руските медии на Острова.Песков заяви още, че Москва остава отворена за \"сътрудничество в разследването на случая\".За съжаление не сме получили отговор от британската страна, заключи той.Дмитрий Песков коментира и решението на Доналд Тръмп да уволни държавния секретар Рекс Тилърсън. Говорителят на Кремъл изрази надежда за конструктивен и трезвен подход на САЩ в отношенията с Русия. Според него малко е вероятно отношенията между двете държави да се влошат още повече.", "date": "2018.03.14", "title": "Кремъл: Отхвърляме заплахите и ултиматумите, нямаме нищо общо със случая „Скрипал”"}
{"url": "https://news.bg/crime/zadarzhaha-nad-11-hil-kontrabandni-anaboli-na-dunav-most-2.html", "text": "Задържаха 11 300 ампули контрабандни анаболни стероиди, предназначени за нелегална продажба във фитнес клубове в страни от ЕС.На 10 март мобилен митнически екип спира за проверка товарен микробус с българска регистрация, превозващ по документи текстилни изделия за страна от ЕС. При огледа на стоката митническите служители установяват, че част от кашоните се различават от останалите. За тях шофьорът представил документи, според които в кашоните има оборудване за фирма от Холандия. При извършването на проверката митническите служителите откриват, че кашоните са пълни с кутии с ампули от два вида анаболни стероиди за инжекционно приложение. Открити са 840 опаковки с по 5 броя ампули - общо 4200 ампули от лекарствения препарат Drostanolone и 1420 кутии също по 5 броя ампули - общо 7100 ампули от лекарствения препарат Nandrolone, на обща стойност около 80 000 лева. Лекарствените продукти, които са забранени за продажба в България, са задържани.", "date": "2018.03.14", "title": "Задържаха над 11 хил. контрабандни анаболи на Дунав мост 2"}
{"url": "https://news.bg/bulgaria/darzhavata-poema-otgovornost-za-obshtinskite-yazoviri-za-koito-lipsvat-sredstva.html", "text": "Голяма част от язовирите на общините не се стопанисват заради липса на средства. Това коментира на брифинг в МС министърът на икономиката Емил Караниколов. Той поясни, че с промени в Закона за водите, язовирите ще бъдат категоризирани на големи и малки и ще стане ясно какви са изискванията за експлоатация. Язовирите, които не се стопанисват от общините, защото няма средства за тях, ще бъдат управлявани от държавата, стана ясно още от думите на Караниколов.Ще се задължават собствениците и операторите да правят аварийни планове. Възнамеряваме да създадем търговско предприятие с изменение на закон, което по съгласие на общините, които не могат да управляват тези активи язовири да бъдат прехвърлени в това търговско предприятие съответно то да отговаря за ремонта и поддържането, така че да не се случва това да няма пари.Също има предложение да се създаде фонд, който да генерира средства не само от бюджета, но и от стопанската дейност на тези язовири и от този фонд да се набират средства за ремонта на язовирите, коментира Караниколов. Промените в закона трябва да са готови до другата сряда и да са внесени в НС.Караниколов поясни, че се касае за активи публична държавна собственост. Анализът показва че в момента над 4500 от 5500 са язовири собственост на общините. Ще се изпратят писма на общините, те ще имат едномесечен срок да отговорят.\"В една каскада има следния проблем, някои от язовирите се управляват от общините, дават се под аренда, но има язовири, които са направени само с цел безопасност. Те не се стопанисват добре от общините, тъй като няма средства за тях, държавата ще поеме тази отговорност\", дообясни мин. Караниколов.На проверка по повод  в Брегово, екоминистърът Нено Димов също изтъкна важността държавата да има ангажимент към язовирите. Димов коментира и , която да реагира бързо при аварийни ситуации. След създаването на структурата, по думите на Димов, кметовете на населените места ще разполагат със срок от около месец, за да преценят дали могат да управляват водоемите. Ако не могат, язовирите ще се прехвърлят към новия орган.", "date": "2018.03.14", "title": "Държавата поема отговорност за общинските язовири, за които липсват средства"}
{"url": "https://news.bg/regions/bedstvenoto-polozhenie-v-bregovo-ostava-v-sila.html", "text": "Обявеното в неделя, 11 март,  остава в сила заради висока опасност от нови наводнения.Към момента вече е , където дигата беше прекъсната, съобщиха от Министерството на земеделието, храните и горите.Във Видинско се нормализира обстановката в критичните участъци, където продължава да има риск от нови наводнение. При Брегово река Тимок е в застой. По думите на областния управител Албена Георгиева пред БНР отводняването на площите от подпочвени води става бързо.Кметът на Брегово Милчо Лалов обясни, че бедствената ситуация остава в сила. По думите му притеснителното е, че в общината все още не е уведомена за резултатите от взетите водни проби, въпреки че вчера министърът на околната среда и водите, позовавайки се на резултати от проби на Басейнова дирекция \"Дунавски район\".", "date": "2018.03.14", "title": "Бедственото положение в Брегово остава в сила"}
{"url": "https://news.bg/world/ot-30-godini-otbelyazvame-na-denya-na-chisloto-p.html", "text": "Днес се навършват 30 години от първото отбелязване на Деня на числото π (пи).То е математическа константа, която представлява отношението между дължината на дадена окръжност и нейния диаметър и обикновено се използва в математиката, физиката и техниката.Числото π е приблизително равно на 22/7 или на 3.14 с точност до третата значеща цифра.Популярното му наименование идва от името на гръцката буква, с която се обозначава, но е известно още като Лудолфово число и като Архимедова константа (да не се бърка с Архимедовото число).В евклидовата геометрия π може да се дефинира не само като отношение между дължината и диаметъра на една окръжност, но и като отношение на лицето на един кръг към лицето на квадрат със страна, раван на неговия радиус.Във висшата математика π се дефинира аналитично чрез използване на тригонометрични функции.Числовата стойност на π, закръглена до 100-ния знак след десетичната запетая, е:3.14159 26535 89793 23846 26433 83279 50288 41971 69399 37510 58209 74944 59230 78164 06286 20899 86280 34825 34211 70679Въпреки че тази точност е повече от достатъчна за използване в науката и техниката, през последните няколко века в изчисляването на повече цифри и изследването на свойствата на числото са вложени много усилия. Независимо от многото аналитична работа, прибавена към изчисленията със суперкомпютри, определили повече от 1 трилион цифри на π, не е намерена закономерност в поредицата от цифри. Цифрите на π могат да се намерят на много места в Интернет и обикновен персонален компютър може да изчисли трилиони цифри с наличния софтуер.На 31 декември 2009 г. френският програмист Фабрис Белар достигна точност до 2699999990000 цифри при десетична основа, ползвайки компютър с цена под 2000 евро и операционна система 64-битова версия на Red Hat Fedora 10. Конфигурацията включва процесор Core i7 CPU, 2.93 GHz, памет 6 GB и пет диска в масив 7.5 TB RAID-0.()", "date": "2018.03.14", "title": "От 30 години отбелязваме на Деня на числото π"}
{"url": "https://news.bg/crime/otkriha-trup-na-mazh-v-tsentara-na-ardino.html", "text": "Полицията в Ардино разследва смъртта на 47-годишен мъж.Тялото на мъжа е намерено в центъра на Ардино вчера сутринта, около 5.30 часа, съобщиха от Областната дирекция на МВР в Кърджали. Местен жител видял трупа и подал сигнал в полицията.Униформените са извършили оглед на мястото на произшествието, като не са констатирани следи от насилствена смърт.По случая е образувано досъдебно производство. Предстои след аутопсия да се изясни причината за смъртта на мъжа.", "date": "2018.03.14", "title": "Откриха труп на мъж в центъра на Ардино"}
{"url": "https://news.bg/weather/oblachno-meko-sas-slabi-prevalyavaniya.html", "text": "През днешния ден се очаква променлива облачност, в голяма част от страната са възможни слаби превалявания от дъжд. Времето остава меко, като дори минималните температури са положителни.Най-голяма е вероятността за валежи в южните и източните райони на страната.Очаква се слаб западен вятър, в Северна България - до умерен.Максималните температури ще бъдат в интервала 11-16 градуса, малко по-високи по южното Черноморие.Минималните са между 4 и 8 градуса.", "date": "2018.03.14", "title": "Облачно, меко, със слаби превалявания"}
{"url": "https://news.bg/int-politics/kremal-ne-otgovori-na-ultimatuma-na-mey-sazdatel-na-novichok-sashto-obvini-moskva.html", "text": "Изтече срокът на ултиматума, който британският премиер Тереза Мей постави на Кремъл да даде обяснение за покушението срещу бившия двоен агент Сергей Скрипал и дъщеря му, които бяха отровени в нервнопаралитично вещество.Припомняме, разследването установи, че става дума за химическо съединение, наречено \"новичок\", което е руска разработка. По думите ма Мей, това означава, че или атаката е била резултат от пряка намеса на руската държава срещу Великобритания или руското правителство е позволило веществото да попадне в неподходящи ръце. Тя поиска обяснение от Москва, Като постави срок до полунощ на 13 срещу 14 март по Гринуич.Междувременно химикът Вил Мирзаянов, който е сред създателите на \"новичок\" заяви, че единствено Русия би могла да стои зад покушението.До момента руската страна не е дала поисканото от Мей обяснение. Липсва конкретно изявление по темата на сайтовете на Кремъл и на руското външно министерство, както и в руските медии.Вчера външният министър на Русия Сергей Лавров заяви, че Москва няма да отговори на британския ултиматум докато Великобритания не предостави проба от веществото. Ден по-рано говорителката на руското външно министерство Мария Захарова обвини Лондон, че прави \"цирково шоу\" в парламента и че става дума за информационна кампания срещу Русия.Тереза Мей от своя страна даде да се разбере, че ако не бъде получен надежден отговор, британската страна ще смята, че отравянето на Скрипал означава използване на сила на нейна територия.В подкрепа на тази теза излезе химикът Вил Мирзаянов, който е една от основните фигури на екипа, създал веществото, с което са отровени Скрипал и дъщеря му. Той е убеден, че единствено Москва може да осъществи подобна атака, тъй като формулата на \"новичок\" не е разсекретена.Затова не е възможно това химическо съединение да е използвано от друга държава, заяви пред британския в . \"The Telegraph\" Мирзаянов, който сега живее в САЩ, в Ню Джърси.Той е напуснал Русия през 1995 година.Според Мирзаянов, във Великобритания са били внесени два безвредни компонента, които при съединяването си създават \"новичок\". По думите му, те са били смесени в аерозолен спрей.\"Дори само 10 грама от това вещество са много. През лятото едва 2 грама биха били достатъчни, за да се убият 500 души\", разкрива химикът.По думите му, ако Сергей и Юлия Скрипал са отровени точно с това вещество, те нямат никакви шансове да оздравеят и дори да оживеят, ще имат необратими увреждания.Мирзаянов отбелязва, че \"новичок\" е десетократно по-токсичен от която и да е позната отрова. Същевременно той изказва опасения, че на действието на нервнопаралитичното вещество може да са били изложени \"много повече хора\".Вил Мирзаянов е работил в продължение на 26 години в Държавния научно-изследователски институт по органична химии и технологии (ГосНИИОХТ), който беше основният център за производство на химически оръжия в бившия СССР.Очаква се днес Тереза Мей да свика Съвета за национална сигурност, за да бъдат обсъдени мерки срещу Москва.", "date": "2018.03.14", "title": "Кремъл не отговори на ултиматума на Мей, създател на „новичок“ също обвини Москва"}
{"url": "https://news.bg/politics/mvnr-namekna-na-erdogan-che-i-balgariya-mozhe-da-posochi-chast-ot-turtsiya-v-kulturnite-si-granitsi.html", "text": "Всяка държава с богата и дълга история би могла да твърди, че нейните духовни и културни граници излизат извън физическите. Това се казва в официална позиция на Министерството на външните работи във връзка с изявлението на турския президент Реджеп Таип Ердоган, който в неделя заяви, че Кърджали е част от \"душевните граници\" на Турция.От МВнР напомнят, че днешните граници са утвърдени с международни договори и не подлежат на преразглеждане.Това не е първото подобно изявление на турския президент. Преди година той посочи Алепо, Одрин, Гюмюрджина, Кърджали, Бурса, Скопие като част от духовната територия на своята нация и подчерта, че тя не е приела доброволно днешните граници на държавата си.Пълният текст на българската позиция:", "date": "2018.03.14", "title": "МВнР намекна на Ердоган, че и България може да посочи част от Турция в културните си граници"}
{"url": "https://news.bg/press/chez-ne-izklyuchva-proval-na-sdelkata-s-inerkom-sazdavat-evropeyska-sluzhba-po-truda-krastosana-ataka-na-rusiya-i-turtsiya.html", "text": "Провокациите към България от страна на Русия и Турция са сред актуалните теми на вестниците в сряда.\"Вицепремиерът Валери Симеонов обяви, че срещу България се прилага определен политически натиск от страна на Русия и Турция. В интервю за радио \"Фокус\" съпредседателят на \"Обединени патриоти\" уточни, че е направил това заключение след думите на руския патриарх Кирил към президента Румен Радев и изказването на турския държавен глава Реджеп Ердоган на местен конгрес на партията му, в което заявява, че \"Кърджали е част от нашите душевни граници\". Той определя двете изказвания като аналогични. Според него те се дължат на това, че в момента България \"не е в очакваните орбити на тези две големи държави\". По думите му действията на руския духовен водач са били подготвени предварително. \"Забелязахте ли кога си позволи той да отправи упрек към българския президент? В последните минути от визитата си при него. След това се качи веднага на автомобилите с охраната, отърча на аерогарата и там вече на крачка от самолета си позволи да направи изявление, след което да се качи и да избяга. Всичко това говори за предварително подготвена схема на поведение\", уточни Симеонов. Вицепремиерът допълни, че реакцията на българските институции и на обществото след изказването на патриарх Кирил показала, че \"не сме още достатъчно самостоятелни, поне нямаме нужното самочувствие на независим суверенен народ\". Освен руско-турската атака срещу България Симеонов видя и послание от страна на президента на Русия Владимир Путин, което засенчило \"нелепото поведение на патриарх Кирил\". \"Военната демонстрация на Путин на новите оръжия. От колко години не сме го виждали това? Това някак си изведнъж ни върна с половин век назад. Тези хора, които управляват Русия към настоящия момент, явно не искат признание. Те искат подчинение, те искат слугинаж, те искат да ни унижат\", каза още Симеонов. Според него опитите на Ердоган да създаде т.нар. ислямска дъга на територията на Балканския полуостров няма как да се осъществят. Причината - случващото се в Турция след опита за преврат през 2016 г. \"Много турци търсят начин да напуснат Турция, да прехвърлят бизнеса си извън страната, просто защото държавата, в която живеят, се връща назад в своето историческо развитие. Нашите турци по никакъв начин няма да заменят сигурността, демократичните свободи и правата, които имат, за това да влязат в границите на сегашна Турция\", заяви Валери Симеонов.\" - в. \"Дневник\".В. \"Труд\" публикува позиция на МВнР по изказването на турския президент Ердоган:\"По повод коментара на президента на Република Турция Реджеп Тайип Ердоган, споменаващ Кърджали, Министерството на външните работи на Република България отбелязва:- всяка държава с богата и дълга история би могла да твърди, че нейните духовни и културни граници излизат извън физическите.- ако политическата реторика в отделните държави избере по някаква причина да се връща към миналото, то почти винаги може да очертае граници, които се отличават от сегашните.- в действителност, днешните държавни граници са утвърдени с международни договори, признати от всички държави и не подлежат на съмнение, нито на преразглеждане. България и Република Турция, които се радват на отлични двустранни отношения, не правят изключение от тези договори.\"Развитието по сделката с ЧЕЗ отново е във фокуса на всекидневниците.\"ЧЕЗ допусна провал на сделката с \"Инерком\" Сделката на ЧЕЗ за продажба на активите на компанията в България на фирма \"Инерком\" продължава да нагнетява напрежение. Ръководителят на Надзорния съвет на ЧЕЗ Вацлав Пачеш допусна, че купувачът може да не успее да плати парите по сделката, и заяви, че ако България купи ЕРП-то, това ще се превърне в сериозен правен проблем. Президентът Румен Радев обяви, че свиква Консултативния съвет по национална сигурност с тема \"енергетика\". Австрийският вестник \"Дер Щандард\" излезе с унищожителна статия, в която се казва, че никой не вярва, че Гинка Върбакова купува ЧЕЗ. В нея се казва и че всички енергийни дружества, включително австрийската ЕВН, която обслужва Югоизточна България, се жалват от политически натиск. \"Премиерът на България Бойко Борисов не иска ЧЕЗ да работи в страната\", заяви пред БНР Вацлав Пачеш. Той се опасява, че \"Инерком\" няма да успее да плати сделката, особено след изтичането на документ, свързан именно с финансирането й. Пачеш изтъкна, че в самата сделка няма политически нюанс в Чехия. Но и призна, че премиерът Андрей Бабиш не одобрява ръководството на компанията и вероятно ще направи промени. Самият Пачеш допусна, че и той ще бъде освободен. Шефът на надзора на ЧЕЗ разкри подробности около преговорите между ЧЕЗ и Гинка Върбакова, която преди седмица бе в Прага, за да уточни детайлите по сделката. Пачеш поясни, че екипите са работили основно по подготовката на документите, нужни за Комисията за защита на конкуренцията, която трябва да се произнесе по сделката. Другият въпрос, който е бил обсъждан, е за поисканата от премиера Борисов възможност България да придобие активите на ЧЕЗ у нас. \"Това е голям проблем заради арбитража с българската държава. Разбира се, ако българската държава придобие активите, които ние продаваме, това ще бъде сериозен правен проблем\", коментира Вацлав Пачеш. В момента в ЧЕЗ се води разследване за изтичането на документ, който е предоставен и на българското правителство. Става въпрос за схемата за финансиране на сделката, предложена от \"Инерком\". В нея бяха посочени две български банки, държавната ББР и офшорни компании. Именно този документ премиерът Бойко Борисов изпрати в Народното събрание, когато все още се възмущаваше от сделката и нямаше намерение държавата да става съдружник на \"Инерком\". Тогава от правителсвената пресслужба съобщиха, че информацията е била изпратена по имейл до съветник в кабинета на Борисов от зам.-министъра на финансите в чешкото правителство и член на Надзорния съвет на ЧЕЗ Ондрей Ланда. Самият Ланда обаче категорично отрече да е извършвал подобно нещо.\" - в. \"Сега\".\"Всеки ден излиза информация и факти, които опровергават твърденията на правителството по сделката с ЧЕЗ. От Чехия опровергават това, което казва българското правителство. Проблемът се задълбочава и не се вижда скорошното му решение\". Това каза председателят на НС на БСП Корнелия Нинова при посещението си в Брегово. Тя добави, че е нормално президентът да е притеснен, защото става въпрос за правата на почти 3 млн. български граждани и националната сигурност. \"Приветствам президента за решението му да свика КСНС. Много правилна и навременна стъпка\", каза още Нинова. По думите й на него отново БСП ще изрази позицията си държавата, на пазарен принцип, да се конкурира и да изкупи дела на ЧЕЗ, а не да си партнира с фирми. Лидерът на БСП добави, че вече много граждани са се включили в подписката, инициирана от левицата, с която се иска разваляне на сделката за ЧЕЗ.\" - в. \"Стандарт\".\"Държавата не е направила крачка напред (за участие в сделката за активите на ЧЕЗ - б. а.), за да прави крачка назад. Нито има крачка напред, нито крачка назад, в момента се обсъжда дали се направи крачка и в коя посока. Това отговори на въпрос на журналисти председателят на енергийната комисия в парламента Делян Добрев, преди началото на конференция за либерализацията на пазара на ток. Той заяви, че няма да коментира решението на държавния глава Румен Радев за свикване на Консултативния съвет за национална сигурност по повод сделката за бизнеса на ЧЕЗ в България. \"Така е решил, така е направил. Службите ги изслушвахме преди една седмица в комисията по енергетиката и заявиха, че нямат притеснения, така че няма какво да добавя, каза той. Все още не сме разгледали предложението на колегите от \"Обединени патриоти\", трябва да го гледаме в комисията, така че ще отнеме време. Така Добрев коментира внесеният текст за промяна в Закона за енергетиката, който дава право на КЕВР да одобрява сделки преди сключването им. \"Трябва да се прави разлика между БНБ, Комисията за финансов надзор и КЕВР; БНБ и КФН одобряват купувачите, защото всички ние имаме спестявания в банките или индивидуални партиди в пенсионните фондове. Тоест, ние имаме средства в тях, които държавата трябва да защити. Затова в тези два закона има текст, че тези две институции разрешават или не разрешава сключването на една такава сделка. Случаят в КЕВР и ерепетата не е такъв, ние нямаме спестовни сметки в ЕРП-та, нямаме наши пари в тях. ЕРП-то предоставя услуга и тя е силно регулирана и по отношение на качеството, и на цената. КЕВР дори има право да отнеме контрола на собственика на активите и да назначи особен управител. Това е единственият закон, който позволява да влезеш в частна фирма, да махнеш изпълнителния директор и да назначиш такъв от КЕВР, само за да се гарантира, че услугата се изпълнява качествено. От друга страна нямат основание опасенията, че ако дойде нов собственик, може да поиска двойно покачване на цената на тази услуга, защото тя не зависи от собственика.Определя я регулаторът. Това е един силно регулиран бизнес, няма текст за акционерния капитал, но има разлика между банка и пенсионен фонд и ЕРП,\" каза Добрев. Неговите разсъждения обаче не означавали, че няма да бъде прието предложението на патриотите.\" - в. \"24 часа\".Стремежът на България към еврозоната и интеграционните процеси в Европа също са сред темите на всекидневниците.\"Владислав Горанов пред \"Ди Велт\": Чрез България еврото ще е по-стабилно България иска да приеме еврото, защото така ще подкрепим изцяло финансовата политика на Германия, заяви Това каза финансовият министър Владислав Горанов в интервю пред немската медия \"Ди Велт\". \"Винаги в България сме имали за цел да изпълняваме критериите поетапно, за да може да приемем еврото и у нас, заяви той. - В момента ние сме изпълнили всички тези критерии: борим се с инфлацията, дълговете ни възлизат на 25% от приходите в икономиката, което е доста по-малко, отколкото при други държави, в които е влязло еврото.\" \"Чрез нас еврото ще стане по-стабилно, увери Горанов. - От нашето влизане в еврозоната могат да се страхуват само тези, които нямат такава консервативна и предпазлива финансова политика, каквато имаме в България.\" По повод на страховете на българите от поскъпване на цените, той допълни: \"Много българи се опасяват от поскъпването на услугите, но аз не виждам основание за такова вдигане. Иначе цените на стоките са като тези в еврозоната.\" Очакваме доклад на Европейската централна банка (ЕЦБ) за кандидатите за еврозоната и след това ще решим. Така отговори Горанов на въпрос кога България ще подаде молба за приемане на еврото.\" - в. \"Стандарт\".\"Европейската комисия представи предложение за обособяване на европейска служба по труда и инициатива за осигуряване на достъп до социална закрила на всички работещи. В последното десетилетие броят на европейците, които живеят или работят в друга страна от ЕС, почти се е удвоил, като през 2017 г. е достигнал 17 млн. души. Европейската служба по труда ще помага на гражданите, дружествата и националните власти да извлекат максимална полза от свободното движение и ще осигури справедлива трудова мобилност, се посочва в съобщението на еврокомисията.Службата ще предоставя на хората и компаниите информация за възможности за работа, схеми за мобилност, стажове и обучения, както и насоки за правата и задълженията, когато европейците живеят или работят в друга страна от ЕС. Новата служба ще подкрепя сътрудничеството между националните власти в трансгранични спорове, като им помага да осигурят лесно спазване на правилата за защита на мобилността. Досега в ЕС има обемно законодателство за свободното движение на работници, като много правила се изменят, например при съгласуване на системите за социална сигурност в ЕС и за командироването на работници за предоставяне на услуги. Очаква се новата служба да улесни обмена на данни и извършването на съгласувани и съвместни проверки за пресичане на злоупотребите. Службата ще може да бъде посредник и да улеснява намирането на решения при трансгранични спорове, например в случай на преструктуриране на дружество с участието на няколко държави от ЕС. Европейската служба по труда ще бъде създадена като нова децентрализирана агенция на ЕС и се очаква да започне работа догодина. Социална закрила Комисията представи и предложение, свързано с достъпа до социална закрила за служителите и самонаетите. Днес почти 40 на сто от работещите са или в необичайно положение по отношение на заетостта, като не работят на пълно работно време по безсрочни трудови договори, или са самонаети. Така често работещите не са достатъчно добре осигурени от системата за социална закрила - не разполагат със закрила срещу безработица или с достъп до пенсия, посочва еврокомисията. В препоръката се предвижда да се запълнят пропуските в системата за социална сигурност, така че служителите и самонаетите да могат да се присъединят към съответните системи за социална сигурност; да се предложи на тези хора ефективно покритие, така че да могат да натрупват и предявяват права; да се улесни прехвърлянето на социалноосигурителните права от едно работно място на друго; да се предоставя на служителите и самонаетите ясна информация за техните права и задължения в областта на социалната сигурност.\" - в. \"Дневник\".Вестниците съобщават също за подкрепа от журналисти и от ръководството на БНТ за журналиста Горан Благоев, който стана обект на политическа атака от страна на Волен Сидеров.\"Журналистически дружества в БНТ, а също и продуценският съвет на новините, подкрепиха своя колега Горан Благоев от агресията на лидера на \"Атака\" Волен Сидеров. \"На 12 март в предаването \"Още от деня\" председателят на ПГ на \"Обединените патриоти\" Волен Сидеров с обидни квалификации нападна нашия колега Горан Благоев. Повод за атаката към Благоев бе неговото аргументирано мнение по повод изявленията на руския патриарх Кирил. Поведението на Сидеров е неприемлива, агресивна провокация към свободата на словото и правото на журналистическо мнение. Недопустимо е политик да се опитва да кадрува в Националната обществена телевизия. Програмното и продуцентско ръководство на БНТ1 стои зад предаването \"Вяра и общество\" и екипа, който го създава\", се казва в декларация на работещите в БНТ...\" - в. \"Сега\".\"Генералният директор на БНТ: Задачата на журналистите е да следят и коментират политиците, обратното е неприемливо Това е един манипулатор, това е човек, който отдавна манипулира българското общество през БНТ. Според мен този човек е агент на соросоидните общества\". С такива думи лидерът Волен Сидеров нападна водещия на предаването \"Вяра и общество\" Горан Благоев, докато гостуваше в \"Още от деня\" по БНТ в понеделник вечерта. Той още ли е водещ в обществената телевизия, попита веднага след това Сидеров.Поводът за обидите на лидера на \"Атака\" беше изказването на Благоев, че поведението на руския патриарх Кирил на честването на 3 март не е издържано от християнска гледна точка. Журналистът бе гост на \"Още от деня\" точно преди Сидеров. Помолен да коментира заплахите на Сидеров, генералният директор на БНТ Константин Каменаров каза за \"24 часа\": Професионална задача на журналистите е да следят и коментират поведението на политиците, тъй като това е от обществен интерес. Но обратното е неприемливо. Думите му бяха подкрепени от журналистическите дружества в БНТ: \"Поведението на Волен Сидеров е неприемливо както за националния ефир, така и за нормалните човешки взаимоотношения. То е агресивна провокация към свободата на словото и правото на собствено журналистическо мнение. Недопустимо е политик да се опитва да кадрува в националната обществена телевизия\", написаха те в декларация. Възмутен от агресивното поведение на лидера на \"Атака\" бе медийният наблюдател доц. Георги Лозанов. \"Абсолютно невъзможно е политици да критикуват журналисти\", каза той пред БНР. И припомни случая от миналата есен, когато Антон Тодоров подаде оставка като депутат от ГЕРБ заради заплахи срещу водещия на сутрешния блок на Нова тв. \"Да си във властта и да отправяш квалификации и заплахи към журналисти, означава, че не можеш да бъдеш на власт\", продължи Лозанов.\" - в. \"24 часа\".", "date": "2018.03.14", "title": "ЧЕЗ не изключва провал на сделката с „Инерком“, създават европейска служба по труда, кръстосана атака на Русия и Турция… "}
{"url": "https://news.bg/society/burya-v-hudozhestvenata-gimnastika-fenove-boykotirat-svetovnata-kupa.html", "text": "Нова буря се разрази в художествената гимнастика броени дни преди Световната купа в София. В основата на споровете няма шпионски скандал, както доскоро изглеждаха нещата на повърхността. Става дума за нарушаване на правила и ощетяване на момиче, което си е извоювало правото да бъде част от националния отбор, но нечия властна воля е решила друго. Нанси Иванова от клуб \"Левски\" се класира втора на подбора при девойките, но остана извън отбора, докато в него са включени гимнастички с по-слаби резултати.Случаят се коментираше само в тесен кръг от специалистите докато легендата Нешка Робева не отправи упрек в телевизионно интервю, че за националния отбор практически няма подбор и състезателките просто се посочват от треньорките.В отговор от федерацията вчера публикуваха официално изявление, в което определиха поведението й като манипулативно.Това отприщи вълна от негодувание сред феновете и множество коментари в нейна защита на страницата на БФХГ. Минути след като се появяваха, критичните коментари биваха премахвани и оставаха само тези, които изразяваха съгласие с позицията на ръководството.Практиката за цензуриране на коментари продължава от дълго време, а изразяващите критични мнения са наричани от представителите на федерацията \"Пенки\".Събитията от последните дни взривиха трупаното с месеци недоволство и във Фейсбук се появи група за публикуване на . Много от феновете заявяват, че в знак на протест няма да отидат на състезанията за Световната купа по художествена гимнастика, които ще се проведат в края на месеца в \"Арена Армеец\". Продадените до момента билети действително са значително по-малко, отколкото за аналогичния период през миналата година - две седмици преди турнира.Междувременно на официалната страница на федерацията за първи път се появи Нешка Робева, за да обясни позицията си по конфликтната тема.Открит остава въпросът какво е бъдещето на българската художествена гимнастика в поредицата от бури. Какво става с момичетата. И със справедливостта.    Позицията на Българската федерация по художествена гимнастика:Коментарите на Нешка Робева:Бунтът на феновете:Janet KosevaNikolova Maya ", "date": "2018.03.14", "title": "Буря в художествената гимнастика, фенове бойкотират Световната купа"}
{"url": "https://news.bg/world/balgarskite-i-portugalskite-antarktitsi-sklyuchiha-sporazumenie-za-satrudnichestvo.html", "text": "Българският антарктически институт сключи споразумение за сътрудничество с Португалската полярна програма, съобщи ръководителят на българската антарктическа експедиция проф. Христо Пимпирев.Вчера, 13 март, документът беше подписан в Лисабонския университет от проф. Пауло Ферао - председател на португалската Фондация за научни изследвания и технологии, и проф. Христо Пимпирев. Поводът е десетгодишнината от началото на българо-португалските изследвания в Антарктида и създаването на Националната полярна програма на Португалия.Споразумението стана факт в рамките на конференцията \"Непознатата Южна земя и португалската полярна програма\". Посланикът на България в Лисабон Василий Такев откри събитието, не само в качеството си на дипломат, но и като участник в една от първите български антарктически експедиции. Сред официалните гости бе и Министърът на науката, технологиите и висшето образование на Португалия Мануел Ейтор, както и португалски полярници, работили на българската база.Лекции и презентации на полярна тематика бяха изнесени от португалска и българска страна. Те отразяваха развитието на полярните науки през последните десет години и разкриването на нови възможности за научни изследвания.Христо Пимпирев и Гергана Лаптева представиха двете си нови книги за Антарктида: \"Антарктида - студеният юг\" и \"Terra Asutralis Incognita - Непознатата Южна земя\". Иглика Трифонова, председател на Асоциацията на младите полярни изследователи АПЕКС-България, запозна присъстващите с образователните дейности на асоциацията през последните години.След конференцията беше открита изложбата \"Непознатата Южна земя - от въображаемата до реалната картография\". В нея са представени приносите на България и Португалия в антарктическата картография.", "date": "2018.03.14", "title": "Българските и португалските антарктици сключиха споразумение за сътрудничество"}
{"url": "https://news.bg/world/pochina-stivan-hoking.html", "text": "Напусна ни един от най-светлите умове на съвремието - физикът Стивън Хокинг, предаде Би Би Си.Световно известният учен почина на 76-годишна възраст, съобщи представител на неговото семейство.\"Скърбим дълбоко, защото нашият обичан баща почина днес\", споделиха децата му Луси, Робърт и Тим.\"Той беше голям учен и изключителен човек, чиято работа и наследството му ще живеят още дълги години\", казват още близките му, напомняйки за силата на неговия дух и блестящото му чувство за хумор.\"Веднъж той каза: Вселената не би била вселена, ако не беше дом на хората, които обичаме\", спомнят си децата му.Неговите проучвания върху черните дупки и Теорията на относителността дадоха нови хоризонти на научната мисъл.Стивън Хокинг спечели не само уважението на научните среди с постиженията си във физиката, но и любовта на милиони хора извън университетите със своята загриженост за бъдещето на света.Той вдъхнови поколения последователи като учен и личност.", "date": "2018.03.14", "title": "Почина Стивън Хокинг"}
{"url": "https://news.bg/disasters/izrigvaneto-na-supervulkana-toba-e-poshtadilo-predtsite-ni-v-drevnostta.html", "text": "Праисторическото изригване на супервулкана Тоба, което учените смятат за най-мощното през последните 2.5 милиона години, не е довело до намаляване на числеността на човешката популация, предаде Би Би Си.Преди се смяташе, че изригването, което е станало между 77 000 и 69 000 години преди нашето време, по време на последната ледникова епоха, е довело до плавно намаляване на броя на населението с не повече от 2000 души, както и до глобално застудяване.Наскоро проведени разкопки в Южна Африка показват, че човешките общности не само са преживели изригването, но и са процъфтявали след него.Резултатите са аналогични с тези от по-ранните разкопки по дъното на езерото Малави. Изследователите се надяваха да открият там следи от глобална климатична катастрофа, но не намериха нищо подобно.Международната експедиция в южната част на ЮАР откри доказателства за човешка дейност преди и след природния катаклизъм.\"Ние сме първите, които правят обстойно изследване на последиците от изригването на вулкана Тоба в Африка. Именно тук те са най-важни, защото по тези места са живели предците на съвременните хора.\" - коментира д-р Къртис Марин - един от участниците в изследването, резултатите от което са публикувани в списание \"Nature\".", "date": "2018.03.14", "title": "Изригването на супервулкана Тоба е пощадило предците ни в древността"}
{"url": "https://news.bg/crime/chetirima-prebiha-shofyor-sled-katastrofa-v-stolitsata.html", "text": "Арестуваха четирима за побой на шофьор в столицата, съобщи БНР. Боят станал след катастрофа в София. Полицията задържа четирима души заради нападение и побой над шофьор след ПТП.Арестуваните мъже са криминално проявени и известни на органите на реда.Четиримата мъже пътували с джип, когато лека кола се ударила в техния автомобил в столичния квартал \"Бояна\". Мъжете пребили шофьора на другия автомобил заради катастрофата. Впоследствие те го накарали да опише в двустранния протокол на инцидента, че той е виновен за случилото се.Впоследствие пребитият шофьор е подал сигнал в полицията за нанесен му побой. Полицаи на СДВР са задържали четиримата биячи.Единият арестуван мъж е Атанас Георгиев по прякор \"Гаргата\". Преди време беше арестуван заради подозрения за участие в групово изнасилване.", "date": "2018.03.14", "title": "Четирима пребиха шофьор след катастрофа в столицата"}
{"url": "https://news.bg/politics/zaharieva-za-erdogan-nashata-dusha-sashto-mozhe-da-bade-dosta-shiroka.html", "text": "Ердоган изброи много балкански държави, не само Кърджали. Нашата душа също може да бъде доста широка, заяви пред БНТ външният министър Екатерина Захариева.Тя изтъкна, че на Балканите границите са се местели много интензивно. Фактът е обаче, че границите са такива каквито се, отсече Захариева. Първият ни дипломат не вижда полза от подобна реторика.По повод позицията на руския патриарх Кирил, Захариева коментира, че не е приятно да се държи такъв тон в която и да е българска институция. По нейно мнение редно е както сме благодарни на Русия винаги, така и да бъдем благодарни и на други страни, допринесли за Освобождението ни.Особената интензивност на руските реакции е свързана с изборите в Русия, предполага Захариева.Припомняме, патриарх Кирил изрази претенция към това, че България е освободена не от други държави, а само от Русия. Това изказване бе последвано от множество реакции. Вицепремиерът Валери Симеонов нарече патриарх Кирил контрабандист и се възмути как е възможно руският патриарх да \"да раздава правосъдие пред българския президент\". От своя страна  официално. от нападките след визитата му в България. От \"Воля\" настояха парламентът да се , и от тази на Волен Сидеров.От  между президента Румен Радев и руския патриарх Кирил. Пресслужбата на държавния глава отговори, че  по време на срещата и разговорите не са били засекретявани.Захариева е категорична, че приоритетът за Западните Балкани не е само за 6 месеца, а е дългосрочен. Захариева е убедена, че имаме какво да споделим с Гърция като една от най-старите членки на ЕС и Румъния и ние като едни от най-новите.Първият ни дипломат е доволна, че Румъния ще подкрепя българският приоритет за Западните Балкани. Този фокус ще бъде поддържан и по време на румънското европредседателство.", "date": "2018.03.14", "title": "Захариева за Ердоган: Нашата душа също може да бъде доста широка"}
{"url": "https://news.bg/crime/otsyakoha-nad-500-darveta-v-borisovata-gradina.html", "text": "В столичната Борисова градина са отсечени над 500 дървета. Това става ясно от Сигнал на столичния общински съветник Марта Георгиева в ефира на bTV. Сечта е била в района на бул. \"Драган Цанков\". Там отсечени са 527 дървета. Отсечените дървета са в близост на имот, които ще бъде застроен.Служител на общината обясняват, че сечта е напълно законна. Изсечени били само изсъхнали дървета. Сечта е санитарна. Според служителят на общината са спазени всички процедури.Хората обаче се съмнявали в изрядността и подозират проблеми, изтъкна Георгиева.", "date": "2018.03.14", "title": "Отсякоха над 500 дървета в Борисовата градина"}
{"url": "https://news.bg/crime/mvr-e-s-ogranichen-resurs-a-chastnite-ohraniteli-sa-200-hil-komentira-terziyski.html", "text": "\"Правомощията, които се дават на местното самоуправление и на кметовете по този закон и в момента съществуват. Те могат да изградят звена за самоохрана или да сключват договори с частни охранителни фирми за опазването на имуществото на общината. В момента просто по-детайлно се регламентират отделните видове охранителна дейност\", коментира пред НоваТВ директорът на \"Национална полиция\" Христо Терзийски, опасенията на президента и главния прокурор от новия закон, който регламентира частната охрана.Според него за сигурността на обществото трябва да се грижи МВР, а държавата има достатъчно инструменти, така че частните охранители по малките населени места да не превишават правата си. Ресурсите, които са в ръцете на държавата и в частната дейност, са различни. В частната охранителна дейност са включени над 200 000 служители, а 1800 фирми имат лицензи за охрана. Отделно съществуват и 800 звена за самоохрана. Всичко това може да се включи в ограничаването на посегателствата върху населението, допълва Терзийски.Той счита, че полицията е с ограничен ресурс, въпреки че през изминалата година са назначени повече от 1200 души именно в слабонаселените места у нас. Увеличен е и щатът на жандармерията с 300 души.Според зам.-министърът на вътрешните работи Красимир Ципов, \"охранителна дейност, осъществявана от охранителни фирми, следва да се разбира като осигуряване на условия за сигурност на гражданите чрез превантивни дейности - мониторинг, видеонаблюдение, осигуряване на реакция. В никакъв случай не може да се касае за един пълен пакет правомощия, свързани с предотвратявания, пресичане или разследване на престъпления\".Според него МВР трябва да осъществява адекватен контрол на частните охранителни фирми и допълни, че общата щатна численост на МВР е под 50 хил., а охранителните полицаи и жандармерията са около 15 хиляди по щат.\"Законът за частната охранителна дейност и сега действащия също предвижда така възможност - охрана на имущество, охрана на обекти. Това, че в новия закон бяха записани текстове във връзка с охраната на урбанизиране територии, по никакъв начин не се разграничава от всички други видове охрана съгласно новия закон. Идеята на тази разпоредба беше да се даде възможност на кмета на общината, ако прецени, да проведе една процедура по Закона за обществените поръчки след решение на Общинския съвет, с който да му даде такова разрешение и да се сключи такъв договор\", обясни Ципов.\"По смисъла на закона \"урбанизирана територия\" е селищно образувание в рамките на едно населено място или ограничено от това населено място, територия, ограничена от това населено място, където може да има различни видове обекти - частна, държа собственост. Идеята е да се осигури опазване на обществения ред, но по никакъв начин не следва да се говори за отстъпление от страна на държавата\", допълни зам.-министърът на вътрешните работи Красимир Ципов.\"Мотивите на президента и главния прокурор са основателни и са залегнали в самата конституция, тъй като тя възлага на Министерски съвет посредством МВР именно упражняването и контролирането на обществения ред и сигурността\", коментира пред БНТ Тодор Байчев от БСПСпоред него, прехвърлянето на частни субекти на тези дейности на практика е абдикация от държавността. МС посредством МВР трябва да предлага качеството на услугата сигурност да бъде равномерно и еднакво във всяка една точка на страната.\"Още в дебатите по Закона за частната охранителна дейност, ние от БСП, предупредихме за опасността- държавна дейност да се предоставя в частни ръце\", коментира пред БТВ депутатът от БСП Иван Иванов. Той добави, че този закон е спорен и очаква КС да го отмени.\"Това срастване между партия и държава сега е съчетано с опасност от създаване на \"преториански гвардии\" на местните кметове. Законът за частната охранителна дейност създава опасност за разпад на държавността\", смята Иванов.Той допълва, че няма как държавни дейности, които са разписани в Конституцията, да се делегират в частни ръце. \"Срещу този закон се изказаха работодателски организации от сектора, защото води до сериозно изкривяване на обществени отношения. С него се концесионира дейността на МВР\", коментира Иван Иванов.Припомняме, в понеделник, 12 март, , а след него и  сезираха Конституционния съд относно спортните текстове в Закона за частната охранителна дейност.По думтие на президента \"държавата няма право да абдикира от грижата за сигурността и спокойствието на хората в населените места, вкл. в т.нар. урбанизирани територии\".На 19 януари и  върху Закона за частна охранителна дейност. От партията призоваха президентът Радев да сезира и Конституционния съд за тълкуване на част от текстовете.В края на януари . Техните мотиви бяха различни - искат по-лек лицензионен режим за частната охранителна дейност.", "date": "2018.03.14", "title": "МВР е с ограничен ресурс, а частните охранители са 200 хил., коментира Терзийски"}
{"url": "https://news.bg/politics/darzhavata-ne-mozhe-da-pomogne-na-ginka-varbakova.html", "text": "Държавата няма как да помогне на г-жа Върбакова, заяви енергийният министър Теменужка Петкова в ефира на Нова. \", добави министърът.Изкуствено се е създало напрежението за сделката с \"ЧЕЗ\", изтъкна Петкова.Три министерства анализират най-добрия изход от ситуацията, обясни тя.Няма ясното каква цена е склонна да плати държавата, ако чешката страна позволи да участваме в сделката. Това щяло да бъде последното, което да се обсъжда.\"За нас е много важно българските граждани да бъдат спокойни. Разбираме какви са страховете на хората\", заяви Петкова и добави, че желанията на управлението са да се създадат такива условия, че страховете на хората да бъдат минимализирани. \"Хората да бъдат спокойни, че държавата ще има определено контролно участие в тази сделка\", иска Теменужка Петкова.Припомняме, президентът Румен Радев обяви, че свиква Консултативния съвет за национална сигурност заради казуса \"ЧЕЗ\".\"Не съм съгласна с изказването на президента Румен Радев, че правителството трябва да даде отговор за финансирането на сделката. То няма как да даде такъв отговор, тъй като не е участвало в процедурата. Чешката държава продава едни свои активи, които се намират в България. Не е работа на държавата да дава отговори как е структурирано финансирането\", заяви Петкова.Под думите й темата за цената на тока, ще бъде последната, която ще се обсъжда.Министърът на енергетиката обясни, че \"Инерком\" няма нищо против държавата да участва. По думите й всичко е въпрос на анализ.Според нея приоритет е да се гарантира енергийната сигурност на страната. България не може да даде пари на \"Инерком\". ", "date": "2018.03.14", "title": "Държавата не може да помогне на Гинка Върбакова"}
{"url": "https://news.bg/politics/deputatite-nishtyat-sdelkata-s-chez-v-spetskomisiya.html", "text": "Парламентът единодушен за създаването на анкетна комисия за сделката с ЧЕЗ. Предложението е на левицата. Според Драгомир Стойнев парламентът като върховен орган трябва да проучи казуса, за да се изчистят съмненията около продажбата на чешката компания. Иначе той не пропусна да подчертае пред управляващите, че за БСП има много неясноти около продажбата.Червените искат комисията да е съставена на паритетен принцип с по двама депутати от ПГ. Цветан Цветанов се съгласи, изтъквайки че ГЕРБ винаги са били за прозрачност.Тази комисия щяла да установи, че няма нищо нередно. Мнозинството подкрепи левицата и в предложението създаването на комисията да е точка първа от дневния ред на законодателния орган.БСП предлагат в комисията да влязат социалистите  Таско Ерменков и Крум Зарков, а за председател Жельо Бойчев. Герберите излъчиха Делян Добрев, Валентин Николов и Димитър Лазаров. Патриотите излъчиха Петър Петров, Николай Александров и Александър Сабанов. Хората на ДПС са Рамадан Аталай, Сергей Кючуков, Елхан Кълков. Воля излъчиха Полина Цанкова, Албена Найденова и Пламен Христов. Комисията ще работи един месец. Герберите предложиха освен продажбата на ЧЕЗ да се проучи и приватизацията на ЕРП-то.Драгомир Стойнев чак се смути от пълния консенсус в зала между управляващи и опозиция. Само на ДПС новата добавка за приватизацията не им хареса. Рамадан Аталай не харесва, че парламентът ще проучва сделка на друга държава. Патриотите пък искат не десет, а петнайсет депутати да проучат сделката, което бе подкрепено.Държавата няма как да помогне на г-жа Върбакова, заяви енергийният министър Теменужка Петкова днес. \"Тя не може да поема такива ангажименти да финансира подобна сделка\", добави министърът. Изкуствено се е създало напрежението за сделката с \"ЧЕЗ\", изтъкна Петкова. Три министерства анализират най-добрия изход от ситуацията, обясни тя.Развитие по сделката и дали държавата ще може отново да се включи в дружеството се очаква да има в края на месеца, след като миналата седмица Гинка Върбакова беше на разговори с ЧЕЗ в Прага. От , че процедурите по вече сключения с \"Инерком\" договор продължават. Междувременно от БСП стартираха обявената преди това подписка за спиране на сделката, въпреки че покрай скандалът със самата продажба на дружеството,  и дали това не съпругата на бившия лидер на БСП и настоящ евродепутат Сергей Станишев, Моника Станишева.Припомняме, на 22 февруари 2018 г. стана ясно, че чешката ЧЕЗ е одобрила . Последва скандал, който предизвика министърът на енергетиката , защото познава собственикът на фирмата Гинка Върбакова. Скандалът Премиерът се ангажира със случая и на среща с купувача на ЧЕЗ Гинка Върбакова в Министерски съвет . На брифинг след срещата Върбакова, обясни, че е склонна да допусне държавата в сделката за ЧЕЗ. Министърът на финансите , въпреки че преди това отрече да се разглежда този въпрос.От БСП обявиха, че  за спиране на сделката и поискаха държавата да си върне контрола в енергетиката. Според социалистите зад  и поискаха намеса на контролните органи.От интервю на Гинка Върбакова обаче стана ясно, че  (КЕВР).от шефа на Комисията Иван Иванов.От интервю на Гинка Върбакова обаче стана ясно, че  (КЕВР).  от шефа на Комисията Иван Иванов.Едновременно с това скандалът достигна и в Чехия, като изданието Lidové noviny започна собствено разследване. То излезе с информацията, че , въпреки че според предишна публикация половината от сделката  На извънредното заседание на комисиите в Народното събрание от , че банката възнамерява да финансира сделката.Лично премиерът на Чехия Бабиш се е ангажирал пред Борисов да предаде документите от проверката на ЧЕЗ. Самият чешки премиер обаче коментира пред родното издание, че .Води се и спор дали от ЧЕЗ е имало предложения, отправени към българско правителство, за изкупуване на дялове. такова предложение да е било отправяно към някое от трите правителства на Бойко Борисов, както твърди пред чешкия вестник \"Лидове новини\" Томаш Плескач, управляващ задграничните активности на ЧЕЗ.", "date": "2018.03.14", "title": "Депутатите нищят сделката с ЧЕЗ в спецкомисия"}
{"url": "https://news.bg/politics/boryat-praneto-na-pari-v-plenarna-zala.html", "text": "Депутатите продължават с борбата срещу прането на пари. В пленарна зала гледат на второто четене нов Закон за мерките срещу изпиране на пари.Изпирането на пари, финансирането на тероризма и организираната престъпност често се извършват в международен план и са проблем не само от национално ниво, но и на равнището на Европейския съюз и в международен план.Потоците от пари с незаконен произход могат да навредят на стабилността и репутацията на финансовия сектор, да застрашат националната сигурност и вътрешния пазар на Съюза и международното развитие. Динамично развиващите се обществени отношения, терористичните атаки през последните години в Европа, показват още по-силна необходимост от актуализиране на международните стандарти и търсене на по-висока ефективност при прилагането им. Целите, които си поставя новия Закон за мерките срещу изпираното на пари е засилване на превенцията за изпирането на пари и финансирането на тероризма, борбата срещу корупцията, по-ефективно отчитане на рисковете, увеличаване капацитета на компетентните национални институции за анализ и обмен на информация.Една от основните цели също е запазване стабилността на обществото чрез предпазване от терористични актове и недопускане на финансирането им. Не на последно място е и повишаването на прозрачността и отчетността на юридическите лица и другите правни субекти, които са регистрирани на територията на страната или управляват имущество в страната, както и повишаване капацитета за противодействие и разкриване на рисковете.Мерките, които се въвеждат с новото законодателство следва да се изпълняват от две групи лица/организации. От една страна, това са компетентните държавни органи и институции. От друга страна, са категориите задължени лица, които не са съществено изменени от досега включените в обхвата на действащия закон, но със законодателните изменения се въвеждат нови дефиниции за определяне на мерките, които следва да прилагат и начините за осъществяването им. С новите изисквания към задължените лица се преодоляват някои дефицити в поведението им като задължени субекти.Регламентирано е създаването на междуинституционална работна група с акт на Министерския съвет на Република България, която да изготви и актуализира Национална оценка на риска.Очаква се да се постигне по-висок превантивен ефект с въвеждането на по-строги санкции за неспазване на закона, както и подобряване на контролните функции на надзорните органи.За повишаване нивото на обмен на информация се предвижда въвеждане на използването на допълнителни електронни средства за получаване, анализ и обмен на информация. Изрично е уредена и възможност за предоставяне на информация по електронен път с квалифициран електронен подпис или с издаден от ДАНС сертификат за достъп.Предвиждат се промени и по отношение на действащия режим на Вътрешните правила за контрол и предотвратяване изпирането на пари с цел постигане на административна икономия.Контролът по прилагането на закона се осъществява от председателя на Държавна агенция \"Национална сигурност\", като проверки на място на задължените по закон лица ще се осъществяват от определени от председателя на Агенцията служители на дирекция \"Финансово разузнаване\".", "date": "2018.03.14", "title": "Борят прането на пари в пленарна зала"}
{"url": "https://news.bg/crime/zakriha-fondatsiyata-finansirala-dost.html", "text": "Искането на главния прокурор Сотир Цацаров за прекратяване на фондация, незаконно финансирала политическа партия, е уважено от съда. С решение от 13 март, Пловдивски окръжен съд прекратява Сдружение с нестопанска цел \"Асоциация Бату платформ\".На 20 октомври 2017 г. главният прокурор внесе в Окръжен съд - Пловдив искова молба за прекратяване на Сдружение с нестопанска цел \"Асоциация Бату платформ\", чрез която незаконно е осигурено финансиране на предизборната кампания на политическата партия ДОСТ, заради извършване на дейност, която противоречи на Конституцията, на законите и на добрите нрави.Според главния прокурор дейността на Сдружение \"Асоциация Бату платформ\" Кърджали е несъответна на императивната забрана от Изборния кодекс, тъй като чрез нея е осигурено финансиране на предизборната кампания на политическа партия ДОСТ с анонимно дарени средства в размер на 100 000 евро с неустановен произход, което е нарушение на Изборния кодекс.Тази дейност отговаря и на признаците от обективна страна на престъпния състав от Наказателния кодекс. Получаването на парични средства от анонимен източник от чужда държава и разходването им с цел агитация и склоняване на български граждани да упражнят избирателното си право в полза на определена политическа партия е нарушение на Конституцията на Република България.Решението е неприсъствено, не подлежи на обжалване и е влязло в законна сила на 13 март.Припомняме, на 20 октомври политическа партия ДОСТ заяви, че не е финансирана от фондация \"Асоциация Бату платформ\". Това се посочва в позицията на партията, разпространена малко след като от прокуратурата съобщи, че главният прокурор Сотир Цацаров е поискал от Кърджалийския окръжен съд  \"Асоциация Бату платформ\" гр. Кърджали.Припомняме, според събраните доказателства, на 14 март 2017 година сдружението е получило паричен превод от 100 000 евро. Наредител на превода е турската банка TURKKIYE VAKIFLAR BANKASI, без данни за субекта на преведената сума. и др. Пакетите са били разнесени до различни населени места в България - Пловдив, Гоце Делчев, Търговище, Силистра, Добрич, Бургас, Смолян, Хасково, Шумен, Павел баня, Сливен, Дулово, Русе, Омуртаг и Ботевград.Припомняме, разследването против политическите права на гражданите бе ръководено от Окръжна прокуратура - Добрич, тъй като там са открити пакетите. Организацията по  е направена от членове на сдружение \"Асоциация Бату платформ\" - Кърджали. Активното са участвали членове и симпатизанти на политическата партия ДОСТ.", "date": "2018.03.14", "title": "Закриха фондацията, финансирала ДОСТ"}
{"url": "https://news.bg/int-politics/rusiya-tvardi-che-sasht-planirat-da-atakuvat-damask-obeshtavat-voenna-reaktsiya.html", "text": "Русия коментира, че има информация, че САЩ планират да бомбардират правителствения квартал в Дамаск под измислен претекст и заявява, че ще има военна реакция, ако смята, че руски живот е заплашен от такава атака, съобщава \"Ройтерс\".Валери Герасимов, ръководител на генералния щаб на Русия съобщава, че Москва разполага с информация, че бунтовници в анклава в източната Гута планират да фалшифицират атака с химически оръжия срещу цивилни и да обвинят сирийската армия.Той допълва, че Съединените щати възнамеряват да използват фалшивата атака като претекст за бомбардиране на правителствения квартал в близкия Дамаск, където каза, че руските военни съветници, руската военна полиция и руските монитори за прекратяване на огъня са базирани.\"В случай на заплаха за живота на нашите военнослужещи, руските въоръжени сили ще предприемат мерки срещу използваните ракетите и установките\", заяви Герасимов в изявление.Герасимов не посочва кога ще се случи предполагаемата атака и не предоставя подробни доказателства, за да подкрепи твърденията си. Във Вашингтон Пентагонът заяви, че Русия трябва да се съсредоточи върху възпирането на сирийския президент Башар ал-Асад да се насочва към невинни цивилни граждани.\"Настояваме Русия да престане да отвлича вниманието и да принуди режима на Асад да престане да злоупотребява с невинни сирийски граждани и да им окаже необходимата помощ, за да се достигне до хората в Източна Гута и други отдалечени райони\", каза говорителят на Пентагона Ерик Пахън.\"Като дава възможност на бруталността на режима на Асад, Русия е морален съучастник и е отговорна за зверствата на Асад\", добавя Пахън.Ръководителят на руския военен генерален щаб и ръоководителя на щаба на САЩ разговаряха по телефона  и обсъдиха ситуацията в Сирия. Русия вече обвини бунтовниците в Сирия, че се подготвят да използват токсични агенти в източна Гута, за да могат по-късно да обвинят Дамаск, че използва химическо оръжие.Дамаск отрича западните твърдения, че правителствените сили са използвали химическо оръжие.Посланикът на САЩ в Обединените нации Ники Хейли предупреди в понеделник, че Вашингтон \"остава готов да действа, ако трябва\", ако Съветът за сигурност на ООН не предприеме действия за Сирия, тъй като агресията на сирийската армия в източна Гута продължава непрекъснато.", "date": "2018.03.14", "title": "Русия твърди, че САЩ планират да атакуват Дамаск, обещават военна реакция"}
{"url": "https://news.bg/world/preduprezhdenie-kam-tramp-demokratite-specheliha-v-pensilvaniya.html", "text": "Кандидат на Демократическата партия на САЩ обяви победа на специални избори за място в Конгреса в републиканския щат Пенсилвания, съобщава \"Ройтерс\".Гласуването се възприема като референдум за представянето на президента на САЩ Доналд Тръмп.Резултатите показват, че умереният демократ Конър Ламб води пред републиканеца Рик Саконе с под 1%.NBC съобщава, че Ламб получава 49,8%, а Саконе - 49,5 на сто (под 700 гласа разлика).Тръмп спечели 18-ти Конгресен район в Пенсилвания с разлика от около 20% на президентските избори през 2016 г.Източници от Демократическата партия съобщиха, че очакват Ламб да спечели изборите с повече от 400 гласа., каза победителят пред поддръжници.Преди Ламб да обяви победа Саконе, който се описва като \"Тръмп преди Тръмп беше Тръмп\", заяви, че битката все още не е приключила.\"Ще се борим докрай. Знаете, че не мога да се предам\", каза 60-годишният пред симпатизанти.Доминацията на Републиканската партия в окръга е толкова голяма, че демократите не издигаха кандидати на предишните два вота за място в Камарата на представителите.Според социологически проучвания от януари Саконе водеше с повече от 10%.Демократите се надяват да извоюват още победи за промяна на баланса в Конгреса на частичните избори през ноември.Вотът в Пенсилвания се проведе при необичайни обстоятелства. Окръгът не съществува на частичните избори, след като Върховният съд в Пенсилвания отсъди, че настоящата конгресна карта е неконституционна. Мястото се освободи, след като републиканецът Тим Мърфи подаде оставка заради скандал. Мърфи натиснал любовницата си да направи аборт.Ако резултатите се потвърдят, Ламб ще е първият демократ, който ще спечели място в Камарата на представителите от поемането на властта от Тръмп.", "date": "2018.03.14", "title": "Предупреждение към Тръмп – демократите спечелиха в Пенсилвания"}
{"url": "https://news.bg/crime/19-tezhki-katastrofi-s-20-raneni-prez-izminaloto-denonoshtie.html", "text": "През изминалото денонощие на територията на страната са възникнали общо 19 тежки пътнотранспортни произшествия. Това сочат данните на МВР за пътната обстановка и катастрофите у нас за изминалите 24 часа.При 19-те тежки катастрофи са пострадали 20 души. Няма загинали хора.Само на територията на София през изминалото денонощие са констатирани 137 леки произшествия и 8 тежки катастрофи. Ранени са 8 души, няма загинали хора.Черната статистика на МВР сочи, че от началото на месеца у нас са станали общо 150 тежки катастрофи, при които са загинали 11 души. Други 180 пътници са били ранени. От началото на 2018 година тежките пътни инциденти в страната са 1 086. При тях са загинали общи 86 души, а 1 354 са били ранени.", "date": "2018.03.14", "title": "19 тежки катастрофи с 20 ранени през изминалото денонощие"}
{"url": "https://news.bg/politics/podpomagame-bezhantsite-ot-siriya-s-200-000-evro.html", "text": "България отпуска 200 000 евро като вноска в Регионалния доверителен фонд на Европейския съюз в отговор на сирийската криза, известен още като Фонд \"Мадад\". Това реши кабинетът на днешното си заседание.Разходите, свързани с изпълнението на решението, се осигуряват в рамките на одобрените със Закона за държавния бюджет средства за официална помощ за развитие и хуманитарна помощ по бюджета на Министерството на външните работи, обясняват от МС.Чрез фонда се подпомагат бежанците от гражданската война в Сирия, най-вече тези, които са се устроили временно в съседните държави - Турция, Ливан, Йордания, Ирак.Към края на 2017 г. във фонда са внесени 1.409 млрд. евро, като доброволният принос от държавите членки на ЕС в него възлиза на 106 млн. евро. Европейската комисия отчита, че фондът е финансирал програми на обща стойност 1.213 млрд. евро. От тях 40% са насочени към бежанците в Турция, 28% - към Ливан, 17% - към Йордания, 9% - към Ирак.", "date": "2018.03.14", "title": "Подпомагаме бежанците от Сирия с 200 000 евро"}
{"url": "https://news.bg/world/demokratite-ubedeni-che-ima-dokazatelstva-za-sgovor-mezhdu-rusiya-i-tramp.html", "text": "Демократите в Комисията по разузнаване към Камарата на представителите на САЩ остро изразиха недоволството си към републиканците в комисията, които обявиха, че няма доказателства за сговор или координация между предизборната кампания на Доналд Тръмп и Русия, информира АП.Топ демократът в комисията Адам Шиф заяви, че има \"значителни доказателства\" за тайно споразумение на кампанията на Тръмп с Русия, макар че той не може да каже дали са извършени престъпления.В понеделник републиканците в комисията съобщиха, че са завършили разследването и не са открили доказателство за сговор.Демократите обявиха, че ще се опитат да продължат разследването и да изготвят собствен доклад със заключения от проведеното повече от година разследване.Тръмп ентусиазирано похвали доклада на републиканците, заявявайки пред журналисти, че Белият дом е \"много, много щастлив\" със заключенията на републиканците.Демократите вярват, че републиканците не са провели сериозно разследване. Шиф разкри доклад от 22 страници, в който се казва, че комисията трябва да разпита свидетели, включително и официални представители на Белия дом и разузнаването.", "date": "2018.03.14", "title": "Демократите убедени, че има доказателства за сговор между Русия и Тръмп"}
{"url": "https://news.bg/world/velikobritaniya-prekasna-kontaktite-s-rusiya-goni-diplomati.html", "text": "Премиерът на Великобритания Тереза Мей заяви пред парламента, че Обединеното кралство ще експулсира 23-ма руски дипломати във връзка с отравянето на бившия двоен агент Сергей Скрипал, съобщават британски медии.Русия е отговорна за опит за убийство. Това е \"незаконно използване на държавна сила\", обяви тя.Мей разкри, че Лондон ще експулсира 23-ма руски дипломати в отговор на нападението срещу Скрипал, тъй като е установено, че са офицери от разузнаването.Според британски медии това е най-голямото експулсиране на дипломати за последните 30 г. - от Студената война.Министър-председателят поясни, че те трябва да напуснат Острова в рамките на седмица.По думите й британското правителство ще подготви законодателство за защита на Великобритания от враждебни държавни действия. Също така стана ясно, че кабинетът ще обмисли ново законодателство за борба с шпионажа.Мей разкри, че правителството ще внесе поправки в законодателството за налагане на санкции като списъка \"Магнитски\". Тя каза още, че правителството ще засили проверките на пристигащите на Острова руски граждани.\"Няма място\" за корумпираните елити във Великобритания, категорична тя.Премиерът повтори, че Скрипал и дъщеря му са отровени от руски химически агент \"Новичок\".Според нея Москва е отговорила с \"пълно презрение\", тъй като не са дали обяснение.Тереза Мей подчерта, че правителството е заключило, че руското правителство е отговорно за атаката.Министър-председателят сподели още антируски мерки, които включват отмяна на дипломатическите контакти на високо ниво с Русия. Поканата към руския външен министър Сергей Лавров да посети Лондон е изтеглена. Министри и кралски особи няма да присъстват на Световното първенство по футбол в Русия.От думите на Мей стана ясно още, че са предприети и други мерки, но публично няма да бъдат огласени.Великобритания искаше по-добри отношения с Русия. \"Трагично\" е, че президентът Путин действа по такъв начин, оплака се премиерът и добави, че Лондон е подкрепян от съюзниците и ще настоява за дебат в ООН.Лидерът на лейбъристите Джереми Корбин заяви, че използването на химически агенти е отвратително. Според него правителството трябва да работи с Организацията за забрана на химическите оръжия.Той попита как е отговорило правителството на исканията на Русия за предоставяне на проба. Москва поиска проба от използваното вещество. Въпросът на Корбин предизвика бурно недоволство сред някои депутати. Корбин също попита Мей дали е съгласна, че е необходимо да се запази диалогът с Москва.Лейбъристът каза още, че Великобритания и съюзниците трябва да призоват Русия да разкрие всички подробности за програмата си за химически оръжия пред Организацията за забрана на химическите оръжия.Мей от своя страна разкритикува решението на Корбин да не осъди руската държава.По-рано днес стана ясно, че Великобритания е привикала руския посланик във външното министерство в Лондон, а също така е поискала извънредно заседание на Съвета за сигурност на ООН.Русия няма нищо общо с предполагаемото отравяне на бившия двоен агент Сергей Скрипал. Москва няма да приеме никакви безпочвени заплахи и ултиматуми, подчерта говорителят на държавния глава на Русия Дмитрий Песков.66-годишният Скрипал и 33-годишната му дъщеря Юлия се намират в критично, но стабилно състояние в болница, след като изпаднаха в безсъзнание на обществена пейка пред търговски център в английския град Солсбъри по-рано този месец.По-рано тази седмица Мей заяви, че има много голяма вероятност Русия да стои зад атаката. Мей разкри, че бившият руски шпионин Сергей Скрипал е бил отровен с вещество, разработено в бившия СССР. Британските медии разкриха, че става дума за \"Новичок\". То е нервно паралитично вещество, което засяга нервната система на човека. Разработено е през 70-те години на миналия ХХ век в СССР. \"Новичок\" е бил предназначен за военни цели. Химикалът е забранен за използване.", "date": "2018.03.14", "title": "Великобритания прекъсна контактите с Русия, гони дипломати"}
{"url": "https://news.bg/world/velikobritaniya-privika-ruskiya-poslanik.html", "text": "Великобритания привика руския посланик във външното министерство в Лондон, обяви правителствен източник, цитиран от \"Ройтерс\".Днес се очаква британският министър-председател Тереза Мей да обяви мерки срещу Русия след изтичането тази нощ на поставения от Лондон ултиматум Москва да обясни използвания химически агент срещу двойния шпионин Сергей Скрипал.Междувременно Скай нюз съобщава, че Мей ще обяви, че Великобритания ще експулсира руски дипломати като част от мерките в отговор на химическата атака.В същото време НАТО призова Русия да отговори на въпросите на Обединеното кралство. Организацията е дълбоко обезпокоена от \"първата офанзива с химически агент на територията на алианса от основаването му\" през 1949 г.", "date": "2018.03.14", "title": "Великобритания привика руския посланик"}
{"url": "https://news.bg/bulgaria/finlandtsite-sa-nay-shtastlivite-hora-v-sveta.html", "text": "Финландия е най-щастливата страна в света. Това сочат данни от годишно проучване на Университета за устойчиво развитие - World Happiness Report. Изследването използва данни на Gallup World Poll и подрежда 156 държави по индекс на щастието.В класация най-нещастната държава е Бурунди. Американците пък стават по-нещастни, независимо че страната им става по-богата.България се намира на стотната позиция по индекс на щастието. И макар много други държави да са \"по-щастливи\" от нашата, изследването показва, че сме сред държавите с най-голямо повишение на индекса на щастие в последните години.Тази година промените са проследени в индекса на щастието от 2008-2010 г., непосредствено след финансовата криза от 2007-2008 г .; до последните години, обхващащи 2015-2017 г. Победителят в категорията за промяна беше Того, тъй като отбеляза най-голямото увеличение от 2008-2010 г. до близо 1,2 пункта. Това беше най-ниската класирана държава в Доклада за световното щастие през 2015 г. и сега е със 17 места по-високо в класацията. Другите успехи в класацията са със сериозно подобрение на индекса са тези Латвия, България и Сиера Леоне.В Доклада за световното щастие от 2018 г. се класират 156 държави според оценките им за неща като БВП на глава от населението, социална подкрепа, продължителност на здравословния живот, социална свобода, щедрост и липса на корупция.Финландия, се изкачи от пето място миналата година, за да измести Норвегия от топ позицията. Първите десет \"най-щастливи\" държави през 2018 г. са: Финландия, Норвегия, Дания, Исландия, Швейцария, Холандия, Канада, Нова Зеландия, Швеция и Австралия.Съединените щати влязоха на 18-то място, падайки от 14-то място, което заемаха миналата година.", "date": "2018.03.14", "title": "Финландците са най-щастливите хора в света"}
{"url": "https://news.bg/crime/i-trudovi-inspektori-razsledvat-smartta-na-rabotnika-ot-arsenal.html", "text": "Два екипа на Инспекцията по труда са включени в разследването на инцидента със загиналия работник в Завод 3 на \"Арсенал\" АД, съобщиха от Главна инспекция по труда. При инцидента от тази сутрин един работник загина, а друг е в болница с тежки изгаряния.По първоначална информация инцидентът е станал около 10.10 часа на 14 март 2018 г. в Цех 130 на Завод 3, обект 171. Там се произвеждат димни и термобаритни смеси за снаредяване на боеприпаси.Пострадалите са работили на машина за смесване на състави за стартови заряди за боеприпаси. Сместа, с която са били ангажирани, не е взривоопасна, но е силно пожароопасна в състоянието, в което се работи с нея, уточняват от ГИТ.Предварителната информация показва, че сместа се запалва докато оръжейниците я обработват. Двамата работещи са с изгаряния, от които единият работник умира, а другият е откаран в болница с 80 % изгаряния. Производството, където е станал инцидентът, е ново. Оборудването също е ново.Инспекторите ще проверят документите, където са описани технологичните изисквания за изделието, изискванията за безопасност при работа с машината. Те ще видят книжата, които регламентират цялостната организация на безопасността на труда в завода, както и резултати от разследванията на други контролни и разследващи органи.\"Арсенал\" АД, е в списъка за периодичен контрол на рискови производства и дейности. Планирани проверки в тях се извършват на три месеца. В инспекциите участват и експерти от Централната администрация на ИА ГИТ. Извършват се и последващи проверки за изпълнението на дадените предписания.От 2016 г. има 100 планирани проверки в различните производства на дружеството. Тогава са последните злополуки с фатален изход в предприятието. Установени са 460 нарушения, от които 395 - по осигуряване на здравословни и безопасни условия на труд.Издадени са 11 акта за спиране на машини, работни места, обекти и др., които пряко застрашават живота и здравето на хората. Има 4 предписания за въвеждане на специален режим, когато не може да бъде приложена мярка \"спиране\".20 акта са влезли в сила и при 22 случая на работодателя е потърсена административнонаказателна отговорност. Като цяло издадените предписания се изпълняват, уточняват от инспекцията.Най-честите нарушения, които са застрашавали пряко живота и здравето на работещите, са необезопасени въртящи части на машините; неосигурен метрологичен контрол на средства за измерване (манометри, термометри).Инспекторите са констатирали и корозия на работно оборудване; неправомерно съхранение на горими материали, непочистени работни места от остатъчни взривни вещества в края на работната смяна, както и използване на искрообразуващи инструменти. Сред нарушенията е било и работа с метални съоръжения и машини, които не са надлежно заземени.Междувременно от КНСБ съобщиха, че ще помогнат на семейството на загиналия работник в \"Арсенал\" АД с еднократна помощ от 1000 лв. Детето на починалия ще взима ежемесечна стипендия до завършване на средното си образование. Това ще стане чрез благотворителния фонд на КНСБ \"Проф. д-р Желязко Христов\", създаден да помага на деца на загинали работници.Ще бъде подпомогнато и семейството на другия мъж, който пострада при инцидента.Благотворителен фонд на КНСБ \"Проф. д-р Желязко Христов\" подпомага 45 деца на загинали работници. Всяко едно получава ежемесечна стипендия до завършване на средното си образование. На семействата на загинали или пострадали работници се отпуска еднократна помощ.От КНСБ призовават работодателите в цялата страна да инвестират в безопасни условия на труд.", "date": "2018.03.14", "title": "И трудови инспектори разследват смъртта на работника от \"Арсенал\""}
{"url": "https://news.bg/comments/da-zhivee-rasovata-korektnost.html", "text": "В ХХI век, в една държава на другия край на света, едни хора са подложени на геноцид. Системно атакувани в своите домове и ферми, пребивани и дори убивани, като сред убитите често има и деца. Заради цвета на кожата си. Не знаехте за подобно нещо? Разбирам ви, тези ужаси не попадат в новините, но това не значи, че ги няма.Правителството на тази държава не само, че не защитава своите граждани от произвола, но в началото на месеца обяви план за конфискация на земите им. Мотивите са, че предците на тези фермери някога са придобили земите незаконно и досега коренното население няма достъп до земеделска земя. А това, че когато тези земи са били придобивани, въобще не е имало каквато и да е система за доказване на собственост, а в днешно време държавата може да оземли свои безимотни граждани с далеч по-цивилизовани средства (например, стимулиране на аренда или частично изкупуване при горна граница на владение), са маловажни подробности.Както може би се досетихте, става въпрос за Южноафриканската република. Държавата, която десетилетия наред бе сочена с пръст от прогресивното човечество заради системата на апартейд, после за кратко бе сочена като пример за успешен преход, а от известно време не е сочена за нищо (неудобно е, някак си).Да отнемеш земята на някого по расов признак днес може да изглежда странно, но в онази част на света въобще не е прецедент. Настоящите управляващи ЮАР политици от Африканския национален конгрес (чиято идеология е смесица от ляв екстремизъм и черен шовинизъм) усърдно вървят по пътя на своите събратя от Зимбабве. Преди около четири десетилетия, когато в бившата Родезия управлението на бялото малцинство бе сменено с такова на черното мнозинство, едно от първите действия на Робърт Мугабе бе да отнеме земята на белите фермери (и да ги прогони от страната). В резултат твърде бързо Зимбабве започна да изпитва недостиг на хранителни продукти. А цялостната му икономическа политика (свеждаща се основно до национализации, конфискации, прогонване на кадърни хора заради цвета на кожата им и прочее проявления на субсахарския африкански социализъм) превърна страната в рекордьор по хиперинфлация - през 2009г. бе пусната в обращение банкнота с номинал 100 000 000 000 000 зимбабвийски долара (първоначално равняващи се на около 5 щатски долара).Близко до ума е и какво очаква ЮАР с такава политика. Но нека да обърнем внимание и на предисторията.Белите фермери (наричани още \"африканери\" и \"бури\") са потомци на холандски, френски и германски заселници в Южна Африка от последните няколко века. За разлика от британските колонизатори, които се концентрират предимно в градовете, бурите се занимават традиционно със земеделие и осигуряват селскостопанския тил на южноафриканската икономика. Отношенията им с англичаните винаги са били меко казано деликатни, като на моменти се е стигало и до кървави конфликти (англо-бурските войни от края на XIX и началото на ХХ век), след които десетки хиляди бури са вкарани в концентрационни лагери (да, лагерите за хора не са въведени нито от нацистка Германия, нито от Съветска Русия). И тук стигаме до същността на политическата система, наречена \"апартейд\", която властва в ЮАР през втората половина на миналия век.Широко разпространеното разбиране за апартейда е еднопластово - привилегии за белите и дискриминация за чернокожите. В действителност, тази система се опитва да отчете спецификите между различните народности в ЮАР (както между англичани и африканери, така и между отделните местни народности, цветнокожите, азиатците) и да намери начин за съвместно съществуване (\"различни, но заедно\"). За различните раси са предоставени отделни зони за обитаване, като черните етноси се ползват с автономия в своите зони (бантустани) и расовите рестрикции се проявяват при навлизане в чужда зона. Тази система, въпреки някои очевидни несправедливости, все пак работи и потвърждение за това са чернокожите имигранти от съседните \"свободни\" страни, които с охота идват да се заселят в \"расистката\" ЮАР.\"Прогресивното човечество\" обаче не спира битката си с апартейда, като след въвеждането на \"извънредно положение\" през 1985г. дори Съединените щати се присъединяват към ембаргото спрямо ЮАР и международната подкрепа за страната се ограничава само до Великобритания (правителството на Маргарет Тачър) и Израел. В този период е и емблематичното изказване на южноафриканския президент Питър Бота пред ООН, в което той казваВ крайна сметка международният натиск побеждава и през 1990г. новият президент Фредерик де Клерк стартира прехода към мултирасова демокрация. Думите на Бота обаче се оказват пророчески.Все пак, първият чернокож президент на ЮАР Нелсън Мандела се оказва достатъчно разумен, за да прозре, че ако политическата власт отива изцяло в ръцете на черното мнозинство, то икономическите позиции на белите (и в индустрията, и в земеделието, и в търговията, и в услугите) трябва да бъдат съхранени, за да не се стигне до разпад. Не така обаче мислят неговите наследници. Табо Мбеки стига до президентския пост, след като преди това е работил като сценичен работник по озвучаването, а Джейкъб Зума дори няма завършено средно образование и за ерудицията му може да се съди по факта, че когато е изправен пред съда по обвинение, че е изнасилил ХИВ-позитивната дъщеря на свой висш съпартиец, казва следнотоС такива управници не е трудно да се досетим докъде може да стигне една държава. Тук обаче проблемът е друг.Онова \"прогресивно човечество\", което хвърляше огън и жупел по апартейда, сега оглушително мълчи за издевателствата срещу белите фермери. Да убиеш някого и/или да му конфискуваш земята заради цвета на кожата му, не е ли расизъм? Опс, грешка! На расизъм сме способни само белите. Когато белите са жертва, това не е расизъм - това е справедливо и прогресивно. Нали така ни учат \"новите болшевики\" - SJW, Antifa, Black Live Matters и т.н.?За белите фермери няма съпричастност нито в Бъркли, нито в Холивуд. Те, белите фермери, са расово некоректни, исторически анахронични и политически отхвърлени. \"Политическата коректност\" не допуска да се повдига въпроса за тях (още повече, че този въпрос ще повлече и едни други въпроси както за човешките права по принцип, така и за неприкосновеността на частната собственост).В случая \"политическата коректност\" направо еволюира в \"расова коректност\"...И като за финал, едно предложение: нека българската държава да предостави политическо убежище на белите фермери. Основания за убежище колкото искаш, а самите бежанци със сигурност биха били добре дошли - трудолюбиви, вярващи християни, склонни да се заселят в обезлюдени територии, където ще вдигнат не само икономиката, но и демографията. А след ужаса, който преживяват, тукашната циг. (пардон, битова) престъпност ще им се стори песен. И ще се справят с нея без затруднения.", "date": "2018.03.14", "title": "Да живее \"расовата коректност\"!"}
{"url": "https://news.bg/crime/shefat-na-arsenal-otnovo-imame-narushenie-na-instruktsiite-za-bezopasnost.html", "text": "\"Отново имаме нарушение на инструкциите за безопасна работа. Както винаги така се получава, за съжаление, имаме такъв инцидент. Няма обгазяване. Спокойна е работата в \"Арсенал\", хората си работят. Няма причини за безпокойство на населението.\". Това заяви директорът на оръжейния завод \"Арсенал\" Николай Ибушев пред журналисти.Пред медии Ибушев разказа за инцидента в завода от тази сутрин. \"В завод 3 при нарушаване на инструкциите за безопасна работа загива един работник, втори е тежко обгорен. В помещение, където има смесител за димна смес, а самият миксер трябва да се включи от пулта за управление, който е изнесен извън помещението при затворена врата, по непонятни за нас причини в същия момент двамата работници се озовават вътре с работещ миксер. В тоз момент, случвайки се нещо със самия миксер, той се възпламенява. Пламъкът обгаря единия (служител - б.р.), който почива. Вторият работник е тежко обгорен в момента в болницата. Не зная какво е състоянието му\", каза Ибушев.В инструкцията ясно и точно е указано, че миксерът трябва да се включи при затворена врата без да има в помещението хора. Комисия проверява какво са правили работниците при работещ миксер в помещението. Тя ще разследва свидетели, веществени доказателства. Аз не мога да се наема да кажа с какво заключение ще завърши комисията, допълни Ибушев.", "date": "2018.03.14", "title": "Шефът на \"Арсенал\": Отново имаме нарушение на инструкциите за безопасност"}
{"url": "https://news.bg/world/hilyadi-uchenitsi-v-sasht-izlyazoha-na-natsionalen-protest-sreshtu-orazhiyata.html", "text": "Хиляди ученици в САЩ напуснаха класните стаи и организираха демонстрации с призиви за прекратяване на нападенията с огнестрелно оръжие, съобщава USA Today.С протестите също се отбелязва един месец от стрелбата в училище в щата Флорида, при която загинаха 17 души.Ученици от почти 3 000 училища участват в националната стачка. Те напуснаха класните стаи в 10,00 часа местно време за 17 минути, за да покажат солидарността си към убитите от огнестрелно оръжие в гимназия \"Марджъри Стоунман Дъглас\".Учениците също призовават за промени в законодателството за притежание на оръжие.Във Вашингтон няколкостотин ученици се събраха пред Белия дом и скандираха: \"Какво искаме? Контрол над оръжията! Кога го искаме? Сега!\".Учители, родители и други също са насърчавани да напуснат работните места и да протестират.Подобни демонстрации са запланувани дори в Австралия, Великобритания и Германия.", "date": "2018.03.14", "title": "Хиляди ученици в САЩ излязоха на национален протест срещу оръжията"}
{"url": "https://news.bg/economics/inerkom-poiska-ofitsialno-chez.html", "text": "\"Инерком България\" е подала уведомление по реда на чл.79, ал.1 от ЗЗК за осъществяване на концентрация по чл.22, ал.1, т.2 от Закона за защита на конкуренцията, чрез придобиване на контрол върху предприятия от групата на \"ЧЕЗ а.с.\" в Република България.Информацията съобщиха от самата фирма.Подаването на уведомление е стъпка след проведените миналата седмица разговори в Прага между \"\"Инерком България\" и \"ЧЕЗ а.с.\", а и както от самата компания посочват, тя е изискване по вече подписания договор между двете страни.Планираната концентрация ще бъде осъществена въз основа на договор за покупка на акции, сключен на 23 февруари 2018 г. между \"ЧЕЗ а.с.\" и \"ЧЕЗ Бългериън Инвестмънтс Би Ви\" от една страна като Продавачи, и \"Инерком България\" ЕАД като Купувач.Развитие по сделката и дали държавата ще може отново да се включи в дружеството се очаква да има в края на месеца, след като миналата седмица Гинка Върбакова беше на разговори с ЧЕЗ в Прага. От , че процедурите по вече сключения с \"Инерком\" договор продължават. Днес в парламента по искане на БСП , а премиерът Бойко Борисов адмирира това. Създаването на такава комисия дойде като отговор на настояването на президента   и намерението му да свика Консултативен съвет по национална сигурност за енергетиката. Също вчера стана ясно от думите на шефа на КЕВР Иван Иванов, че  да се намеси в търговските отношения.Междувременно от БСП стартираха обявената преди това подписка за спиране на сделката, въпреки че покрай скандалът със самата продажба на дружеството,  и дали това не съпругата на бившия лидер на БСП и настоящ евродепутат Сергей Станишев, Моника Станишева.Припомняме, на 22 февруари 2018 г. стана ясно, че чешката ЧЕЗ е одобрила . Последва скандал, който предизвика министърът на енергетиката , защото познава собственикът на фирмата Гинка Върбакова. Скандалът Премиерът се ангажира със случая и на среща с купувача на ЧЕЗ Гинка Върбакова в Министерски съвет . На брифинг след срещата Върбакова, обясни, че е склонна да допусне държавата в сделката за ЧЕЗ. Министърът на финансите , въпреки че преди това отрече да се разглежда този въпрос.От БСП обявиха, че  за спиране на сделката и поискаха държавата да си върне контрола в енергетиката. Според социалистите зад  и поискаха намеса на контролните органи.От интервю на Гинка Върбакова обаче стана ясно, че  (КЕВР).от шефа на Комисията Иван Иванов.От интервю на Гинка Върбакова обаче стана ясно, че  (КЕВР).  от шефа на Комисията Иван Иванов.Едновременно с това скандалът достигна и в Чехия, като изданието Lidové noviny започна собствено разследване. То излезе с информацията, че , въпреки че според предишна публикация половината от сделката  На извънредното заседание на комисиите в Народното събрание от , че банката възнамерява да финансира сделката.Лично премиерът на Чехия Бабиш се е ангажирал пред Борисов да предаде документите от проверката на ЧЕЗ. Самият чешки премиер обаче коментира пред родното издание, че .Води се и спор дали от ЧЕЗ е имало предложения, отправени към българско правителство, за изкупуване на дялове. такова предложение да е било отправяно към някое от трите правителства на Бойко Борисов, както твърди пред чешкия вестник \"Лидове новини\" Томаш Плескач, управляващ задграничните активности на ЧЕЗ.", "date": "2018.03.14", "title": "\"Инерком\" поиска официално ЧЕЗ"}
{"url": "https://news.bg/crime/shefat-na-apelativnata-spetsprokuratura-podade-ostavka.html", "text": "Председателят на Апелативната специализирана прокуратура Даниела Попова е подала оставка. Това стана ясно на редовното заседание на Прокурорската колегия на Висшия съдебен съвет, съобщи БНР.Съдебните кадровици единодушно одобриха молбата й да бъде назначена за редови обвинител в същата прокуратура.Попова подава оставка няколко месеца преди края на първия си мандат и в момент, в който специализираните съд и прокуратура вече са единствено компетентни да гледат т.нар. \"корупционни дела\". Нейното заявление бе като извънредна в дневния ред на Прокурорската колегия - без мотиви и без дебат.Докато съдебните кадровици изберат титулярен шеф за Апелативната спецпрокуратура нейният пост временно поема заместникът ѝ - Николай Найденов.На днешното заседание съдебните кадровици образуваха дисциплинарно производство срещу следователя Бойко Атанасов. Той стана известен с острите си критики към главния прокурор Сотир Цацаров и с фразата си, че в държавното обвинение и в следствения отдел към Градската прокуратура има \"шпицкоманда\", която образува \"дела на трупчета\" за шантаж на политици и магистрати.Дисциплинарното производство е по искане на градския прокурор на София Емилия Русинова. Мотивите за проверката не са ясни, но тя бе приета единодушно.", "date": "2018.03.14", "title": "Шефът на Апелативната спецпрокуратура подаде оставка"}
{"url": "https://news.bg/world/sarbiya-iska-kompromis-s-kosovo.html", "text": "Президентът на Сърбия Александър Вучич заяви, че страната му е готова да постигне компромис с Косово, тъй като разрешаването на казуса с бившата провинция е ключово за присъединяването към ЕС, съобщават агенции.Сърбия отказва да признае Косово за независима държава. Брюксел настоява за нормализиране на отношенията между двете страни, ако Белград иска да влезе в ЕС.\"\", каза Вучич пред журналисти.Сръбският лидер коментира въпроса след среща с американския помощник държавен секретар за Европа и Евразия Уес Мичъл.Мичъл е на обиколка в региона. Той вече посети Косово и Македония.\"\", каза дипломатът.Той призова балканските държави да се възползват от възможността и да разрешат различията с помощта на Запада.\"Ние само можем да приемем компромис...но не и унижение на нашия народ\", подчерта Вучич.Въпреки че около 115 държави са признали Косово за независима държава през последните 10 г., Сърбия, Русия и около дузина държави все още не са го направили.", "date": "2018.03.14", "title": "Сърбия иска компромис с Косово"}
{"url": "https://news.bg/int-politics/ep-poiska-targovsko-sporazumenie-s-london-sled-brekzit.html", "text": "Европейският парламент прие резолюция, с която препоръча на Великобритания двете страни да сключат споразумение за асоцииране след излизането на държавата от ЕС.Според евродепутатите в основата на споразумението за асоцииране трябва да седят следните стълбове: зачитане на целостта на вътрешния пазар, митническия съюз и четирите свободи; осигуряване на еднакво и справедливо отношение към гражданите на ЕС, живеещи в Обединеното кралство и британските граждани, живеещи в ЕС; запазване на правата на гражданите, заложени в Белфасткото споразумение (Ирландската граница).Резолюцията очертава подходяща рамката на бъдещите отношение между ЕС и Великобритания след Брекзит, взимайки предвид , обявени от британското правителство. Резолюцията е изготвена от  и беше приета с 544 гласа \"за\", 110 гласа \"против\" и 51 гласа \"въздържал се\".ЕП предлага бъдещите отношенията между ЕС и Великобритания да се базират на 4 основи:Според ЕП бъдещата рамка за двустранни отношения между двете страни след развода трябва да включва и солиден механизъм за разрешаването на евентуални спорове.Резолюцията приветства  на ЕК от 28 февруари и изразява подкрепа за предложените преходни мерки.Резолюцията приветства и проекта относно Ирландия и Северна Ирландия, включително и възможността за съдействие от , която предоставя конкретни резервни мерки срещу засилване на граничния контрол и запазва сътрудничеството между юга и севера.Българският евродепутата Момчил Неков коментира резолюцията. По думите му Брекзит определено ще промени Европейския съюз както за гражданите, така и за бизнеса. \"За нас, българите, е важно в кратки срокове да се постигне споразумение, което да гарантира правата на гражданите, за да могат всички тези хиляди българи да живеят без притеснения за бъдещето си. За последното десетилетие стокообменът между Великобритания и България се е удвоил до 1.2 милиарда евро на годишна база. Без споразумение след Брекзит, българският износ за Обединеното кралство, равняващ се на 500 милиона евро, е застрашен. В наш интерес е тази икономическа връзка да се запази поне на днешните нива. Трябва да се изостави езикът на политическите обвинения и да погледнем прагматично на бъдещите отношения между ЕС и Обединеното кралство\", заяви евродепутатът.", "date": "2018.03.14", "title": "ЕП поиска търговско споразумение с Лондон след Брекзит"}
{"url": "https://news.bg/regions/asfaltova-baza-nazhezhi-predi-lyatoto-atmosferata-v-aheloy.html", "text": "Жителите на Ахелой не приемат инвестиционните намерения на фирма \"Лиан кънстракшън сървисис\" ООД, за изграждане на асфалтова база в местността \"Герена\". Това е бившата мина \"Черно море\" в Ахелой. Позицията си подкрепиха с хиляди подписи против намерението на инвеститорите, съобщиха от община Ахелой.Това се случи по време на общественото обсъждане в град Ахелой, предизвикано от публичното обявление за инвестиционно намерение на фирмата инвеститор.На срещата с гражданите присъстваха кметът на Ахелой Иван Георгиев, кметът на Поморие Иван Алексиев, председателят на Общинския съвет Адам Адамов, заместник-кметовете, главният архитект и главният инженер на Община Поморие, общински съветници и представители на фирмата инвеститор.Кметът на Ахелой Иван Георгиев акцентира, че иска градът да се развива като курортно селище, а не да се разширяват асфалтовите бази и промишлени цехове.Управителят на \"Лиан кънстракшън сървисис\" ООД Румен Стефанов не можа да убеди присъстващите нито за ползите от конкретното инвестиционно намерение, нито за сроковете му на действие.Кметът на Поморие Иван Алексиев обяви, че всеки инвеститор е добре дошъл на територията на община Поморие, но да не нарушава интересите на общността. Необходимо е да се направи разлика между терена, собственост на фирмата, който е отреден за бетонов възел през 2005 г. и зоната, в която той се намира.Изработващият се в момента Общ устройствен план на общината, предвижда зоната, която инвеститорите наричат индустриална, да бъде зона за лозаро-винарство, с възможност на собствениците да изграждат чифлици и малки винарни за производство на вино. В съседство се предвижда да има курортно строителство. Промишлена зона в този район не се предвижда, според поморийския кмет.Направената инвестиция за асфалтова база и осигуряването на 30 работни места, не може да се сравнява с инвестициите на вече работещите или строящите се туристически комплекси, категорични са представителите на местната власт.Кметът Алексиев уточни, че издаденото разрешение за временно поставяне на асфалтов смесител е с цел да се подпомогне работата по обхода на Ахелой. Това е практика, която се използва в редица европейски страни - когато има строителство на пътища, да се използват мобилни асфалтосмесители, до приключване на обекта. Това не пречи на местните интереси. Инвестиционното намерение за изграждане на асфалтова база в землището на Ахелой обаче е нещо съвсем различно.Възражението против инвестиционното намерение за изграждане на асфалтова база в Ахелой ще бъде внесено в РИОСВ-Бургас в законоустановения срок.", "date": "2018.03.14", "title": "Асфалтова база нажежи преди лятото атмосферата в Ахелой"}
{"url": "https://news.bg/world/niki-heyli-se-samnyava-v-rusiya-za-otravyaneto-na-skripal.html", "text": "Американският представител в ООН Ники Хейли обвини Русия за отравянето на бившия агент Сергей Скрипал, предадоха световните информационни агенции. \"САЩ вярват, че Русия стои зад отравянето на двама души в Солсбъри с химически агент. Не искаме да обвиняваме Русия и призоваваме да не дава основания\", заяви тя. Хйли коментира случая на извънредното заседание на Съвета за сигурност, свикано по искане на Великобритания. Припомняме, че Лондон реагира остро заради случая с агента и изгони руски дипломати от страната. 66-годишният Скрипал и 33-годишната му дъщеря Юлия се намират в критично, но стабилно състояние в болница, след като изпаднаха в безсъзнание на обществена пейка пред търговски център в английския град Солсбъри по-рано този месец.\"Русия няма нищо общо с предполагаемото отравяне на бившия двоен агент Сергей Скрипал. Москва няма да приеме никакви безпочвени заплахи и ултиматуми\", подчерта говорителят на държавния глава на Русия Дмитрий Песков.Отговорността за покушението срещу бившия двоен агент Сергей Скрипал и дъщеря му Юлия носи президентът на Русия Владимир Путин, заяви опозиционерът Михаил Ходорковски, който пребивава в Швейцария.\"Путин е наредил да направят това или - което също е вероятно, Путин е изгубил контрол над спецслужбите\", коментира ХодорковскиМосква твърди, че няма интерес от подобно покушение. За химическия агент беше съобщено, че е руско производство. Скрипал е съден преди години в Русия заради работа за МИ-5 и след това търси убежище във Великобритания. Лавров подчертава, че са изпратили молба за получаване на достъп до веществото отговорно според Великобритания за покушението, за да може руските експерти да извършат тест в съответствие с Конвенцията за химически оръжия.До момента молбата ни е пренебрегвана от британска страна, поясни той.", "date": "2018.03.14", "title": "Ники Хейли се съмнява в Русия за отравянето на Скрипал "}
{"url": "https://news.bg/world/buhari-reshen-da-varne-otvlechenite-ot-boko-haram-momicheta.html", "text": "Нигерийският президент Мухамаду Бухари е твърдо решен да върне момичетата, отвлечени от групировката \"Боко Харам\", предаде CNN. По думите му, правителството ще направи всичко възможно ученичките да бъдат освободени.  се казва в изявление на президента. Той заяви това, след като посети девическия колеж в Дапчи, където се срещна с близки на отвлечени, които увери в ангажимента на властите за борба с тероризма. Припомняме, че джихадистите отвлякоха по-рано стотици момичета от Дапчи. По-късно някои от тях бяха върнати, други намерени убити, трети още не са освободени. Преди 4 години стотици други ученички, този път от Чибок, по подобен начин бяха отвлечени. Случаят разгневи обществеността и доведе и до международна кампания \"Върнете момичетата ни!\"\"Боко Харам\" е отговорна за срия отвличания и кървави атентати не само в тази страна, но и в региона. Страните се сражават обединено срещу ислямистите. Групировката е дала клетва за вярност на \"Ислямска държава\".", "date": "2018.03.14", "title": "Бухари решен да върне отвлечените от \"Боко Харам\" момичета "}
{"url": "https://news.bg/world/streletsat-ot-florida-zapazi-malchanie-v-sada.html", "text": "19-годишният Никълъс Крус избра да запази мълчание на съдебното заседание, предаде \"Ройтерс\". Съдията е записал, че той не се признава за виновен по обвиненията в убийство на 17 души при нападението в гимназията в щата Флорида. На заседанието са присъствали и роднини на някои от жертвите, като агенцията съобщава и за обидни реплики по адрес на подсъдимия. Очаква се на 27 април да се проведе заседание, на което ще бъде определена датата за делото. Крус може да получи смъртна присъда, ако бъде признат за виновен. Припомняме, че атаката бе извършена преди месец и стана ясно, че срещу изключения от същото училище младеж са подавани много сигнали, но службите не са реагирали. ФБР призна за допуснати грешки. ", "date": "2018.03.14", "title": "Стрелецът от Флорида запази мълчание в съда "}
