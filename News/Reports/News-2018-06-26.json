{"url": "https://news.bg/int-politics/prez-2019-g-makedoniya-i-albaniya-zapochvat-pregovori-s-es.html", "text": "Македония и Албания могат да започнат преговори за членство в ЕС през юни 2019 г. при определени условия. Това решиха в Люксембург министрите на външните работи, които обсъждаха темата повече от 10 часа.По време на цялото обсъждане Франция и Холандия останаха категорично против незабавното започване на преговори за двете балкански държави.Под председателството на вицепремиера и министър на външните работи Екатерина Захариева държавите членки постигнаха компромис в Съвета \"Общи въпроси\" на ЕС и дадоха зелена светлина за бъдещите преговори за присъединяване с Република Македония и Република Албания.\"Съветът се съгласи да приеме положително напредъка и да отвори пътя за започване през юни 2019 година на преговори за присъединяване\", бе записано в заключенията на Съвета, съобщават от МВнР.Решението ще зависи от изпълнението на националните процедури в парламентите на двете страни, от одобрението на Европейския съвет, което трябва да бъде последвано от първите междуправителствени конференции до края на 2019 година в зависимост от постигнатото.", "date": "2018.06.26", "title": "През 2019 г. Македония и Албания започват преговори с ЕС"}
{"url": "https://news.bg/politics/zam-ministar-dimitrova-se-vrashta-na-rabota-v-obshtina-veliko-tarnovo.html", "text": "Подалата оставка социален зам.-министър Росица Димитрова се връща на работа в община Велико Търново, съобщава БНР.Тя ще заема поста директор на дирекция \"Социални дейности и здравеопазване\" в общината. Преди да бъде назначена за заместник-министър на труда и социалната политика е заемала същата длъжност.След като вече не на работа в Министерството на труда и социалната политика, Димитрова може да се върне на предишната си длъжност.Припомняме във връзка с протеста на майките на деца с увреждания социалният министър , но ден по-късно беше .След него оставка подаде и зам. социалният министър Росица Димитрова.  Росица Димиртова.Тя подаде оставка заради общественото недоволство по повод участието й в , която се проведе в Ню Йорк.Въпреки рокадите  на протестиращите майки остана.Омбудсманът Мая Манолова заяви, че е много важно , който, по думите й, е изработен заедно с майките на деца с увреждания, да влезе в парламента.", "date": "2018.06.26", "title": "Зам.-министър Димитрова се връща на работа в община Велико Търново"}
{"url": "https://news.bg/world/tramp-izvoyuva-golyama-pobeda-varhovniyat-sad-ostavi-v-sila-imigratsionniya-ukaz.html", "text": "Разделеният Върховен съд запази наложената от администрацията на президента на САЩ Доналд Тръмп забрана за допускане на граждани на няколко мюсюлмански държави на американска земя, информират местни медии.С решението се легитимират действията на Тръмп да не допуска граждани на няколко държави на територията на САЩ.Петима срещу четирима съдии отхвърлиха решения на по-долна съдебна инстанция, които определиха забраната като незаконна или противоконституционна.Това е голяма победа за американския лидер, който започна битката седмица след встъпването си в длъжност през 2017 г. Решението на Върховния съд е поражение за Хавайските острови и други щати, които оспорваха действията в съда, както и за организации в защита на имигрантите.По време на президентската кампания през 2016 г. Тръмп се закани да забрани допускането на мюсюлмани на територията на САЩ и продължи атаките си в \"Туитър\" след изборите. Но според съда тези изявления не представляват доказателства за религиозна дискриминация.Съдебната битка започна веднага след наложената от президента забрана за пътуване през януари 2017 г. Тази 90-дневна забрана за граждани на Иран, Ирак, Либия, Сомалия, Судан, Сирия и Йемен и 120-дневната забрана за бежанци бяха блокирани от федерални и апелативни съдилища.Вторият вариант на забраната на Тръмп, издаден през март 2017 г., извади Ирак от списъка и притежателите на \"зелена карта\" и виза. И този вариант беше блокиран.Американският лидер излезе с трети вариант през септември, от който извади Судан и добави Чад, КНДР и правителствени служители на Венецуела. В него бяха заложени отделни критерии за всяка страна и забраната беше заменена от временна на безсрочна. Федерални съдилища порязаха и този вариант.През декември Върховният съд позволи указът да влезе в сила, докато съдът разглежда казуса.150 милиона граждани на Иран, Либия, Сомалия, Сирия и Йемен са засегнати. Чад беше извадена от списъка през април. Северна Корея и Венецуела не са част от съдебната битка.Случаят достигна до Върховния съд от федералния апелативен съд в Сан Франциско и Ричмънд, Вирджиния.Най-висшата съдебна инстанция в САЩ отхвърли аргументите, че забраната е дискриминираща спрямо мюсюлманите или че Тръмп превишава властта си.Главният съдия Джон Робъртс, подкрепен от четирима консервативни съдии, се аргументира, че президентът има властта да регулира имиграцията.Върховният съд запази забраната за пътуване на Тръмп. Уоу, реагира президентът на САЩ в \"Туитър\" след решението на съда.В съобщение на Белия дом Тръмп приветства решението като \"страхотна победа за американския народ и Конституцията\".Според американския лидер с това си решение съдът защитава действията му.", "date": "2018.06.26", "title": "Тръмп извоюва голяма победа - Върховният съд остави в сила имиграционния указ"}
{"url": "https://news.bg/crime/proveryavat-distspilinarno-nachalnika-na-loveshkiya-zatvor-i-5-sluzhiteli.html", "text": "Комисия назначена от Главна дирекция \"Изпълнение на наказанията\" в затвора в Ловеч и затворническото общежитие \"Полигона\" предлага дисциплинарни проверки срещу 6 длъжностни лица от затвора в Ловеч и общежитието към него, във връзка с .Комисията установява, че с протокол от 20 ноември 2015 г. Комисията по изпълнение на наказанията към затвора Ловеч заменя режима на лишения от свобода от строг на общ. Със заповед от 11 юни 2018 г. на началника на затвор Ловеч, лишеният от свобода Иванов е настанен за изтърпяване на наказанието си в затворническо общежитие от открит тип.На 14 юни той е разпределен да доизтърпи наказанието си в затворническото общежитие \"Полигона\" към затвора Ловеч. Още на следващия ден, началникът на общежитието го определя със заповед да работи на външен обект и на 16 юни той е изведен. На 21 юни управителят на фирмата, която наема лишените от свобода, уведомява дежурния надзирател за отклонението, сформирана е група за проследяване. Лишеният от свобода Иванов е задържан на 23 юни.В резултат на проверката комисията счита, че са налице пропуски и грешки, довели до инцидента с Иванов. Сред тях са липса на комуникация и екипност в дейността на служителите, имащи отношение към изготвяните становища за промени в правният статут на лишените от свобода. Комисията установява, че има промяна в първоначално изготвената оценка от рецидив, но проблемните зони остават, а изготвеното становище от социалния инспектор в затвора е формално и противоречи на текущ доклад на друг социален инспектор.Комисията констатира още, че в конкретния случай липсва прецизиране при назначаване на работа на външен неохраняем работен обект, с оглед наказанието на лишения от свобода, неговите характеристични данни и стойността на оценката на риска от рецидив. Установено е, че Иванов не е имал престой в затворническото общежитие, през който да се адаптира и да се наблюдава неговото поведение, преди да бъде изведен на външния обект.В тази връзка, комисията предлага да бъдат образувани дисциплинарни проверки срещу 6 длъжностни лица, а именно: началника на затвора в Ловеч и неговия заместник, началника на сектор \"Социална дейност и възпитателна работа\" и социалния инспектор в затвора-Ловеч, както и срещу началника на общежитието \"Полигона\" и социалния инспектор там.Припомняме, на 21 юни сутринта . В Министерство на правосъдието изрично отбелязаха, че , тъй като работи на място, което не е охраняемо.. Затворникът е с присъда 13 години лишаване от свобода от 2011 г., като до този момент е излежал 7 години.Припомняме, . Двамата излязоха от затвора през централния вход, след като стреляха с пистолет по охраната. По-късно, на 6 юни от Марио Панчев, който по-късно също почина от раните си.МВР предприе действия по издирването на двамата бегълци, но без успех. Граждани подаваха  за това, че са забелязали затворниците на различни места в София, но те не бяха установени от властите.На 17 май .В осем страници Пелов описал мотивите си да избяга от затвора. Твърдял, че е осъден несправедливо, получил е тежко наказание, което е равносилно на смъртна присъда и това предизвикало бягството.На 13 юни вътрешният  преди заседание на комисията по ред и сигурност в парламента, че директорът на областното управление на МВР София-град  не са се справили със задълженията и отговорността си. Това е причината да бъдат освободени от длъжност.", "date": "2018.06.26", "title": "Проверяват дисцпилинарно началника на ловешкия затвор и 5 служители"}
{"url": "https://news.bg/world/sasht-nalagame-sanktsii-na-turtsiya-ako-kupi-s-400.html", "text": "САЩ предупредиха, че ще наложат санкции на Турция, ако закупи зенитно-ракетен комплекс С-400 от Русия, съобщи Държавният департамент, цитиран от ТАСС.Ведомството подчертава, че решението на Анкара качествено ще измени отношенията между двете държави.Американският помощник държавен секретар за Европа и Евразия Уес Мичъл заяви, че ще бъде трудно да се възстановят отношенията между САЩ и Турция, ако последната закупи С-400.През миналата седмица американска комисия в Сената прокара законопроект за разходите, който включва клауза за блокиране продажбата на изтребители Ф-35 на Турция, ако Анкара не се откаже от план да се сдобие със зенитно-ракетен комплекс С-400 от Русия.По-рано този месец турският външен министър Мевлют Чавушоглу нападна Вашингтон, че \"създава изкуствени кризи в стила на Запада\".Междувременно президентски източници съобщиха, цитирани от \"Дейли сабах\", че президентът на САЩ Доналд Тръмп е телефонирал на турския си колега Реджеп Ердоган, за да го поздрави за победата на изборите на 24 юни и да му пожелае успешен мандат.Двамата лидери са потвърдили решимостта да подобрят двустранното сътрудничество във всяка сфера, предимно в отбраната и военните отношения, подчертавайки стратегическото партньорство между държавите.Те също са подчертали важността да се приложи пътната карта за прочистване на кюрдите от северния сирийски град Манбидж и съвместна борба срещу тероризма.Стана ясно, че двамата президенти ще разговарят в кулоарите на срещата на върха на НАТО в белгийската столица Брюксел на 11 и 12 юли.", "date": "2018.06.26", "title": "САЩ: Налагаме санкции на Турция, ако купи С-400"}
{"url": "https://news.bg/politics/promenyat-usloviyata-za-chakalnyata-na-evrozonata-kato-shengen-pritesnen-borisov.html", "text": "Непрекъснато променят условията за чакалнята на еврозоната както за Шенген. Това коментира пред журналисти министър-председателят Бойко Борисов. Министър-председателят увери, че сроковете сме си ги поставили ние и в момента искаме да се подготвим добре, за да бъде направено всичко както трябва.Притесненията си относно процедурата по кандидатстване за механизма ERM II или чакалнята за еврозоната, премиерът изтъкна и по време на форум за сближаването на заплатите в страните от Източна с тези от Западна Европа.Премиерът попита представителят на ЕКОФИН защо променят непрекъснато правилата, по които се кандидатства в чакалнята за еврозоната. \"Основното правило, по което ни атакуват нас сега е затова, че сме във Валутен борд. България е доказала, че 22 години може да работи във Валутен борд - при всички правителства, при всички катаклизми. Има здрав фискален резерв, който всички пазим, огромен златен резерв, който пазим и 22 години живеем в курс едно към две. Какво не ви харесва\"- попита Борисов и продължи примерите с 4% ръст на БВП, безработица под 6% и 25% намаление на външния дълг.\"Къде е рискът за чакалнята на Еврозоната за България - няма, нулев е рискът. Егоизъм има - да, но начинът, по който работите в момента - ще я счупите Европа по средата и това невероятно създание, което е ЕС, ще бъде торпилирано накрая и то само от егоизъм на всяка една отделна държава\", предупреди Борисов.Борисов заяви, че много стриктно изпълнява ангажиментите - \"в нашия мандат средната работна заплата ще стане 1 500 лв., 650 минималната. Променена по думите му е и структурата на икономиката във високоразвити технологии - машиностроене, автомобилна промишленост. \"Завод след завод се прави. Нямаме нито една претенция. Инвестираме в образование, инвестираме в образователна инфраструктура.\"\"От години ходя на Европейски съвет - следя процесите - тези наказателни процедури, които започват срещу Полша, срещу Унгария, няма да доведат до добро\", посочи Борисов. Той визира и изборите в отделните държави, където по думите партии, за които до преди две или три години въобще не сме искали да чуем, вече излъчват премиери.\"Завчера в Брюксел слушах внимателно за пореден път. Похарчихме сигурно тонове керосин - всички да ходим до Брюксел и да се върнем, знаейки че абсолютно нищо не правим. Просто ще си поговорим. Ние ще си поговорим и сега в четвъртък. България положи огромни усилия - предложих конкретен план за миграцията\", поясни Борисов. \"Сто пъти говорих с Виктор, с Ангела, с всички - няма да стане със сила. Няма как да накарам обществата да приемат нещо, което е неприемливо. Нямам тук вода и олио да ви смеся и да видите дали ще се смесят.Относно отношенията в Европейския съюз Борисов констатира - \"Не са много приятни, хич не обичате да ги чувате! Какво стана с нашата Европа, с нашето семейство? Разделихме се на лагери. И то лагери брутални вече в отношенията си. Какво значи да вземеш правото на глас на държава членка от ЕС. Можете да си представите до къде сме стигнали и вече да говорим - кой към коя група клони. Кой премиер ще се изправи и ще каже - дайте ми мигрантите на мен.\"Ние сме хуманни. Не можем да ги оставим да измрат. Не можем да ги стреляме по границите. Ние трябва да осигурим. Това е Европа - най-хуманното място в света. Не можем и като колегата Тръмп да кажем - всички от границата марш навън, без съд, без регистрация. Може би е прав, но не можем да го кажем - мигновено ще ни хванат всички неправителствени организации\", коментира Борисов. Според него икономическите мигранти са конкуренти на пазара на труда и могат да бъдат приемани само когато имаме нужда от тях. \"На сила не може да ни ги дадете\", категоричен бе Борисов.Борисов констатира, че вместо пари да бъдат вложени в инфраструктура - те ще бъдат вкарани във въоръжение.\"Отново тихомълком започна надпревара точно в тази сфера. Санкции, надпревара\", коментира Борисов, според когото е модерно да кажем, че ще се вдигнат разходите до 2%, но \"за какво ни е?\" \"Знаете ли колко трилиона ще отидат за въоръжение, което няма нищо общо с това, което синдикатите, работодателите, всички ние искаме\", попита Борисов.Министър-председателят отново настоя за затваряне на външните граници, изнесени центрове за бежанци, извън територията на ЕС. Борисов заяви, че тогава и той ще поеме риска и ще излезе пред народа и ще гарантира, че това няма повече да се случи.\"Гарантирано е, че ще стоят тук и ще ги гледаме - 6 месеца, 8 месеца докато свърши войната. Аз съм убеден, че тогава хората ще ги приемат. Защото и тези хора не са виновни, които им минават умните и красиви ракети отгоре и по-глупавите, но пак ракети - върху главите на тези хора. Надали те правят разлика откъде идва ракета. Ние ще си платим за това от ЕК - с нашите вноски, която всяка държава внася там\", категоричен бе премиерът.Той увери, че точно това е казал и на колегите си в Брюксел онзи ден.\"Много мътни води текат под нашите мостове\", каза още Борисов. По думите му темата с бежанците трябва да се подреди логично, да успокои народите в Европа, да се помогне на бягащите от войната. \"Никак не е сложно - трябва воля\", заяви още министър-председателят.", "date": "2018.06.26", "title": "Променят условията за чакалнята на еврозоната като Шенген, притеснен Борисов"}
{"url": "https://news.bg/health/nyama-opasnost-za-horata-ot-chumata-po-prezhivnite-zhivotni-uspokoyava-babh.html", "text": "Няма опасност за живота на хората вследствие разпространението на чума по дребните преживни животни и наближаващата опасност от африканска чума по свинете. БАБХ забранява вноса на продукти от свинско месо за лична консумация с оглед предпазване от африканска чума по свинетеЧумата по дребните животни не е опасна за живота на хората. До този момент са избити над 1 300 животни и са създадени ограничителни зони. Уведомени са всички държави-членки на Европейския съюз за този проблем.Това каза Александра Митева, шеф на отдел \"Здравеопазване и хуманно отношение\" в БАБХ на пресконференция, посветена на превантивните мерки, които се предприемат във връзка с появата на чума по дребните преживни животни и наближаващата опасност от африканска чума по свинете.Митева обясни, че заболяването е възникнало на територията на Турция, Азия и Африка, а на 23 юни е било потвърдено и за три засегнати обекта на територията на област Ямбол. Заболяването за първи път влиза в България и на територията на ЕС.Вирусното заболяването се разпространява чрез директен контакт на заразени секрети.До този момент ситуацията е стабилна. Мерките, които са предприети са забрана за отглеждането на живи животни в засегнатата територия, забрана за движение на продукти и изчакване на законодателен акт от решението на Европейската комисия.Митева алармира и за ситуацията с птичия грип в България. През 2018 г. общо засегнати са 11 огнища, големи и индустриални ферми, а също така и едно ловно стопанство. За разлика от другите две заболявания, птичият грип е опасен за живота на хората. Основна характерна черта на това заболяване е мутирането на щама.За 2018 убитите птици са около 1 милион, а през април 2016 г. убитите птици са над два милиона.По думите на Митева хората, които работят с птици, са изложени на вируса и той би могъл да разболее или тях, или някой друг.Превантивните мерки са унищожаване на всички засегнати птици, стриктен лабораторен и друг контрол, както и изследвания на всеки три седмици.Д-р Дамян Илиев, изпълнителен директор на Българската агенция по безопасност на храните посочи, че освен с чумата по дребните животни, в България има проблем с птичия грип, а африканската чума е на границата с България.За момента няма прогнозни данни какви биха били икономическите последици на това заболяване. Трябва да запазим имиджа на страната, че е коректен партньор, отбеляза д-р Илиев.Д-р Илиев алармира, че опасността от африканската чума би могла да влезе и от запад, а не само от север.По повод активното разпространение на болестта африканска чума по свинете в Румъния, където до вчера вече са установени 92 огнища, като огнища са регистррирани и в област Тулча, само на 160 километра от границата с България, Българската агенция по безопасност на храните е предприела редица превантивни мерки за неразпространение на заразата. Със заповед на изпълнителния директор на агенцията д-р Дамян Илиев се изпълнява засилен контрол на границата върху личния багаж на пътниците, идващи от страни, в които е установена АЧС за наличие на суровини и храни, съдържащи свинско месо. Продуктите ще бъдат изземвани и унищожавани с цел да не се допусне разпространение на болестта сред българските свинеферми.Африканската чума и продуктите от свинско месо не са опасни за човешкото здраве, но мерките се предприемат с превантивна цел.Д-р Любомир Кулински също успокои, че заболяването по дребните животни не е заразно и хората няма да боледуват от него. Според него мерките, които се предприемат на този етап са, че млякото и месото от животните, които се добиват на територията на Ямбол се преработват в предприятия и се търгуват на територията на същия град. Тези превантивни мерки се правят с цел да не се допуска продажбата на мляко и месо извън Ямбол.Според Кулински, една от причините за заразяването с африканска чума би могла да бъде и храната за лична консумация. Няма опасност за живота на хората.Д-р Георги Чобанов, представил на БАБХ акцентира, че от 10 дни африканската чума е проникнала на територията на град Тулча (Румъния), Молдова и Украйна. Вирусното заболяване все още не е проникнало на територията на България, но е на около 160 км от границите на страната. Същото се е случило на територията на Унгария и Чехия.Заболяването е влязло в една ферма в Тулча с няколко прасета. Впоследствие то е преминало в останалите ферми и има данни за диви прасета, които също са прихванали вируса. До момента регистрираните ферми са 92. Предприети са мерки за унищожаване на всички болни свине, както и почистването на територия, която са обитавали.Д-р Чобанов алармира, че заболяването се разпространява и чрез вносните храни, които идват в България.Той изрази съжаление, че на този етап няма държава, която да е спряла или да се е изчистила напълно от заболяването.Българската агенция по безопасност на храните е организирала кампания за информиране на туристите, които смятат да посетят България.", "date": "2018.06.26", "title": "Няма опасност за хората от чумата по преживните животни, успокоява БАБХ"}
{"url": "https://news.bg/regions/vazmozhnost-za-stolichani-poveche-da-poseshtavat-planinata-prez-lyatoto.html", "text": "През месеците юли и август автобусите по линия 63 ще извършват по два курса в делничните дни.От \"Цар Борис III\" в посока \"Златните мостове\" автобусите ще тръгват в 8.52 часа и в 17.14 часа , а в обратна посока съответно в 9.50 часа и в 18.25 часа.Целта е през летния сезон столичани да имат повече възможности да посещават планината.", "date": "2018.06.26", "title": "Възможност за столичани повече да посещават планината през лятото"}
{"url": "https://news.bg/world/kakvo-da-napravi-oshte-makedoniya-vazmushtava-se-borisov.html", "text": "За НАТО знам, че ще стане юли месец, но много ми се искаше да имат път и към ЕС. Пакетирани така с друга държава ще се забавят. Това коментира министър-председателят Бойко Борисов по повод състоялия се съвет Общи въпроси и след като стана ясно, че .Борисов констатира, че продължават усилията на първия ни дипломат Екатерина Захариева да настоява за друго решение на въпроса. Той посочи, че е обсъдил въпроса и с гръцкия си колега Алексис Ципрас. С него Борисов е разговарял по време на срещата в Брюксел - миналия четвъртък. Борисов е настоял, че Македония е положила всички усилия.По думите му няма да е честно към хората, ако не им дадат перспектива. \"За НАТО знам, че ще стане юли месец, но много ми се искаше да имат път и към ЕС. Пакетирани така с друга държава ще се забавят\", категоричен бе Борисов.По време на форума, посветен на сближаването в нивата на заплащане между Източна и Западна Европа, Борисов попита - какво да направи повече Македония - \"името си смениха хората - името\". \"Представяте ли си да трябва да сменяме името на Германия, на Португалия, на Полша и това направиха\", констатира Борисов и продължи, че не може да приеме аргументът, че сега не е моментът. Той настоява да се даде европерспектива на държавата.", "date": "2018.06.26", "title": "Какво да направи още Македония, възмущава се Борисов"}
{"url": "https://news.bg/world/proizvodstvoto-na-opium-i-kokain-v-sveta-dostigna-istoricheski-vrah.html", "text": "Производството на опиум и кокаин по света достигна исторически връх. Това се посочва в, представен от Службата на ООН по наркотиците и престъпността.В доклада се подчертава, че веществата за немедицинска употреба се превръщат в голяма заплаха за общественото здраве и за правоприлагащите сили по света.Фентанилът и аналозите му остават голям проблем в Северна Америка, докато трамадол - опиат за умерена и силна болка, се превръща в проблем в някои части на Африка и Азия.Достъпът до фентанил и трамадол за медицинска употреба е важен като обезболяващо средство, но трафикантите ги произвеждат незаконно и ги продават на нелегални пазари, което води до сериозно увреждане на здравето, отбелязват от Службата.През 2016 г. в световен мащаб са иззети фармацевтични опиати в размер на 87 тона - 87% от тях са конфискувани в Западна и Централна Африка и Северна Америка. Почти същото количество хероин е иззето през 2016 г.Световното производство на кокаин през 2016 г. е достигнало най-високото регистрирано ниво - 1 410 тона. Повечето от кокаина в световен мащаб идва от Колумбия. В доклада се отчита, че Африка и Азия се превръщат в центрове за трафик и употреба на кокаин.През периода 2016-2017 г. световното производство на опиум е скочило с 65% до 10 500 тона - най-високото регистрирано ниво от Службата, която следи производството на опиум в света от 2000 г. Отчетено е увеличение отглеждането на опиумен мак. През изминалата година производството на опиум в Афганистан е достигнало 9 000 тона.Откритията в тазгодишния доклад показват, че наркопазарите се разширяват, като производството на кокаин и опиум достигна абсолютен рекорд, което представлява множество предизвикателства на много фронтове, подчертават от Службата.Канабисът е най-използваната дрога през 2016 г. Най-малко 192 милиона души са пушили марихуана най-малко веднъж през посочената година. С 16% са се увеличили консуматорите на трева за десетилетие, което отразява подобно увеличение на световното население.На стабилни нива остава броят на хората по света, които са вземали наркотици най-малко веднъж през 2016 г. - 275 милиона души или 5,6% от световното население на възраст между 15 и 64 г.Смъртните случаи от употреба на наркотици са нараснали с 60% от 2000 до 2015 г.Мнозинството, вземащи наркотици, са мъже.", "date": "2018.06.26", "title": "Производството на опиум и кокаин в света достигна исторически връх"}
{"url": "https://news.bg/politics/radev-dovolen-che-sme-bogata-natsiya.html", "text": "Експозицията \"Времена и хора-живите традиции в България\" с нова изложба, ремонтирани зали и един от най-старите асансьори в Европа впечатли държавния глава Румен Радев, който откри експозицията в Етнографския музей в София.Експозицията успява да представи и различията, отчете президентът и обясни, че ние сме богати на различия. Ние сме богата нация, богата на разнообразие на културни образци, заяви още Румен Радев. Ние можем да бъдем пример, според него. Нация, която не уважава своята култура, история и традиции няма бъдеще, категоричен е българският президент.Това е разказът за живота и формите на общуване в селото и града през последните 200 години. Експозицията представя биографиите на предметите и хората, които са ги произвеждали, притежавали и употребявали. Историите доближават музейния експонат до съвременността и предлага на посетителя да погледне света през очите на разказващия.С гайди и аплаузи бе посрещнат държавния глава в Етнографския музей. Той пристигна придружаван от съпругата си Десислава. Директорът на музея Петко Христов посочи, че изложбата е мечта на цяло поколение етнографи. В експозицията е показано българското културно наследство, по думите му. Ние наистина се гордеем с това, изтъкна Христов.Президентът Румен Радев посочи, че зад мащабите на тази експозиция стои висок професионализъм, любов и всеотдайност, както и много труд. Той е доволен, че експозицията е факт. Тази експозиция е впечатляваща като богатство, подчерта Радев. Тя успява да постави в центъра човека, доволен е президентът.", "date": "2018.06.26", "title": "Радев доволен, че сме богата нация"}
{"url": "https://news.bg/education/blizo-48-hil-uchiteli-otsenyavat-uchebnitsi-za-iii-vii-i-ix-klas.html", "text": "От днес до 8 юли 47 600 учители от цялата страна оценяват пригодността на проектите на учебници и учебни комплекти за III клас, на учебници за VII и IX клас, на учебни комплекти по чужд език по нива от Общата европейска езикова рамка, както и на учебници по испански и италиански език за V клас.Предложените проекти за III клас са 60, за VII - 92, а за IX клас - 79. Издателствата са внесли за оценка още 44 проекта на учебници по чужд език по нива А1 и B1 и четири за V клас.Учителите, които преподават по съответните предмети, трябва да оценят пригодността им за прилагане в клас, като поставят оценка \"Приложим\" или \"Неприложим\". Оценяването се извършва във всяко училище, а до 9 юли преподавателите трябва да предадат на директорите картите за оценяване. Резултатите трябва да бъдат обобщени на училищно ниво и да бъдат предоставени на регионалните управления на образованието. В средата на юли общите оценки за пригодност от цялата страна ще бъдат обявени пред вносителите на проектите.Учебниците и учебните комплекти, които са получили обща оценка \"Приложим в практиката\", ще бъдат одобрени от Министерството на образованието и науката и техният списък ще бъде публикуван в рубриката \"Учебници\" на официалната страницата - www.mon.bg.През следващата учебна година учениците от III, V и VII клас ще учат по одобрените учебници/учебни комплекти, които техните учители са избрали и са съгласували с обществения съвет на училището. Те ще им бъдат предоставени за безвъзмездно ползване. Учебниците за учениците от IX клас и учебните комплекти по чужд език ще се избират от преподавателите по съответните предмети.", "date": "2018.06.26", "title": "Близо 48 хил. учители оценяват учебници за III, VII и IX клас"}
{"url": "https://news.bg/world/sasht-iskat-svetat-da-spre-da-kupuva-iranski-petrol-ot-4-noemvri.html", "text": "САЩ искат светът да спре да купува ирански петрол от 4 ноември. Това заяви официален представител на американската администрация, цитиран от АФП и \"Ройтерс\".Високопоставеният служител на Държавния департамент поясни, че държавите, които купуват ирански петрол, трябва да се подготвят да прекратят вноса от ноември, когато САЩ ще върнат санкциите срещу Техеран.Запитан дали САЩ ще притиснат съюзниците си напълно да прекратят вноса на петрол от Ислямската република от ноември, представителят отговори: \"Да\"., добави източникът пред журналисти, пожелал анонимност.По думите му делегация на САЩ ще посети Близкия изток през следващата седмица, за да насърчи производителите на петрол в региона да подсигурят световните доставки, след като Иран бъде изваден от пазара през ноември.", "date": "2018.06.26", "title": "САЩ искат светът да спре да купува ирански петрол от 4 ноември"}
{"url": "https://news.bg/world/es-otlaga-reshenieto-za-start-na-pregovorite-s-makedoniya-i-albaniya-za-2019-g.html", "text": "Външните министри на страните членки на ЕС взеха решение за отлагане на старта на предприсъединителните преговори с Македония и Албания за 2019 г., пише вестник \"Катимерини\".Франция, Холандия и Дания изразиха резервите си по отношение на двете балкански държави на среща на Съвета по \"Общи въпроси\" в Люксембург.Министрите решиха да дадат зелена светлина през следващата година вместо сега, както Гърция се надяваше след историческото споразумение за името със Скопие.Съобщава се, че външният министър на Гърция Никос Кодзиас се е опитал да успокои колегите си от ЕС, но трите държави искат повече реформи преди да одобрят започване на преговори за присъединяване към съюза.\"Има две различни линии. От една страна, мнозинство от 25 държави, които искат да приемат и да започнат преговори със Северна Македония и Албания до лятото на 2019 г., а от друга страна, Дания, Франция и Холандия искат отлагане на преговорите\", каза Кодзиас пред журналисти след разговорите.Според европейски дипломат позицията на Холандия за Македония е ясна. Въпреки че беше постигнато споразумение за името, Хага смята, че Македония все още не е изпълнила два основни критерия за започване на преговори, които се отнасят до върховенството на закона и административния капацитет.", "date": "2018.06.26", "title": "ЕС отлага решението за старт на преговорите с Македония и Албания за 2019 г.?"}
{"url": "https://news.bg/politics/rabotodateli-i-sindikati-iskat-nezabavno-v-chakalnyata-za-evrozonata.html", "text": "С писмо до премиера Бойко Борисов, управителят на БНБ Димитър Радев и финансовият министър Владислав Горанов, КНСБ, КТ \"Подкрепа\", БСК, АИКБ, БСК, БТПП и КРИБ искат незабавно България да влезе в чакалнята за еврозоната.Според работодателите и синдикатите, проведените многобройни обществени дебати във връзка с българското председателство на Европейския съвет потвърждават необходимостта от незабавно иницииране на всички необходими процедури по присъединяване на България към ЕRM II, както и ускоряване на всички подготвителни стъпки за последващо присъединяване към еврозоната.По тези въпроси национално представителните работодателски и синдикални организации са изразявали свои категорични общи позиции, вкл. през ноември 2014 г., в приетото становище на Икономическия и социален съвет от декември 2017 г. и други самостоятелни декларации.В свое писмо от 14 юни, социалните партньори предлагат провеждане на спешна работна среща по \"неколкократно заявените ангажименти за бързо присъединяване към ЕRM II\".\"Натоварената програма на българското председателство на Европейския съвет очевидно затруднява своевременното провеждане на тази среща и пълноценното обсъждане в предложения от нас формат\", коментират работодатели и синдикати.\"Тези въпроси представляват изключителен интерес, както за нашите членове, така и за цялото общество, за институциите на законодателната и изпълнителна власт, банковия сектор и действията в основните области на упражняваните политики\", допълват те.Работодатели и синдикатите заявяват категоричната подкрепа за официално представяне на българската кандидатура за присъединяване към ERM II, непосредствено след приключване на българското председателство на Европейския съвет, през първата седмица на юли.Те очкват незабавно предприемане на всички необходими стъпки в рамките на отговорностите и правомощията на Правителството и БНБ, и заявените предварителни позиции.", "date": "2018.06.26", "title": "Работодатели и синдикати искат незабавно в чакалнята за еврозоната"}
{"url": "https://news.bg/world/sasht-razpolozhiha-samoletonosach-v-yuzhnokitaysko-more-za-sdarzhane-na-kitay.html", "text": "САЩ разположиха самолетоносач в Южнокитайско море за патрулиране. Вашингтон критикува Китай за струпването на военна сила в оспорваната акватория, информира АП.Американският самолетоносач USS Ronald Reagan, на който има повече от 70 самолета, акостира на Манила бей.Контраадмирал Марк Далтън заяви пред журналисти на борда на самолетоносача, че американското военно присъствие в региона \"поддържа нашите способности да защитим страната си и съюзниците си\", а също така е за защита свободата на мореплаване, безпрепятствена търговия, възпиране на натиск и конфликти и насърчаване на базирания на правила международен ред.По-рано тази година други два самолетоносача патрулираха в акваторията, където Китай и други пет държави имат претенции от десетилетия.Съобщава се, че Китай е разположил противокорабни ракети, ракети земя-въздух, техника за електронно заглушаване и друго оборудване в Южнокитайско море.", "date": "2018.06.26", "title": "САЩ разположиха самолетоносач в Южнокитайско море за сдържане на Китай"}
{"url": "https://news.bg/world/tsenata-na-dzhak-daniels-skacha-s-10-v-es-zaradi-mitata.html", "text": "Цената на американското уиски \"Джак Даниелс\" (Jack Daniel's) в ЕС ще скочи с около 10% благодарение на наложените от съюза вносни мита.Това предупреди американският производител на уиски, цитиран от вестник \"Индипендънт\".Говорител на американската компания за производство на алкохол Brown-Foreman съобщи, че цената може да се увеличи с 10%, когато запасите на дистрибуторите се изразходят през следващите месеци.Увеличението ще варира на различните пазари, защото местните дистрибутори и търговци също определят цените, добави представителят.По-рано този месец компанията предупреди, че изгледът за търговска война затруднява Brown-Foreman да излезе с точна прогноза за бъдещите приходи.25% от приходите на компанията са от продажби в Европа.", "date": "2018.06.26", "title": "Цената на „Джак Даниелс” скача с 10% в ЕС заради митата"}
{"url": "https://news.bg/crime/zatvornitsite-da-rabotyat-nastoyava-asotsiatsiya.html", "text": "Затворниците да имат право на работа настоява председателят на Асоциацията за реинтеграция на осъдени лица Даниел Стоянов в ефира на БНР.Той е категоричен, че затворниците трябва да имат право да работят иначе няма да могат да се реинтегрират добре.\"Всички затворници трябва да имат право да се трудят, защото трудът е важна част от ресоциализацията и рехабилитацията на лишените от свобода. Дори някой да е осъден за тежки престъпления, ако законодателството дава в един момент възможност той да бъде предсрочно условно освободен или режимът му да бъде сменен с по-лек, има възможности да се контролира лицето, когато е на външен обект\", обясни Стоянов и добави, че вече седма година са в етап на въвеждане на електронното наблюдение.\"В законодателството има възможност с електронно наблюдение да бъдат проследявани лица, които работят на външни обекти\", упомена той.Според него гривните са решение. Така може да се отговори на въпроса за сигурността. Нашето общество обаче все още мисли, че ако някой е извършил престъпление той трябва да бъде в затвора плътно от начало до край, акцентира шефът на реитенграцията.\"В момента лицата, които работят на външен обект, трябва да са доказали, че те са се поправили и превъзпитали и няма да се отклоняват. Този труд, положен навън, е част от прехода, в който лицето се адаптира към живота на свобода\", изтъкна Стоянов.Той акцентира, че системата на затворите не е готова да се справи с лицата, извършили тежки престъпления.По негови думи реформа няма. Нашите затвори не са готови да поемат истинската престъпност, отсече Даниел Стоянов.Припомняме, на 21 юни сутринта . В Министерство на правосъдието изрично отбелязаха, че , тъй като работи на място, което не е охраняемо.. Затворникът е с присъда 13 години лишаване от свобода от 2011 г., като до този момент е излежал 7 години.След като избяга по следните м тръгна и хеликоптер. Иванов взе една жена за заложник, но след това бе заловен от властите.Темата за бягствата от затвора стана силно популярна след показното бягство на . Двамата излязоха от затвора през централния вход, след като стреляха с пистолет по охраната. По-късно, на 6 юни от Марио Панчев, който по-късно също почина от раните си.МВР предприе действия по издирването на двамата бегълци, но без успех. Граждани подаваха  за това, че са забелязали затворниците на различни места в София, но те не бяха установени от властите.", "date": "2018.06.26", "title": "Затворниците да работят, настоява асоциация"}
{"url": "https://news.bg/world/germaniya-zove-frantsiya-i-holandiya-da-podkrepyat-start-na-pregovorite-s-tirana-i-skopie.html", "text": "Германия призова Франция и Холандия да позволят ЕС да започне преговори за присъединяване с Албания и Македония, за да се помогне за стабилизирането на Западните Балкани, след като евродипломати не успяха да се договорят за условията, информира \"Ройтерс\".Париж и Хага са против започване на предприсъединителни преговори с двете балкански държави. Франция иска първо съюзът да реформира институциите си преди да приема нови членки. Но други държави, водени от Берлин, настояват ЕС да се сближи с шест западнобалкански държави, за да се увеличи влиянието на съюза в региона на фона на агресивна Русия.\"\", каза германският министър по европейските въпроси Михаел Рот преди среща с колегите си в Люксембург.\"\", добави той пред журналисти, подчертавайки, че стабилността е особена важност за Балканите.Албания, Босна, Косово, Македония, Черна гора и Сърбия се надяват да се присъединят към ЕС.Докато Сърбия и Черна гора водят предприсъединителни преговори с Брюксел, Албания, която е член на НАТО, и Македония, която постигна историческо споразумение с Гърция за разрешаване на дългогодишния спор за името, се надяват да получат зелена светлина още днес.Но на подготвителната среща на посланиците на ЕС в понеделник вечерта не беше постигнато споразумение, под което министрите днес да се подпишат.Според представители прибързаното присъединяване на Румъния и България към ЕС през 2007 г. и лошото управление на миграцията на източноевропейски работници към Великобритания направиха разширяването на ЕС по-труден процес.Холандският парламент одобри започване на преговори с Македония, но дипломат от ЕС обяви, че холандското правителство не е склонно да изпревари Франция, вероятно въпросът ще бъде решен от евролидерите в четвъртък вечерта.", "date": "2018.06.26", "title": "Германия зове Франция и Холандия да подкрепят старт на преговорите с Тирана и Скопие"}
{"url": "https://news.bg/crime/uslovna-prisada-za-haskovski-politsay-shofiral-piyan.html", "text": "Условна присъда получи хасковски полицай, шофирал в нетрезво състояние. Присъдата е 6 месеца лишаване от свобода условно с тригодишен изпитателен срок за Орлин Георгиев, началник група в сектор \"Криминална полиция\", съобщи БНР.Хасковският районен съд осъди местния служител на реда за шофиране след употреба на алкохол през ноември 2017 година. Тогава изследването е показало наличие на 3.92 промила в кръвта. Георгиев е лишен от право да управлява кола за срок от година и 9 месеца.Присъдата може да бъде обжалвана в 15-дневен срок пред Хасковския окръжен съд.", "date": "2018.06.26", "title": "Условна присъда за хасковски полицай, шофирал пиян"}
{"url": "https://news.bg/world/tramp-obyavi-che-podgotvyat-mita-varhu-vnosa-na-avtomobili-ot-es.html", "text": "Президентът на САЩ Доналд Тръмп предупреди, че няма да отнеме много време за подготвянето на нови мита върху вноса на автомобили от ЕС.Тръмп използва \"Туитър\", за да атакува Harley-Davidson.Вчера американският производител на луксозни мотоциклети Harley-Davidson обяви, че ще премести производството си за износ за Европейския съюз извън САЩ, за да избегне митата, наложени от Общността върху вносни американски стоки.Американският лидер коментира решението на компанията.\"\", написа той.Тръмп предупреди, че ще бъдат наложени безпрецедентни данъци на компанията. Американският лидер подчерта, че Harley-Davidsons \"никога\" не трябва да мести производството си в чужбина.Доналд Тръмп добави, че ще накарат другите държави да намалят и да премахнат митата и търговските пречки, тъй като \"несправедливо се използват от години срещу нашите фермери, работници и компании. Ние отваряме затворени пазари... Те трябва да плащат справедливо или ще платят мита\".Според него сега компаниите се връщат в САЩ и \"Harley трябва да знаят, че няма да могат да продават в САЩ без да плащат голям данък\".По отношение на подготвяните мита върху внос на автомобили от ЕС, Тръмп написа в \"Туитър\": \"\".По-рано днес евркомисарят по търговията Сесилия Малмстроьм заяви, че ЕС не планира да провежда търговски преговори със САЩ \"за момента\". Тя защити решението на Брюксел да наложи ответни мерки.Малмстрьом каза, цитирана от АФП, че решението за Harley-Davidson е естествена последица от протекционистката търговска политика на САЩ.Компанията продава по 40 000 мотоциклета в Европа на година.\"\", написа Тръмп в \"Туитър\" в понеделник.", "date": "2018.06.26", "title": "Тръмп обяви, че подготвят мита върху вноса на автомобили от ЕС"}
{"url": "https://news.bg/crime/petima-raneni-v-katastrofa-mezhdu-avtobus-i-mikrobus.html", "text": "Тежка катастрофа затвори пътя за Гоце Делчев. Автобус и микробус са се блъснали в района на Добринище.Сигналът за инцидента е получен в полицията около 14:55 часа.По първоначална информация в катастрофата са пострадали 5 души. Те са откарани за лечение в близки болнични заведения.Пътят Добринище - Гоце Делчев е напълно затворен към момента. Обходният маршрут е през Елешница. Временно е ограничено движението по път ІІ-19 Добринище - Гоце Делчев преди отклонението за село Елешница.Шофьорите да се движат с повишено внимание и съобразена скорост, спазвайки указанията на регулировчиците.Обходният маршрут е път ІІІ-1901 Банско - Баня; път ІІ-84 до отклонение за с. Елешница; път ІІІ-1903 до кръстовище с път ІІ-19 Добринище - Гоце Делчев и обратно, съветват от АПИ.Районът е отцепен, извършва се оглед.", "date": "2018.06.26", "title": "Петима ранени в катастрофа между автобус и микробус"}
{"url": "https://news.bg/crime/mvr-izdirva-43-godishna-zhena-ot-omurtag.html", "text": "43-годишна жена е в неизвестност от 15 юни, когато напуснала доми си в ж.к. \"Младост 1\", съобщиха от МВР.Столичното Седмо РУ издирва Цветелина Радославова Георгиева на 43 години от Омуртаг. Цветелина Георгиева е висока около 170 см, с дълга, руса коса и кафяви очи. Била е облечена в сини дънки, червена тениска, светлосиньо дънково яке и обута с еспадрили.Умоляват се всички, който имат информация за издирваната, да се обадят на тел.112, 02/9828760, 02/9828731 или в най близкото районно управление на МВР.", "date": "2018.06.26", "title": "МВР издирва 43-годишна жена от Омуртаг"}
{"url": "https://news.bg/politics/bsp-ni-vkarali-v-istoriyata-s-vot-bez-argumenti.html", "text": "Ще влезем в историята с вот, в който няма аргументи. Опозицията избяга, това заяви Цветан Цветанов на брифинг в Народното събрание след като дебатите по вота на недоверие продължиха по-малко от 90 минути.Цветан Цветанов заяви, че е готов да даде консултация на червените за слабите звена на кабинета. За тези слабости обаче герберите имали системен подход за отстраняването им. Съжалявам, че нямаше смислен дебат, каза Цветан Цветанов.БСП толерирали престъпните групи, според него. Ще изчакаме да им изтече времето и след това ще се върнем, това си говорели от кримиконтингента при идването на ГЕРБ на власт.Според Цветан Цветанов социалистите не искали да има смислен дебат, защото нямало какво да кажат, според Цветанов. Мотивите на червените били като есе на първокласник, по оценката на бившия вътрешен министър от кабинета Борисов 1.630 мобилни екипи бдят по малките населени места. Ние само се упражняваме, но никога няма да ни дойде главна роля, това си казвали червените. Цветан Цветанов приветства ръководството на БСП за задълбочените пленуми, на които столетницата се парцелирала. Не ни пречите, каза още той. Силовият министър Валентин Радев изтъкна, че в аргументите на левицата нямало нищо конкретно, а само популизъм. Кой написа мотивите на Нинова, попита той.Валентин Радев категорично отрече да се е увеличила битовата престъпност. Министърът представи и графики. За десетгодишен период престъпността намалява. Спад има и при грабежите и кражбите.Според Радев в БСП нямало експерти в сигурността и Нинова била подведена. 613 души са напуснали системата на МВР. Над 1000 са назначените. 6 000 полицаи трябвало да бъдат обучени. Досега са обучени 2000.За миграцията Валентин Радев възкликна: \"Тези хора все едно не са били в държавата\". Цяла Европа ни хвали, че България пази най-добре сухопътната граница, отчете той. Къде са мигрантите, които минават границата, недоумява силовият министър. Построихме 200 километра граница, те 30 километра, да сме казали нещо, подчерта Радев. Границата се пази повече от надеждно, увери МВР шефът.ГЕРБ като дойде на власт прави правила, коментира още той.Валентин Радев заяви и че спадат и жертвите на ПТП. Чудеса не могат да се случат, заяви министърът на вътрешните работи. Освен това много се правило за полицаите. А за бегълците от затворите, също по думите на вътрешния министър, преди управлението на ГЕРБ също били повече.", "date": "2018.06.26", "title": "БСП ни вкарали в историята с вот без аргументи"}
{"url": "https://news.bg/politics/tsvetanov-ne-zashtitil-premiera-i-kabineta-ot-kritikite-na-levitsata.html", "text": "БСП захапа ГЕРБ, че не защитили кабинета си. Дебатите между двете най-големи парламентарно представени политически партии се пренесе от пленарна зала на трибунките.Елена Йончева е шокирана, че герберите не се изказали срещу критиките на опозицията. Цветан Цветанов останал безмълвен пред критиките на левицата, не защитил нито правителството, нито пък премиера. Вотът на недоверие мина, смята Йончева.Лидерът на БСП Корнелия Нинова е доволна как партията е изказала мотивите си. Пълно мълчание - така тя определи поведението на мнозинството.Няма да носим отговорност за тяхната кулоарна политика, каза червеният лидер, според когото именно ГЕРБ са прекратили дебата без отговори и се предпочели да се изказват пред медиите.Левицата представила своите аргументи. Те да отговарят какво правят, настоя Нинова.", "date": "2018.06.26", "title": "Цветанов не защитил премиера и кабинета от критиките на левицата"}
{"url": "https://news.bg/politics/s-obshtestven-savet-po-sport-rumen-radev-namalyava-agresiyata-v-uchilishtata.html", "text": "Обществения съвет към президентската институция да допринесе за насърчаването на спорта и намаляване на проявите на агресия в българските училища.Това очаква държавният глава Румен Радев. По-рано през деня се проведе учредителното заседание на Обществения съвет по физическо възпитание и спорт към държавния глава. Съветът ще работи за усъвършенстването на системата на българския спорт и за насърчаването на физическото възпитание и спорта в българските училища, съобщиха от пресслужбата на президента.Председател на съвета ще бъде съветникът на президента по младежта и спорта Георги Александров, заместник-председател е проф. Даниела Дашева, а сред членовете са Йорданка Благоева, Евгения Раданова, Теодор Салпаров, Христо Меранзов, проф. Пенчо Гешев, проф. Бисер Цолов, параатлетът Денислав Коджабашев, проф. Светослав Иванов.Един от най-добрите български състезатели по тенис на маса и участник на Параолимпийски игри Денислав Коджабашев заяви, че ключов фактор за развитието на спорта е неговата достъпност, включително и за хора с увреждания.\"Като много сектори в обществото ни масовият спорт също изживява криза, и точно това е една от основните цели на този съвет - с вашата експертиза, с опита, с мотивацията и визията ви, да направим така, че да се създадат условия за усъвършенстване на системата на българския спорт, да върнем младите към спорта и той да се върне обратно в училищата. Само тогава ще имаме здрава нация и можем да постигнем високо спортно майсторство\", заяви Румен Радев.България не само е намалила драстично финансирането на българския спорт, но се е отдръпнала от редица регулаторни и координиращи функции. \"Вече се радваме и на един медал от олимпиада. Масовият спорт се отдръпна от училищата, от младите ни хора, и беше изместен от болестите, затлъстяването, агресията\", отбеляза държавният глава. Румен Радев призова изтъкнатите спортисти да помагат за насърчаването на масовия спорт в България със своята визия и експертиза.Проф. Даниела Дашева се опасява, че е прекъсната връзката между младите хора, които се занимават със спорт и професионалните спортисти. Тя изрази мнение, че е необходимо да се възроди и развива спортът и в университетите.\"Спортът е начинът адреналинът на младежите да се изразходват на спортната площадка, а не у дома или в училище\", отбеляза олимпийската ни спортна легенда Йорданка Благоева.Ректорът на Националната спортна академия проф. Пенчо Гешев увери, че спортната Алма матер ще изготвя анализи и проучвания от свои преподаватели и спортни експерти.", "date": "2018.06.26", "title": "С обществен съвет по спорт Румен Радев намалява агресията в училищата"}
{"url": "https://news.bg/world/sasht-sred-10-te-nay-opasni-strani-za-zheni-sled-kampaniyata-metoo.html", "text": "Съединените щати са единствената западна нация сред 10-те най-опасни страни за жени в проучване на световни експерти, след като кампанията #MeToo предизвика лавина от оплаквания за сексуален тормоз и нападения, съобщава \"Ройтерс\".Изследване на фондация Thomson Reuters пита 550 експерти по въпроси свързани с жените, кои от 193 държави-членки на ООН са най-опасни по редица въпроси.Съединените щати се класират на 10-о място, но се класират на трето място наравно със Сирия, когато става въпрос за най-много рискове от сексуално насилие, тормоз и принуда в сексуалния живот, и шести по отношение на несексуално насилие, като домашно и психическо насилие.Експерти, защитници и оцелели коментират, че нарастващата информираност за нападения срещу жени, свързани с движението MeToo, ролята на страната на световната сцена и толерантността към насилието, допринасят за възприеманите като опасност Съединени щати.\"Мога да разбера защо хората ни възприемат като страна, която е опасна за жените, защото ние сме такива\", коментира Аби Хонолд, активист в Минеаполис и оцеляла след сексуално насилие.Хонолд се занимава със законодателство пред Конгреса на САЩ, което да обучи полицията на по-добри начини за разпит на жертви на сексуално насилие. \"Ние се опитваме да продадем разбирането, че сме държава на свобода и сигурност, но в нашата страна има много хора, които не са в безопасност, а жертвите на сексуално и домашно насилие със сигурност са в тази група\", допълва тя. Стотици жени вече публично обвиняват мъже от бизнеса, правителството и филмовата и рекламна индустрия в сексуално насилие, а хиляди се присъединяват към #MeToo, за да споделят истории за сексуален тормоз или злоупотреба.\"Сега има платформа и национален диалог и повече жени и момичета се чувстват сигурни, че могат да говорят за тормоза и насилието, на което са били подложени\", обяснява Дженифър Бекер, старши адвокат в Legal Momentum, НПО, което работи по законни за правата на жените.\"Съединените щати се виждат. Този дебат е по целия свят. Хората гледат САЩ. Те гледат на нашите избори, гледат нашето медийно отразяване, наблюдават нашите знаменитости и насилието им срещу жени. Възприятието е разбираемо, но не се основава напълно на реалността\", обяснява Синди Саутуърт, изпълнителен вицепрезидент на Националната мрежа за борба с домашното насилие и допълва, че медийното отразяване в САЩ е изградило имиджа на насилието срещу жените, но поставя под съмнение точността му.Други държави са много по-опасни за жените, които се сблъскват с конфликти и практики, като например гениталното осакатяване на жени или брак с деца. Положението на жените е в пъти по-екстремно в Латинска Америка, а 49 страни нямат закони за защита на жените от домашно насилие, според ООННо статистиката в САЩ рисува мрачна картина. Почти една пета от жените са изнасилвани, а повече от една на всеки три са били заплашени от изнасилване, насилие или преследване от интимен партньор, според статистика от 2010 г. на Центровете за контрол и превенция на заболяванията в САЩ.Проучването на фондацията Thomson Reuters, е повторение на подобно проучване от 2011 г., според което Афганистан, Демократична република Конго, Пакистан, Индия и Сомалия се смятат за най-опасните за жени страни.", "date": "2018.06.26", "title": "САЩ сред 10-те най-опасни страни за жени след кампанията MeToo"}
{"url": "https://news.bg/world/holandiya-nalozhi-chastichna-zabrana-na-nikaba-i-burkata.html", "text": "Холандия наложи частична забрана на никаба и бурката, информира \"Ройтерс\".Горната камара на холандския парламент прокара законопроект за забрана покриването на лицето в обществени сгради като училища, държавни учреждения и болници.Долната камара одобри законопроекта през 2016 г. след неуспешни опити за цялостна забрана на бурката и никаба.", "date": "2018.06.26", "title": "Холандия наложи частична забрана на никаба и бурката"}
{"url": "https://news.bg/economics/bez-speshni-merki-200-g-dogonvame-zapadnoevropeyskite-zaplati.html", "text": "Ако не бъдат взети спешни мерки, 200 години ще са ни нужни, за да догоним равнището на западноевропейските заплати. За това предупреди президентът на КТ \"Подкрепа\" Димитър Манолов. Според него социалните дисбаланси са в състояние да нанесат огромни щети на Европейския съюза.По време на пресконференция, посветена на общите действия на Алианса за повишаване на заплатите стана ясно, че 85 % от всички трудещи се по света казват, че минималната работна заплата не е достатъчна. България е сред страните с най-ниски минимални заплати, по-малки отколкото в някои градове на Китай. Това каза Лука Визентини, секретар на Европейската конфедерация на профсъюзите по време наВизентини настоя, че е необходимо да бъдат повишени заплатите, така че те да могат да бъдат средство за оцеляване на хората.\"Има активни правителства, които се грижат за народа си и помагат в разговорите с работодателите да увеличават заплатите\", коментира Лука Визентини. Той бе категоричен, че конвергенцията на уеднаквяването на заплатите е един лакмусов тест за социалния стълб на Европа и че минималните работни заплати не закриват работни места, а създават нови такива.Така заплащането в източноевропейските държави продължава да е 25% - 30% от заплащането в германската индустрия. Като негативен феномен следствие липсата на конвергенция в заплащането между Западна и Източна Европа и Северна и Южна е изтичането на мозъци.Лука Визентини бе категоричен, че повишаването на минималната работна заплата не е достатъчно. По думите му е необходимо да се създадат институции за ефективно колективно трудово договаряне.\"Средната прослойка трябва да бъде подкрепена - там трябва да бъдат увеличени заплатите - националните правителства са единствените които могат да помогнат на социалните партньори да изградят истински индустриални отношения и да спомогнат за решаването на задачата\", заяви Лука Визентини.Ключовият въпрос, който постави президентът на КНСБ Пламен Димитров, е разделението в заплащането за положен един и същи труд в Европа. Така у нас средната работна заплата е 242 евро и то преди приспадането на данъците, докато в Дания е 5 091 евро. Когато минем през изчистването на данъчните различия и като отчетем ценовите различия, тази разлика спада на три пъти.Погледнато през паритетна способност у нас, 46% е компенсацията за един час положен труд. \"Получаваме по-малко, отколкото произвеждаме\", категоричен бе Пламен Димитров. По думите му като дял от БВП компенсацията за положения труд расте от 37% на 43%, но все още е далеч от средните нива в Западна Европа. Като цел в следващите години, която е и психологическа граница за по-справедливо преразпределение на изработеното като БВП, е достигане на 60% компенсацията на един час положен труд.Заместник-министърът на труда и социалната политика Зорница Русинова отчете, че българското председателство има успех в социалната сфера и визира приключените досиета, свързани с командированите работници, директивата за съвместяване на личния и професионален живот, възможностите за мобилност и прехвърляне на права. Тя отчете, че през последните години в България ръстът на минималната работна заплата е 43%, а на средната работна заплата - 12%.", "date": "2018.06.26", "title": "Без спешни мерки 200 г. догонваме западноевропейските заплати"}
{"url": "https://news.bg/politics/karakachanov-ne-e-vizhdal-tolkova-smeshen-vot.html", "text": "Толкова смешен вот не съм виждал. Това коментира пред медиите в Народното събрание лидерът на ВМРО и военен министър Красимир Каракачанов. Освен това по мнението му вотът бил безсмислен.В представянето на мотивите нямало нищо конкретно. След това чухме мъдри мисли на доктор Ахмед Доган, подчерта Каракачанов, визирайки изказването на лидера на ДПС Мустафа Карадайъ.Вицепремиерът и военен министър се подигра и на инициативата на Веселин Марешки да пълни дупки.С черна папка с аргументи дошъл военният министър да оборва критиките на опозицията, но така и не се стигнало до нея.По темите със содомията и зоофилията как да се вземе отношение, недоумява Красимир Каракачанов в отговор на критиките защо не се в включил в спора. Има си психиатри, има си сексолози, това не е тема на министъра на отбраната, посочи още той.За избягалия арестант, Каракачанов посочи, че винаги ще има такива, които ще скачат, важното било да бъдат залавяни след това. БСП била неподготвена, по мнението му.", "date": "2018.06.26", "title": "Каракачанов не е виждал толкова смешен вот"}
{"url": "https://news.bg/world/neobichayno-dalga-audientsiya-na-makron-pri-papata.html", "text": "Президентът на Франция Еманюел Макрон проведе необичайно дълга и сърдечна среща с папа Франциск във Ватикана, информира \"Ройтерс\".Агенцията припомня, че Макрон е обвиняван в родината си, че разклаща светските основи на Франция с опита си да поправи отношенията с католическата църква.Те разговаряха близо час в официалната папаска библиотека в Апостолическия дворец във Ватикана. Обикновено папата разговаря с ръководители на правителства около 20-30 минути.В съобщение на Ватикана се казва, че двамата са обсъдили \"защитата на околната среда, миграцията, международният ангажимент за предотвратяване и разрешаване на конфликти, особено по отношение на разоръжаването\".Те също са разговаряли и за изгледите да се разрешат конфликтите в Близкия изток и Африка, както и за бъдещето на Европа, допълва се още.В края на аудиенцията Макрон подари на Франциск рядко копие на книгата на Жорж Бернанос от 1936 г. \"Дневникът на един селски свещеник\".Папата заяви пред 40-годишния Макрон, че много пъти е чел тази книга, която винаги много е обичал.Франциск подари на френския лидер медальон със свети Мартин от Тур, на който светецът реже от пелерината си, за да я даде на просяк през зимата.\"\", каза папата пред Макрон при връчването на подаръка.След като Макрон напусна библиотеката, двамата се целунаха по бузите, което е много необичайно по време на аудиенция при папата.Преди двама месеца френският президент призова за сближаване на държавата с църквата, което беше остро разкритикувано от опозицията.Католическата църква и държавата в продължение на векове са неделимо цяло във Франция, но Френската революция през 1789 г. и модернизацията през XIX век водят до разделението им със закон през 1905 г.", "date": "2018.06.26", "title": "Необичайно дълга аудиенция на Макрон при папата"}
{"url": "https://news.bg/crime/13-migranti-i-turski-kanaldzhiya-sa-v-aresta.html", "text": "Обвиниха 13 чужденци и турски каналджия, опитали да излязат през границата ни, съобщиха от прокуратурата. Обвинението е повдигнато от Районната прокуратура в Силистра.Нарушителите са заловени на 24 юни на ГКПП - Силистра - Остров шосе, в ремарке на ТИР. Камионът е управляван от турския шофьор Х.Й. Там са открити 14 граждани на Ирак и Иран. В групата имало жена и непълнолетно момиче, които са от Иран.Непълнолетната иранка не е привлечена като обвиняема.След образуване на бързите производства и привличането на чуждите граждани като обвиняеми те са били настанени в мигрантски център.Срещу турския шофьор Х. Й., управлявал тира, е образувано досъдебно производство за каналджийство - опит да изведе през границата на страната група хора, сред които и непълнолетна, без разрешение на надлежните органи на властта - престъпление по член 280, ал. 2, във връзка с член 18 от НК, като е използвал автомобил.Според текста в НК - \"Който преведе през границата на страната отделни лица или групи от хора без разрешение на надлежните органи на властта или макар с разрешение, но не през определените за това места, се наказва с лишаване от свобода от една до шест години и глоба от пет хиляди до двадесет хиляди лева\".Той е задържан за срок до 72 часа с постановление на Районната прокуратура в Силистра, след това прокуратурата ще иска постоянен арест.Обвиняемите са с бързи производства. Те са направили опит да напуснат България към Румъния без разрешение на надлежните органи. Това е престъпление по член 279, ал. 1, във връзка с член 18, ал. 1 от НК. Според текста на закона - \"Който влезе или излезе през границата на страната без разрешение на надлежните органи на властта или макар с разрешение, но не през определените за това места, се наказва с лишаване от свобода до пет години и с глоба от сто до триста лева\".", "date": "2018.06.26", "title": "13 мигранти и турски каналджия са в ареста "}
{"url": "https://news.bg/crime/avtoshkolite-kriyat-prihodi-ustanoviha-mvr-nap-i-dai.html", "text": "Откриха укрити приходи при шофьорските курсове със съвместни проверки на МВР, НАП и служители на отдел \"Икономическа полиция\" - ГДНП, колегите им от СДВР и представители на НАП, Изпълнителна агенция \"Автомобилна администрация (ИААА)\".Съвместните действия са започнали преди седмица. Неотчетените продажби са установени след сравнителен анализ на броя обучаващи се кандидат шофьори, преминали през автошколите и явилите се на изпит пред \"Автомобилна администрация\".Според действащото законодателство всички компании, които провеждат обучение на бъдещи шофьори, са длъжни да водят точна отчетност, включително да подават данни за курсистите в Изпълнителна агенция \"Автомобилна администрация\".В приходната агенция е извършено сравнение на броя на обучаемите, допуснати до изпит, със средните пазарни цени и са формирали минимален размер на приходите за всяка от автошколите. Тези данни са сравнени с информацията, подадена от касовите апарати и финансовите отчетите на фирмите.Още в първите няколко фирми са открити значителни отклонения и ще бъдат извършени пълни данъчни ревизии за последните 5 години, допълват от НАП. Предстои възлагането на подобни проверки в целия бранш.", "date": "2018.06.26", "title": "Автошколите крият приходи, установиха МВР, НАП и ДАИ"}
{"url": "https://news.bg/world/poroshenko-se-podpisa-pod-zakon-za-sazdavane-na-varhoven-sad-za-borba-s-koruptsiyata.html", "text": "Президентът на Украйна Петро Порошенко се подписа под закон за създаване на Върховен съд за борба с корупцията.Това съобщи самият той пред студенти от Института за международни отношения към Националния университет \"Тарас Шевченко\", информира ТАСС.Подписвам се под указ за създаване на Върховен съд за борба с корупцията, каза той и постави подписа си под документа.На 21 юни Върховната рада прие закон за създаване на Върховен съд за борба с корупцията в Украйна.Това е едно от условията на Международния валутен фонд за отпускане на кредит на Украйна. Фондът и други международни спонсори на Киев нееднократно изразиха недоволството си от неадекватните мерки на правителството в борбата с корупцията.Съгласно законът антикорупционният съд трябва да бъде създаден в рамките на година.", "date": "2018.06.26", "title": "Порошенко се подписа под закон за създаване на Върховен съд за борба с корупцията"}
{"url": "https://news.bg/crime/starshi-komisar-nikolay-spasov-oglavi-mvr-sofiya-oblast.html", "text": "Новият директор на областната полиция на София е старши комисар Николай Спасов. Той е назначен със заповед на министъра на вътрешните работи Валентин Радев, съобщи БНТ, позовавайки се на МВР.Комисар Спасов бе представен пред ръководния състав на областната дирекция от главния секретар на МВР - гл. комисар Младен Маринов.\"ОДМВР-София се очертава като най-сложната дирекция по отношение на структура и специфика на обслужваната територия. Старши комисар Спасов е професионалист с голям опит в подобна среда. Познавам неговите качества и съм уверен, че ще се справи, както го е правил и досега\", обяви главен комисар Маринов.Той подчерта, че очаква от служителите на дирекцията активни и бързи действия, добра комуникация и ефективно взаимодействие с органите на местната власт за разрешаване на възникналите проблеми.\"Винаги намирам начин да изпълня поставената ми задача. Искам до себе си работещ екип\", обърна се към присъстващите началници новият ръководител на ОДМВР-София.Старши комисар Николай Викторов Спасов започва работа в системата на МВР през 2008 г. Той е бил зам.-директор на ОДМВР-Варна и директор на ОДМВР-Добрич.Припомняме, след бягството на двама затворници от Централния софийски затвор - Владимир Пелов и Радослав Колев бе  на МВР-София област.Малко преди това директорът на Областната дирекция на МВР в София комисар  за пенсиониране, съобщи БНР.", "date": "2018.06.26", "title": "Старши комисар Николай Спасов оглави МВР-София област"}
{"url": "https://news.bg/crime/25-godishen-izbyaga-ot-toaletna-na-arest-v-plovdiv.html", "text": "Мъж е избягал от ареста на Трето Районно управление в Пловдив. Той е бил задържан за 24 часа в ареста, но е избягал тази сутрин от охраняваното помещение. Мъжът е обявен за общонационално издирване, обявиха от МВР за news.bg.Районна прокуратура-Пловдив наблюдава досъдебно производство за бягство на 25-годишен мъж, задържан в ареста на Трето РУ на МВР-Пловдив.Днес около 9,30 часа, в Пловдив, от сградата на Трето РУ на МВР-Пловдив, е избягал 25-годишният П.П. Установено е, че той е напуснал сградата през прозорец на тоалетната на втория етаж.Под ръководството на Районна прокуратура-Пловдив се извършват активни оперативно-издирвателни мероприятия с оглед установяване местонахождението на П.П., както и процесуално-следствени действия.Новината за бягството дойде в самото начало на дебатите по вота на недоверие в Народното събрание. Вотът на недоверие е внесен от БСП и е по темата сигурност.Лидерът на социалистите , когато представяше в пленарна зала мотивите за вота на недоверие.Малко по-късно от Районна прокуратура - Пловдив обявиха, че наблюдават досъдебно производство за бягство на 25-годишния П.П. от полицейски арест. Бягството е станало около 9,30 часа в Пловдив.Той е бил задържан за 24 часа по искане на Окръжна прокуратура-Пловдив. Той е напуснал сградата през прозорец на тоалетната на втория етаж.Припомняме, . Двамата излязоха от затвора през централния вход, след като стреляха с пистолет по охраната.По-късно, на 6 юни от Марио Панчев, който по-късно също почина от раните си.МВР предприе действия по издирването на двамата бегълци, но без успех. Граждани подаваха  за това, че са забелязали затворниците на различни места в София, но те не бяха установени от властите.На 17 май . В осем страници Пелов описал мотивите си да избяга от затвора. Твърдял, че е осъден несправедливо, получил е тежко наказание, което е равносилно на смъртна присъда и това предизвикало бягството.На 13 юни вътрешният  преди заседание на комисията по ред и сигурност в парламента, че директорът на областното управление на МВР София-град  не са се справили със задълженията и отговорността си. Това е причината да бъдат освободени от длъжност.Малко по-късно, на 21 юни избяга затворникът . В Министерство на правосъдието изрично отбелязаха, че , тъй като работи на място, което не е охраняемо.Мъжът е на 48-години, среден на ръст, с кафяви очи и къса, черна коса. Борис Иванов е с нормално телосложение, продълговато, леко мургаво лице, правилен нос, високо чело. На врата си има татуировка - червена целувка.. Затворникът е с присъда 13 години лишаване от свобода от 2011 г., като до този момент е излежал 7 години. .През април пловдивският затворник  избяга от работна площадка. След две седмици издирване той беше върнат в затвора.", "date": "2018.06.26", "title": "25-годишен избяга от тоалетна на арест в Пловдив"}
{"url": "https://news.bg/politics/evropredsedatelstvoto-vdigna-reytinga-na-pravitelstvoto.html", "text": "Доверието в правителството е изключително стабилно в края на българското европредседателство. Това сочат данни от изследване на Барометър България. За първи път доверието в правителството бележи ръст след едногодишно управление.44% от българите одобряват работата на кабинета спрямо 43% през февруари.Работата на министър-председателя Бойко Борисов се одобрява от 37% сега, а за сравнение в началото на европредседателството 35% от българите са заявили одобрение.Заместниците на министър-председателя също получават по-високо одобрение в сравнение с февруари. Работата на вицепремиера и външен министър Екатерина Захариева е одобрявана от 23% в края на юни, а през февруари одобрението е било 22%. Това е и оценка като цяло за външнополитическата активност на кабинета по време на председателството на Съвета на ЕС.Рейтингът на вицепремиера Валери Симеонов също се е повишил с 2% за периода от 13% през февруари до 15% през юни.Вицепремиерът и военен министър Красимир Каракачанов също отбелязва повишение в одобрението с 1% до 35%. той получава одобрението на 35% от българите, през февруари одобрението за него е било 34%. От изследователксия център посочват, че Красимир Каракачанов обичайно е рейтингов политик.Вицепремиерът Томислав Дончев също повишава рейтинга си с 2% до 29%. От Барометър България посочват като причина за положителния му рейтинг позиция му да застане зад съпругата си по повод изказванията й в социална мрежа.Българите дават положителна оценка и на българското председателство на Съвета на ЕС. Нагласите са, че то се е отразило положително на страната ни.Силен национален вот предвещават мненията за изборите за евродепутати през 2019 г.62,5% от анкетираните оценяват като положително за страната ни Българското европредседателство. То е негативно явление за 22,5%, които заявяват. 11,1% отговарят, че не могат да преценят, а 3,9% не отговарят на въпроса.На въпрос на предстоящите избори за Европейски парламент 2019 г. за коя партия биха дали гласа си, най-голяма подкрепа получават ГЕРБ - 35,2%, за БСП - 28,6%, Обединени патриоти - 16,9%, ДПС - 14,9%. 1,8% биха гласували за други политически формации, а 2,6% заявяват, че няма да гласуват.Така заявените нагласи сочат, че в Европейския парламент четири партии биха излъчили представители. Страната ни избира 17 от депутатите в ЕП.При положение, че заявените нагласи за участие в европейските избори се реализират, то разпределението на мандатите по партии би било: за ГЕРБ - 6-7 места, за БСП - 5-6 места, за Обединените патриоти - 3, а за ДПС 2-3 евродепутатски места.", "date": "2018.06.26", "title": "Европредседателството вдигна рейтинга на правителството"}
{"url": "https://news.bg/world/voenniyat-ministar-na-sasht-s-parva-vizita-v-kitay-ot-2014-g.html", "text": "Министърът на отбраната на САЩ Джим Матис е първият шеф на Пентагона от 2014 г., който посещава Китай, информира \"Ройтерс\".Матис е на тридневна визита с цел подобряване на диалога в областта на отбраната с Пекин на фона на обтегнатите отношения.Военният министър често критикува действията на Пекин в Южнокитайско море. Американските въоръжени сили дори оттеглиха поканата си към Китай за участие в многонационални морски учения, които ще започнат по време на визитата на Матис.Посещението е на фона на растящото напрежение между Пекин и Вашингтон в търговията. Китай също е подозрителен относно намеренията на САЩ към демократичен Тайван, който е въоръжаван от американците.Матис, който беше посрещнат с букет цветя след кацането си в Пекин, беше предпазлив в коментарите си пред журналисти преди визитата. Той подчерта, че ще настоява за \"открит диалог\" на стратегическо ниво по време на срещите си с представители на военните в Пекин.Днес той ще проведе среща със служители в американското посолство.Отивам там, за да разговаряме, каза той.Подобен подход изглежда е приветстван от Китай. Държавният таблоид Global Times пише, че \"двете страни трябва да се научат да бъдат добри слушатели\".\"Посещението на Матис подсказва, че администрацията на Тръмп все още иска провеждане на военен диалог с Китай\", пише вестникът и добави, че \"подобни двустранни разговори ще намалят напрежението между двете държави и е по-добро от сляпо отгатване на стратегическите амбиции на другия\".Според изданието Китай няма намерение или амбиция да оспорва американското световно влияние. Напротив, китайците са дълбоко обезпокоени от плановете на Вашингтон да сдържа Пекин.По време на разговорите се очаква да бъдат засегната и темата за КНДР.", "date": "2018.06.26", "title": "Военният министър на САЩ с първа визита в Китай от 2014 г. "}
{"url": "https://news.bg/int-politics/savetat-na-es-otpuska-1-miliard-evro-na-ukrayna.html", "text": "Съветът на Европейския съюз одобри решение да се предостави макрофинансова помощ от 1 млрд. евро на Украйна, съобщава РТ.\"Съветът днес одобри отпускането на нови кредити от 1 млрд. евро за покриване на финансовите нужди на Украйна и подкрепата за икономическа стабилизация, както и програма за структурни реформи\",На 13 юни Европейският парламент одобри заем в размер от 1 млрд. евро, който трябва да помогне на Украйна да покрие част от недостига си на външно финансиране за периода 2018 - 2019 г.ЕП отбелязва, че Киев ще получи тази сума на два транша в рамките на 2,5 години, докато страната трябва да приеме строги антикорупционни мерки.", "date": "2018.06.26", "title": "Съветът на ЕС отпуска 1 милиард евро на Украйна"}
{"url": "https://news.bg/world/merkel-tazi-sedmitsa-nyama-da-ima-reshenie-na-migrantskata-kriza.html", "text": "Канцлерът на Германия Ангела Меркел заяви, че няма да бъде постигнато общоевропейско решение по въпроса за миграцията на срещата на върха на ЕС по-късно тази седмица, информира \"Ройтерс\".Меркел подчерта, че тя ще продължи да търси двустранни споразумения.\"\", каза канцлерът на пресконференция с испанския премиер Педро Санчес, допълвайки, че повече време е необходимо за работа по две директиви.\"\", изтъкна Ангела Меркел.", "date": "2018.06.26", "title": "Меркел: Тази седмица няма да има решение на мигрантската криза "}
{"url": "https://news.bg/int-politics/savetnik-na-erdogan-iska-amerikanski-deputat-da-mlakne-s-kritikite.html", "text": "Специалният съветник и говорител на турския президент Реджеп Тайип Ердоган, Ибрахим Калин иска американският депутат Адам Шиф да млъкне, след като демократът критикува победа на Ердоган на президентските избори и призова американските официални лица да не го поздравят.В Twitter Калин коментира, че Ердоган \"със сигурност няма нужда\" от поздравленията на Шиф, като добавя, че \"турският народ вече се произнесъл\".По-рано Шиф, който е представител за 28-и конгресен район на Калифорния, обясни в Twitter, че Ердоган \"спечели\" преизбиране \"като унищожи опозицията чрез арести, насилие и смазване на свободата на пресата\".Той добави, че \"навлизането на Турция в автокрация е още едно напомняне, че демокрацията в световен мащаб е нападната\".", "date": "2018.06.26", "title": "Съветник на Ердоган иска американски депутат да млъкне с критиките"}
{"url": "https://news.bg/politics/ninova-zove-za-narodno-pravosadie.html", "text": "Лидерът на БСП Корнелия Нинова се подигра с кабинета с  - този път от районното в Пловдив. Със новината за това Корнелия Нинова започна представянето на мотивите за вота на недоверие по темата сигурност в пленарна зала.Хората са незащитени, а престъпниците са неразкрити, изтъкна тя. Специален акцент Нинова постави на битовата престъпност. Соцводачът захапа кабинета и за политическите назначения в сектор Сигурност. Червените атакуваха и престъпността на белите якички.Над 2000 били напусналите полицаи. Унищожавате системата за сигурност, каза Корнелия Нинова. Приватизирате сектор Сигурност, недоволна е тя.20-30% е недокомплектът в отбраната, по думите й. Пилотите отказали да летят. Престъпността седи на масата в Министерски съвет, каза Нинова, цитирайки  Червеният лидер захапа и вътрешния министър Валентин Радев за . Тя е притеснена за имигрантската криза. Размахва ни се пръст, отчете Нинова. Не сме сигурни, че господин Борисов говори смело пред ЕС, каза тя. Социалистката попита дали премиерът е напуснал срещата за бежанците, за да гледа мач.Червените пуснаха и мултимедия с думи на министър-председателя. Това ядоса Цвета Караянчева, която разпореди да се спре видеото. Все сме виждали да налагате цензура на опозицията, но на премиера, изненада се Корнелия Нинова. Не опазихме границите, категорична е тя. Правителството на Борисов не можело да гарантира сигурност, отсече лидерът на опозицията. Време е народът да въздаде справедливост, призова тя.Финансовият министър Владислав Горанов кратко отговори на Корнелия Нинова, че не разбрала за какво ни критикува ОЛАФ, като след това обаче излезе от парламентарната зала.Шефката на бюджетната комисия Менда Стоянова се скара на председателя на Народното събрание Цвета Караянчева, че позволила на соцлидера от трибуната да проявява своята некомпетентност. Моля да укротим страстите, опита се тя да успокои атмосферата в зала.Лидерът на ДПС Мустафа Карадайъ също се включи в споровете. Този вот няма да успее, твърдят тези, за които това е само аритметика, подчерта той. Не бързайте да се радвате, предупреди Карадайъ, изтъквайки политическите ефекти от този демократичен инструмент. Трябва да реагираме, трябва да действаме, заяви лидерът на ДПС.Той настоя всички да се справят своевременно с проблемите на сигурността. Нужни били спешни мерки и действия. Моделът на управление генерирал несигурност и нестабилност, заяви Карадайъ, отново коментирайки и темата за езика на омразата и присъствието на националистите във властта.Това е вторият вот на недоверие срещу правителството Борисов 3. БСП още в началото обявиха, че няма да търсят предварително подкрепа от други политически партии за гласуването. От ДПС обявиха, че ще изслушат мотивите и аргументите, но принципно, като опозиция, подкрепят вота на недоверие.В парламентарната зала днес дойдоха вицепремиерите Томислав Дончев и Красимир Каракачанов, министрите Владислав Горанов, Цецка Цачева, Валентин Радев, Теменужка Петкова, Николина Ангелкова, Боил Банов, Бисер Петков, Емил Караниколов. Както и по време на първия вот на недоверие към кабинета си министър-председателят Бойко Борисов не дойде в пленарна зала.", "date": "2018.06.26", "title": "Нинова зове за народно правосъдие"}
{"url": "https://news.bg/health/mayki-nosyat-detsata-si-3-etazha-na-ratse-za-rehabilitatsiya.html", "text": "Майки носят на ръце децата си три етажа, за да стигнат до отделение по рехабилитация, информира Нова телевизия.Случаят е от пловдивска болница. За това отделение няма асансьор. Там по Здравна каса се лекуват деца с неврологични заболявания от цяла Южна България. Ежемесечно от там преминават около 200 деца.През тези стълби минава пътят на стотици майки с надеждата детето им скоро да ходи без чужда помощ.На стълбището има монтирана платформа за по-тежките случаи.\"Платформата е включена, но обясняваме и предупреждаваме майките, че е необходимо като пристигнат долу, да известят, за да се свали платформата и да се качи майката до съответния етаж\", обясни проф. Елена Илиева.Най-често лекуваните случаи са на детската церебрална парализа (ДЦП). Едно от децата, което е с лека форма на ДЦП посещава болницата в Пловдив по 10 дни всеки месец. Детето и майката пътуват от Златоград до Пловдив за тази реабилитация вече пет години. Болничната й стая е два етажа над рехабилитацията, пак по стълбите.Голяма част от апаратурата на отделението е от дарения, включително и от Българската Коледа. От ръководството на болницата обясниха, че събират средства за изграждането и на външен асансьор.", "date": "2018.06.26", "title": "Майки носят децата си 3 етажа на ръце за рехабилитация"}
{"url": "https://news.bg/world/avstriya-s-granichni-ucheniya-za-spirane-na-migranti.html", "text": "Стотици австрийски полицаи и войници взеха участие в учения, целящи отблъскване на големи групи от мигранти на границата със Словения, информира ДПА.Правителството на Австрия настоява за по-твърда миграционна политика на ЕС.\"\", каза вътрешният министър Херберт Кикъл пред журналисти в южния град Шпилфелд, където се провеждат ученията.По време на бежанската криза през 2015 г. австрийските власти се оказаха неспособни да контролират границите си, след като всекидневно хиляди мигранти се насочваха от Словения към Австрия.Вицеканцлерът на Австрия Хайнц-Кристиан Щрахе заяви пред германския таблоид \"Билд\", че в ученията участват 500 полицаи и 200 войници заради \"настоящото развитие на балканския бежански коридор\".", "date": "2018.06.26", "title": "Австрия с гранични учения за спиране на мигранти"}
{"url": "https://news.bg/politics/mareshki-palni-dupki-po-varnenskite-ulitsi-vmesto-debat-po-vota.html", "text": "Веселин Марешки предпочете да запълва дупки по улиците на Варна вместо да дебатира по вота на недоверие към кабинета \"Борисов-3\" по темата сигурност.Заедно с част от депутатите си лидерът на \"Воля\" е във Варна на ул. \"Милосърдие\", за да ремонтират дупките. Според Марешики лошите пътища също са заплаха за сигурността на гражданите. Припомняме, че тази акция на \"Воля\" не е първата.Други депутати от \"Воля\", стана ясно от съобщение до медиите, се намират в село Якимово при 75-годишния Цветан Миланов, за да му подарят видеонаблюдение. Веселин Марешки му израща и личен подарък - каракачанска овчарка, за да го пази от постоянните набези на крадци. Марешки също така ще възстанови откраднатите кокошки и пуйки и ще застрахова имуществото на Цветан Миланов.До момента никой не бил направил нищо за този човек, според Марешки. Възрастният човек бил принуден да спи с петлите, за да ги опази.С подареното видеонаблюдение Марешки се надява да помогне на полицията да разкрие обирджиите, многократно атакували къщата на възрастния мъж.По-късно от пресцентъра на ПП \"Воля\" разпространиха и снимки на мероприятията на партията, в която са участвали депутатите.", "date": "2018.06.26", "title": "Марешки пълни дупки по варненските улици вместо дебат по вота"}
{"url": "https://news.bg/politics/inzh-svetoslav-glosov-e-noviyat-predsedatel-na-upravitelniya-savet-na-api.html", "text": "Инж. Светослав Глосов е новият председател на Управителния съвет на агенция \"Пътна инфраструктура\" (АПИ), съобщиха от МРРБ. Решението за рокадата е на министъра на регионалното развитие и благоустройството Николай Нанков.Досегашният ръководител на АПИ инж. Дончо Атанасов остава член на Управителния съвет на пътната агенция. Той ще продължи да е ангажиран с новото строителство на участъци от републиканската пътна мрежа, както и с поддръжката, ремонтите и рехабилитацията на вече съществуващите трасета.Кадровите промени в Управителния съвет на АПИ идва след молба на инж. Атанасов, отбелязват от МРРБ.", "date": "2018.06.26", "title": "Инж. Светослав Глосов е новият председател на Управителния съвет на АПИ"}
{"url": "https://news.bg/world/velikobritaniya-napuska-es-zakonoproektat-za-brekzit-se-prevarna-v-zakon.html", "text": "Законопроектът за Брекзит се превърна в закон, което позволява Великобритания да напусне ЕС, съобщава АФП.Проектозаконът за решението на Великобритания да напусне ЕС се превърна в закон след месеци на дебат, обяви председателят на Камарата на общините, долната камара на британския парламент.Законът отменя Закона за Европейските общности от 1972 г., който направи Великобритания член на евросъюза.На 21 юни Камарата на лордовете одобри проектозакона, с което се прекрати дългият парламентарен дебат по въпроса. След вота законопроектът получава така нареченото \"Кралско одобрение\" - формалност, която прекратява разискванията.Председателят на долната камара Джон Беркоу обяви, че кралицата е одобрила проектозакона.", "date": "2018.06.26", "title": "Великобритания напуска ЕС - законопроектът за Брекзит се превърна в закон"}
{"url": "https://news.bg/politics/spas-panchev-ostava-v-parlamenta.html", "text": "Народният представител Спас Панчев се отделя от политическата група на \"БСП за България\" и остава независим. Той остава в Народното събрание като независим депутат. Това стана ясно от две съобщени, написани от Панчев и прочетени от председателят на НС Цвета Караянчева.С писмо лидерът на ЗС \"Александър Стамболисйки\" уведоми и председателя на НС и соцлидера Корнелия Нинова. От своя страна Нинова напомни, че решението е взето на от Панчев, а от БСП.Припомняме, от \"\" Александър Стамболийски\" на 23 юни. Решението бе взето на съвместно заседание на Коалиционния съвет на \"БСП за България\".Отпадането на Земеделския съюз от коалицията е резултат от решението на Конгреса на земеделците в събота, 23 юни, да се явят самостоятелно на следващите местни избори. По-късно социалистите от Стара Загора поискаха Панчев да напусне парламента и да освободи депутатското място на следващи в листата. От своя страна Панчев изтъкна в свое интервю, че Днес аз съм независим народен представител, каза по-късно на брифинг Спас Панчев. Като такъв щял да отстоява политиката на земеделците.За вота на недоверие ще гласува \"за\" вота на левицата. Човек не трябва да се отказва от подписа си, обясни Спас Панчев. На мен ми се искаше този вот да е от полза на управляващите, сподели още той. Имало наболели проблеми в сферата на сигурността. Той е изненадан, че съпартиецът му Димитър Георгиев остава в коалицията. Спас Панчев щял да подкрепя идеите, които са в интерес на българския народ.", "date": "2018.06.26", "title": "Спас Панчев остава в парламента"}
{"url": "https://news.bg/world/gartsiya-zabrani-mobilnite-telefoni-v-uchilishtata.html", "text": "Гърция забрани мобилните телефони в училищата, информира МИА, позовавайки се на Greek City Times.Министерството на образованието е забранило телефоните в училищата и ще спре работата на охранителните камери по време на учебния процес.Според образователния министър Костас Гавроглу на учителите ще им бъде позволено да носят мобилни телефони само за образователни цели. Те ще използват техника, предоставяна от образователната институция.Ведомството забранява на учениците да използват мобилни телефони и електронни устройства по време на учебните занятия.Новото правило също забранява снимки и видеоматериали с ученици в училищата.", "date": "2018.06.26", "title": "Гърция забрани мобилните телефони в училищата"}
{"url": "https://news.bg/politics/gumeni-kurshumi-i-palki-e-tryabvalo-da-polzvat-politsaite-v-botevgrad.html", "text": "Грешка е, че полицаите не са ползвали гумени куршуми и палки. Това заяви зам.-вътрешният министър Стефан Балабанов пред bTV по повод нападението върху полицаи от група роми в Ботевград, разиграло се тази неделя.Униформените отишли на място заради сигнал за силна музика, но са замеряни с пейки, буркани и камъни от събралите се роми. След като бе публикуван клип на нападението върху представителите на държавата, някои от ромите твърдят, че срещу тях било стреляно.Ромите лъжат за използването на куршуми и сачми, каза Балабанов. \"Изричането на неистини от тази етническа група е маниер - никакви сачми и куршуми не са използвани\", заяви зам.-вътрешният министър, който съжали, че не са ползвани гумени куршуми. \"В тази държава има закони... Трябва да спрем с този псевдолиберализъм\", коментира Балабанов.. По думите им клипът с боя върху полицаите, е манипулиран и били изрязани кадри, в които полицаите са били стреляли по тях., когато тя е била на балкона на петия етаж. По думите й тя още имала сачми в лицето. Не били извадени всички, защото е бременна.\"Полицаите са реагирали агресивно и са стреляли по невинни хора, твърди Илия Илиев от партия \"Дром\". \". Тези хора имат права\", обяви Илиев.Зам.-министър Балабанов призова всички служители на МВР да използват законите и правомощията, които са им дадени, за да може да се противодейства на такива агресивни групи. Той подчерта, че от Министерството на вътрешните работи застават зад действията на полицаите в Ботевград и ще им го каже лично.Според него трябва да има законови промени и МВР да може служебно да защитава полицаи при дела срещу тях, а не да им се налага сами да си търсят адвокати.", "date": "2018.06.26", "title": "Гумени куршуми и палки е трябвало да ползват полицаите в Ботевград"}
{"url": "https://news.bg/economics/stokoobmenat-mezhdu-balgariya-i-yaponiya-e-usd163-mln.html", "text": "Стокообменът между България и Япония е $163 млн. Това е крайно недостатъчно съобразно потенциала, който имат двете страни, заяви вицепремиерът Томислав Дончев при официалното откриване на Българо-японски бизнес форум в столичен хотел.На форума са поканени над 30 японски компании от различни икономически сектори, членове на Японската агенция за външна търговия (ДЖЕТРО).Организаторите се надяват представителите на японските компании да проучат възможностите за бизнес и инвестиции в България, да посетят производствени бази в София и Пловдив, които са пример за успешен бизнес в странатаМежду България и Япония има интензивен културен обем и диалог, каза Дончев, който акцентира, че отношенията между двете страни датират от десетилетия.\"Ние в България знаем, че има неща, които растат по-бавно и се създават по-трудно. Създават се топли емоционални отношения между хората, което е добре, но е и крайно недостатъчно\", отбеляза Дончев и добави, че е важно да помислим как да надградим всичко това и как да постигнем повече.По думите му, България е страна, известна със своята селскостопанска политика, розово масло, кисело мляко, вино и сирене, реколта и култура. \"Всичко това е много малка част от България и вашата визита днес е шанс да научите повече, да разберете повече за останалата част от страната ни\", посочи вицепремиерът Дончев.Той изрази възхищението си, че иска да види повече японски инвестиции в България. След рестарта на държавата преди три десетилетия, ние успяхме да възстановим клоновете на българската индустрия. България произвежда все повече и повече, но и изнася все повече и повече, отбеляза още Дончев.По време на форума заместник-министърът на икономиката Александър Манолов и японският посланик в България Н. Пр. Масато Ватанабе подписаха съвместен документ, с който да се създаде нова платформа за делово сътрудничество между двете държави.След подписването на договора вицепремиерът, коментира, че истинският бизнес се прави между компаниите. Това, което се случва днес е най-важната стъпка, според Дончев. Самият брой и вид на компаниите е обект на предварително съгласуване и те вече имат интерес към България.Вицепремиерът отбеляза, че профилът на сътрудничество между двете страни е много широк и обхваща хранително-вкусовата промишленост, информационни технологии и други. Той очаква нови инвестиции.Вицепремиерът заяви категорично, че ако от тук нататък е необходимо допълнително съдействие на правителството, то ще бъде осигурено.Заместник-министърът на икономиката Александър Манолев заяви, че това събитие днес цели да насърчи стокообмена межди български и японски фирми. Манолев очаква, че с подписването на договора между двете страни, ще се разкрият много възможности за подобряване на бизнес климата в страната, насърчаване на проекти, организиране на бизнес мисии и презентиране на България пред другите държави.На въпрос какво може да предложи нашата страна на Япония и обратно, Манолев отбеляза, че България се стреми да предложи продукти с висока добавена стойност. Секторите, които произвеждат продукти с висока добавена стойност, са автомобилния сектор, информационните технологии, машиностроене и други.Зам.-министър Манолев допълни, че конкретният интерес на японските фирми са по отношение на индустриалните зони в България. Според него много по-важно е да се покажат предимствата на България и всичко онова, което предлага по отношение на изключително благоприятна данъчна система, квалифицирани кадри.Манолев отчете, че през първите три месеца на 2018 г. имаме 48% ръст в сравнение със същия период на миналата година. Идеята е с новия формат от тук нататък да засилим сътрудничеството между двете страни.Българо-японският бизнес форум е продължение на постигнатите договорености за задълбочаване на икономическото сътрудничество между двете страни по време на официалното посещение на министър-председателя на Япония Шиндзо Абе в България през януари 2018 г. и потвърдени по време на визитата на вицепремиера Дончев в Япония през февруари 2018 г.", "date": "2018.06.26", "title": "Стокообменът между България и Япония е $163 млн."}
{"url": "https://news.bg/world/bus-se-vryaza-v-redaktsiyata-na-vestnik-v-amsterdam.html", "text": "Шофьор е врязал микробуса си в сградата на редакцията на в. \"Телеграф\" в Амстердам. Инцидентът е станал в 4 часа сутринта, в резултат на него няма пострадали.Белият микробус се е разбил в стъклената фасада на сградата, след което избухнал в пламъци. Шофьорът е избягал от местопроизшествието и в момента полицията го издирва.Според властите действията са били умишлени и планирани.\"Телеграф\" е най-големият всекидневник в Холандия, специализирал се в отразяване на спорт и престъпления. ", "date": "2018.06.26", "title": "Бус се вряза в редакцията на вестник в Амстердам"}
{"url": "https://news.bg/crime/slanchevite-ochila-mente-tri-pati-po-malko-tazi-godina.html", "text": "Близо 3 пъти намаляват нарушенията при слънчевите очила, които се продават в търговската мрежа. Това сочат проверки на Държавната агенция за метрологичен и технически надзор - ДАМТН в търговски обекти.Приблизително 7% от слънчевите очила за продан не отговарят на изискванията, сочат тазгодишните проверки. За сравнение през миналата 2017 г. дялът на слънчевите очила, неотговарящи на стандартите, е бил 20% от всички проверени.Инспекторите на ДАМТН са проверили общо 246 обекта през 2018 г. до момента. Проверките са съсредоточени извън специализираните оптики. Инспекциите обхванаха малки търговски обекти, супермаркети и бензиностанции. Именно там обичайно се регистрират най-много нарушения.Проверените слънчеви очила са общо 552 броя. Те са от различни модели. При 40 от тях са установени несъответствия. 37 броя очила са били с липсваща инструкция за употреба на български език, както и 17 броя с липсваща маркировка за съответствие.За констатираните нарушения са съставени 40 акта за установяване на административно нарушение и 17 заповеди за спиране разпространението или използването на несъответстващия артикул, изземване и унищожаване в съответствие с предвидените законови изисквания.Инспекторите от ДАМТН са закупили и различни модели детски очила, за да бъдат тествани в лаборатория. Резултатите показват, че всички модели съответстват на приложимите европейски изисквания.", "date": "2018.06.26", "title": "Слънчевите очила менте три пъти по-малко тази година"}
{"url": "https://news.bg/regions/kontrolirano-izpuskat-yazovirite-marchaevo-mramor-i-suhodol.html", "text": "Постоянно наблюдение на критичните места в столицата, както и следена на нивата на язовирите на територията на София е разпоредила столичният кмет Йорданка Фандъкова, съобщиха от Столична община.Повод за тези мерки е обявения \"жълт код\" за времето в София с очаквани валежи и силни пориви на вятъра. Продължава постоянно наблюдение и контролираното изпускане на водни маси от язовирите \"Мърчаево\", \"Мрамор\" и \"Суходол\". Почистват се шахти, обясниха от общината.Мобилизирани са всички екипи на Аварийно-спасителното звено, както и на Столичния инспекторат.За да се избегнат инциденти, от общината напомнят на строителните фирми да огледат оградите на своите обекти. Гражданите да приберат всички недобре закрепени предмети от балконите и прозорците си, съветват от общината.", "date": "2018.06.26", "title": "Контролирано изпускат язовирите \"Мърчаево\", \"Мрамор\" и \"Суходол\""}
{"url": "https://news.bg/crime/sadat-da-otmeni-naredba-za-kategorizirane-na-kulturni-tsennosti-iskat-ot-vap.html", "text": "От Върховната административна прокуратура (ВАП) поискаха Върховният административен съд (ВАС) да отмени наредба за категоризиране на недвижими културни ценности, съобщиха от ВАП.От държавното административно обвинение протестират срещу Наредба № Н-12/21.11.2012 г. С нея се определя реда за идентифициране, деклариране, предоставяне на статут и за определяне на категорията на недвижимите културни ценности, за достъпа и подлежащите на вписване обстоятелства в Националния регистър на недвижимите културни ценности, издадена от министъра на културата.Причината за атакуването на документа в съда е, че не са били публикувани мотивите към наредбата. В мотивите, съответно доклада, трябва да се посочат целите, финансовите и други средства, необходими за прилагането на новата уредба, както и очакваните резултати от нейното прилагане. Резултатите могат да бъдат и финансови. В мотивите би трябвало да има и анализ за съответствие с правото на Европейския съюз, но те липсват.Неспазването на закона е съществено, тъй като пряко рефлектира върху основни начала на административното производство - законност, равенство, достъпност, публичност и прозрачност, последователност и предвидимост, които са описани в чл.4, чл.8, чл.12 и чл.13 от Административнопроцесуалния кодекс, мотивират се от ВАП.В конкретния случай е допуснато закононарушение, мотивират се от ВАП.", "date": "2018.06.26", "title": "Съдът да отмени наредба за категоризиране на културни ценности, искат от ВАП"}
{"url": "https://news.bg/politics/spas-panchev-van-ot-ns-iskat-sotsialistite-ot-stara-zagora.html", "text": "Депутатът Спас Панчев да напусне Народното събрание. За това настояват от БСП - Стара Загора. В своя декларация социалистите от Общинския съвет в Стара Загора искат Панчев вън от Парламента.Поведението на депутата от ЗС \"Александър Стамболийски\", е било тема на обсъждане на заседание на общинарите от БСП. Панчев влиза в парламента с листата на 27 многомандатен избирателен район.Народните представители взеха решение да изключат от Парламентарната група \"БСП за България\" земеделеца Спас Панчев. Те настояват той да напусне Народното събрание, тъй като е влязъл като депутат от квотата на коалицията. Така Панчев ще освободи мястото за следващия от листата в Стара Загора.\"Не желаем волята и вота ни да бъдат подменяни. Не искаме да ни представлява депутат, който предпочете да е извън Парламентарната група на левицата\", акцентират членовете на партийния съвет. Панчев трябва да се съобрази с избирателите от региона, настояват социалисти.Припомняме, от \"\" Александър Стамболийски\" на 23 юни. Решението бе взето на съвместно заседание на Коалиционния съвет на \"БСП за България\".Отпадането на Земеделския съюз от коалицията е резултат от решението на Конгреса на земеделците в събота, 23 юни, да се явят самостоятелно на следващите местни избори.", "date": "2018.06.26", "title": "Спас Панчев вън от НС, искат социалистите от Стара Загора"}
{"url": "https://news.bg/world/vlak-s-80-patnitsi-deraylira-v-avstriya.html", "text": "Влак с около 80 пътници е дерайлирал до австрийския град Сент Полтен, сериозно ранени са двама души, съобщава местната полиция, цитирана от \"Ройтерс\".Две от трите вагона на влака са излезли от релсите близо до Воелерндорф около 7 и 15 часа.Другите пътници все още се преглеждат, някои са с леки наранявания.Причината за инцидента все още не е ясна.", "date": "2018.06.26", "title": "Влак с 80 пътници дерайлира в Австрия "}
{"url": "https://news.bg/crime/migrantite-da-znayat-kakvo-gi-ochakva-prizova-madzh-algafari.html", "text": "Границите няма как да бъдат затворени - европейската граница е голяма, особено по вода. Това заяви пред bTV арабистът Мажд Алагафари.\"Единственият начин да се преборим с тези набези, е мигрантите да знаят какво ги очаква, още преди да тръгнат. Да са предупредени, че ще има наказания, защото в момента те се разхождат свободно из страните като туристи\", допълни Алгафари.За идеята да бъдат изградени лагери извън границите на Европа той напомни, че Либия отказа да изгражда такива центрове на своя територия.Тезата бе представена по време на неформална среща на тема \"Мигранти\" в неделя в Брюксел. На срещата , че трябва да се направят гъвкави споразумения, за да се изградят убежища за мигранти на територии извън границите на ЕС. Той призна, че България, заедно с Италия и Гърция, не е спазила задължението си на външна граница и  към Западна Европа.Мадж Алгафари определи \"поканата\" на германския канцлер Ангела Меркел преди три години към мигрантите като голяма грешка. Според него не може да се очаква нова бежанска вълна, но мигранти ежедневно преминават границата на България и продължават към другите страни.", "date": "2018.06.26", "title": "Мигрантите да знаят какво ги очаква, призова Мадж Алгафари"}
{"url": "https://news.bg/int-politics/makedonskiyat-prezident-s-veto-za-novoto-ime-na-stranata.html", "text": "Президентът на Македония Георге Иванов отказа са подпише указ за ратифициране на окончателното споразумение за уреждане на различията, промени в конституцията и името на страната, съобщава \"МИА\".В решението, цитирано от кабинета на президента, са изброени няколко причини за отказ. \"Нямам мандат да подпиша законопроекта, който обнародва закона. Един от стълбовете на кампанията ми през 2014 г. бе да не приема промяна на Конституцията за промяна на конституционното име на страната. Не приемам идеи или предложения, които застрашават македонската идентичност и гражадни, индивидуалността на македонската нация, македонския език и македонския модел на съвместно съществуване. Бях избран за президент въз основа на тази програма\", се казва в изявлението.\"Споразумението няма конституционно основание и не е ратифицирано в съответствие с Конституцията. Член 118 от Конституцията гласи, че международните споразумения са ратифицирани в съответствие с Конституцията са част от вътрешния правен ред\", добавя той.\"Споразумението поставя\" Македония \"в подчинена позиция на друга държава, а именно Република Гърция\", се казва в изявлението.Ветото на Иванов се очаква да бъде отменено от парламента, който ратифицира споразумението за името на 20 юни.Премиерът на Македония Зоран Заев заплаши, че ще подаде иск срещу Иванов, ако президентът не подкрепи споразумението, въпреки че ще се нуждае от подкрепата на опозицията за това.По-рано, Заев изрази увереност, че споразумението за името ще бъде одобрено с мнозинство на референдум тази есен. Той прогнозира, че ще стигне до 75 или дори 85% подкрепа, в съответствие с процента на гражданите, които искат да видят Бивша югославска република Македония в ЕС и НАТО.", "date": "2018.06.26", "title": "Македонският президент с вето за новото име на страната"}
{"url": "https://news.bg/world/parlamentat-na-velikobritaniya-odobri-treta-pista-na-hiytrou.html", "text": "Камарата на общините гласува в подкрепа разширяване на летище \"Хийтроу\", съобщават медии.415 британски депутати срещу 119 гласуваха за строителство на трета писта. Законодателите от Лейбъристката партия имаха право сами да решат дали да гласуват в подкрепа на модернизацията.Строителството се очаква да започне през 2021 г. Разширяването на летището по план трябва да приключи до 2026 г. и ще се финансира само с частни инвестиции.От летището обявиха, че ще са необходими около 14 милиарда британски лири за пистата, включително за нови сгради, компенсация, пътища и правни разходи.Историческият вот беше белязан от отсъствието на външния министър Борис Джонсън, който е опонент на разширяването.Дебатът за разширяване на \"Хийтроу\" продължава близо 20 г.За последно лейбъристкото правителство подкрепи идеята и спечели вота през 2009 г., но планът впоследствие беше изоставен от коалицията на консерваторите след парламентарните избори през 2010 г.От \"Хийтроу\" се надяват експлоатирането на пистата да започне между 2025 и 2030 г., а капацитетът да се увеличи от 85,5 милиона обслужвани пътници до 130 милиона.Очакванията са да се открият нови 60 000 работни места и 70 милиарда британски лири генерирани икономически ползи до 50-те г. на този век.", "date": "2018.06.26", "title": "Парламентът на Великобритания одобри трета писта на „Хийтроу”"}
{"url": "https://news.bg/world/sasht-plashat-es-sas-sanktsii-zaradi-severen-potok-2.html", "text": "САЩ оказват натиск над ЕС за отлагане на \"Северен поток-2\". Европейският съюз ще трябва да отговори с реципрочни мерки, ако Вашингтон наложи санкции на европейски компании, които работят върху строителството на газопровода, пише руският вестник \"Известия\".Заместник-председателят на Европейската комисия и комисар за енергийния съюз Марош Шефчович призова САЩ да преразгледат наказателните мерки, които допълнително ще усложнят вече напрегнатите търговски отношения.Дания, която е в центъра на планирания газопровод, все още трябва да даде зелена светлина за строителството на енергийния проект.", "date": "2018.06.26", "title": "САЩ плашат ЕС със санкции заради „Северен поток-2”"}
{"url": "https://news.bg/regions/prof-boni-petrunova-ne-vsichko-na-skaptopara-ima-arheologicheska-stoynost.html", "text": "Не всичката археология там има , което е важно да бъде разбрано от гражданите. Това заяви доц. Бони Петрунова, директор на Националния исторически музей пред bTV по повод разкопките \"Скаптопара\", които се падат по трасето на АМ \"Струма\".Припомняме, трасето на автомагистрала \"Струма\" минава през .На 5 май,  заяви, че дава едномесечен срок на археолозите и инженерите, за да намерят решение.На 17 юни в София се организира протест, в който граждани ще настояват разкопките , а не да бъдат погребани под тонове асфалт.Министерството на културата отпусна 1,5 млн. лв. за разкопки тази година. Продължават се разкопките по знаковите обекти на България - Велико Търново, Плиска, Преслав, Провадия, както и Перперикон.По думите на проф. Петрова парите, които се влагат в археологията на България, подпомагат икономиката на страната ни. Така се създава продукт, който после е посещаван от туристи и генерира приходи за страната.", "date": "2018.06.26", "title": "Проф. Бони Петрунова: Не всичко на \"Скаптопара\" има археологическа стойност"}
{"url": "https://news.bg/politics/kak-balgarskite-hakeri-da-sa-bogati-no-da-ne-sa-v-zatvora.html", "text": "Ако българските хакери на кредитни и дебитни карти бяха инвестирали в себе си и образованието, а бяха се вкарали в \"Гугъл\" и \"Фейсбук\", щяха да са много богати и нямаше да лежат в затвора.Така премерът Бойко Борисов приветства посетителите на откриването на фестивала Webit, явно желаейки да ги окуражи по пътя на образованието и развитието.Борисов и припомни и времето, когато е бил главен секретар и когато българите са били на първо място в света по източване на кредитни карти - \"много преди светът да заговори за киберзащита, българските деструктивни хакери подложиха на риск кредитните карти\". Премиерът обаче е горд, тъй като България вече е извън черните списъци и е една от най-успешните страни, които се борят с тази престъпност.Верен на стила си Борисов си спомни времето, когато на това място е била пустош, а през улицата отсреща - разпадащи се казарми. \"След десет години тук има зали, които не се ползват само за спорт или концерти, ами и за Webit - а от другата страна е София Тех парк - десетки фирми, и то високотехнологични, направихме и технопарк в Божурище\", посочи Борисов.От 1-ви до 10-ти клас - това са най-важните десет години за учениците, обясни Борисов, затова и решението е да се инвестира много в учителите, не само в заплащането, а в тяхната квалификация, в образованието на децата.Борисов е уверен, че няма да ни чакат десетилетия да се развиват технологиите: \"те вървят шеметно и бързо, много по-бързо отколкото от първия компютър \"Правец\", чак след това минаха години - да дойде следващият\".\"Сега в рамките на дни се развиват технологиите и ние трябва да подготвим нашите деца да отговорят на тези предизвикателства\", заяви министър-председателят.Той благодари затова, че има възможност цяла Европа да говорим за - Дигиталната асамблея, която също е в София и за Webit.Борисов не пропусна да благодари на спонсорите на събитието. \"С техните пари може да се получава всичко това\", заяви Борисов. Използвайки фактът, че предходният говорител бе един от спонсорите - Mastercard - Борисов си спомни успехите на българските хакери, но и успехът на България да е извън черните списъцБорисов се обърна и към младежите - участници във фестивала с призива: \"Използвайте своята сила, талант, обучение. Българинът е с много особено мислене и затова е толкова иновативен.\"Сега имаме редкия шанс не само да сме тази седмица дигитална столица на Европа, а с балканския дигитален хъб - България да е в центъра на следващите няколко години, в които да го развие. \"Само преди няколко години тук и отсреща бяха поляни и ливади, а сега е събрал елитът на високите технологии в София\", заяви Борисов и призова образователния министър \"Краси Вълчев\", когото вижда в залата, да разкаже всичко, \"което правим там (бел.ред. в образованието.", "date": "2018.06.26", "title": "Как българските хакери да са богати, но да не са в затвора"}
{"url": "https://news.bg/int-politics/iran-nyama-da-se-predade-pod-natiska-na-sasht-za-obogatyavane-uran.html", "text": "Иранският президент Хасан Рохани заяви, че страната му няма да се предаде под натиска на Съединените щати за обогатяване на уран, съобщават \"Ройтерс\" и местни медии.Рохани отбелязва, че Техеран ще запази правото си да увеличава своите запаси от уран \"за мирни цели\". Въпреки исканията на американския президент Доналд Тръмп, Иран остава категоричен в защитата на своята независимост и защитата на своите ценности.В петък иранският зам.-министър на външните работи Абас Арагчи намекна, че Техеран може да излезе от ядрената сделка, \"през идните седмици\".Иранският дипломат повтори, че споразумението е \"в интензивно отделение\". Той изрази съмнения относно перспективите, но признава, че неговата страна \"все още чака и се надява\".", "date": "2018.06.26", "title": "Иран няма да се предаде под натиска на САЩ за обогатяване уран"}
{"url": "https://news.bg/crime/patrulka-blasna-momiche-v-dryanovo.html", "text": "Полицейска кола блъсна 14-годишно момиче в Дряново, предаде Нова. Патрулката е била управлявана от 24-годишен служител на районното управление.14-годишното момиче изневиделица изкочило на пътното платно.Инцидентът е станал в 17:00 часа на улица \"Досьо Стойнов\" в Дряново. Момичето е откарано в болница в Габрова с рани и контузии.По първоначална информация патрулката се е движел с включен звуков и светлинен сигнал. Екипът е пътувал по повод изпълняване на служебно задължение.Шофьорът на служебния автомобил е тестван за употреба на наркотици или алкохол. Дрегерът е показал нулев резултата на съдържание на опиати в кръвта.", "date": "2018.06.26", "title": "Патрулка блъсна момиче в Дряново"}
{"url": "https://news.bg/weather/poroi-i-buri-9-oblasti-sa-s-oranzhev-kod-15-sa-s-zhalt.html", "text": "Над страната ще има значителна облачност, на много места се очакват обилни валежи и бури. За 9 области е обявен оранжев код за опасни явления, за още 15 области кодът е жълт.Валежите ще започнат първоначално над Югоизточна България, а впоследствие ще обхванат цялата страна. На редица места те ще бъдат придружени с гръмотевици. Отново ще има и условия за градушки. През деня най-обилни ще са дъждовете в югоизточните райони, а във вечерните часове и през нощта срещу 27 юни - в централните.Оранжев код за порои и бури е в сила за областите Велико Търново, Габрово, Пловдив, Стара Загора, Сливен, Бургас, Ямбол, Хасково и Кърджали.Жълт код е обявен за Търговище, Шумен, Варна, Добрич, Силистра, Разград, Русе, Плевен, Ловеч, Монтана, Враца, Пазарджик, Смолян, София и София-град.Вятърът ще бъде слаб до умерен вятър, а посоката му ще бъде от изток -североизток.Максималните температури в по-голямата част от страната ще бъдат в интервала 22-27 градуса. Нощните температури варират между 11 и 17 градуса.", "date": "2018.06.26", "title": "Порои и бури – 9 области са с оранжев код, 15 са с жълт"}
{"url": "https://news.bg/press/parnoto-poskapva-bsp-ostana-s-deputat-po-malko-ot-es-hvalyat-mariya-gabriel.html", "text": "Поскъпването на парното е сред водещите теми на вестниците във вторник.\"Парното и топлата вода е възможно да поскъпнат с до 7 % от 1 юли. Причината е в поскъпването на газта с 10 %. От Булгаргаз поискаха по-голямо увеличение - с 18 %. Разчетите на експертите в регулатора обаче, показват, че е скокът може да бъде с 10 на 100. Тъй като синьото гориво остава 70 от цената на топлоуслугите, по всяка вероятност цените ще се вдигнат със 7 на 100. Това потвърди Иван Иванов от КЕВР. Окончателното решение ще се вземе на 1 юли, когато ще влязат в сила новите цени. \"В общи линии в този диапазон ще бъде средното повишение на цената. Разбира се, в зависимост от параметрите и технологиите на отделните топлофикационни дружества, които работят на когенерация, може да има някакви различия в цената на този диапазон\", обясни Иванов. Регулаторът много внимателно следи котировките на петрола на международните пазари. Имаше коментари, че следващото тримесечие ще има драстичен скок в цената на газа. Комисията ще защити обществения интерес, мислим да не се стига до сериозно увеличение на цената на топлинната енергия в началото на новия отоплителен сезон. Сегашното по-малко увеличение на цената на газа, няма да доведе до шоково поскъпване след 3 месеца\", уверява председателят на КЕВР.\" - в. \"Стандарт\".\"Топлата вода и парното ще поскъпнат със 7% от 1 юли. Токът също ще поскъпне с по-голям процент от очакваното увеличение от средно под 2%, но все още конкретните числа не са определени. Това съобщи вчера председателят на Комисията за енергийно и водно регулиране (КЕВР) Иван Иванов. Така само за година цената на парното и топлата вода ще се повиши с повече 30%. Последното драстично повишение бе през април 2017 г., когато топлото поскъпна средно с 22%. Както и преди, така и сега причина за това са новите цени на природния газ. След вчерашното открито обсъждане в КЕВР стана ясно, че увеличението на горивото ще бъде с 10.81%. Първоначално държавната \"Булгаргаз\" поиска от КЕВР увеличение с 18% и мотивира искането си с очакваните по-високи цени на алтернативните горива на световните пазари - мазута и газьола. Според регулатора обаче няма основание за това. Експерти на комисията решиха, че дружеството има надвзет приход от 13 млн. лв. за предходен период и сега той трябва да се компенсира. \"Надвзетите приходи, на базата на които регулаторът не одобри искането на \"Булгаргаз\" за новите цени на газа от 1 юли, са само на хартия\", възмути се шефът на \"Булгаргаз\" Николай Павлов. Той разясни, че те се получават от заявени от клиенти количества, които обаче не са ползвани. Имало и друг проблем - само през второто тримесечие на тази година двата торови завода у нас, които са сред най-големите клиенти на компанията, са изпаднали във форсмажор заради аварии. Заради това те нямало да консумират 70 млн. куб. м природен газ на стойност 25 млн. лева и това щяло да доведе до нова финансова дупка за монополния държавен доставчик. \"Ако се натрупат няколко тримесечия, при които КЕВР намалява исканата цена с тези \"кухи надвзети приходи\", ще бъде застрашена финансовата сигурност на дружеството и изпълнението на лицензионните задължения. При положение че комисията не промени становището си, \"Булгаргаз\" ще продава природния газ с 30 лева по-евтино спрямо цената на закупуване\", изтъкна Николай Павлов. Това не е първият случай, при който КЕВР орязва искането на \"Булгаргаз\". В края на март например от компанията заплашиха със съд регулатора, тъй като поискаха увеличение от 4.85%, но впоследствие получиха 2.6% от 1 април...\" - в. \"Сега\".Всекидневниците следят и трусовете в парламентарната група на БСП.\"БСП с депутат по-малко - изключи Спас Панчев, а Димитър Георгиев замрази членство при земеделците, за да остане в лявата група 105:134 - такова се очаква да е съотношението на силите в парламента при гласуването на вота на недоверие в петък. Дебатите по внесения от БСП вот срещу политиката на правителството на Бойко Борисов в сектор \"Сигурност\" са във вторник, когато депутатите ще се съберат извънредно. Превесът в гласовете е за управляващата коалиция - ГЕРБ и \"Обединени патриоти\", които ще гласуват \"против\". \"Воля\" също вече заяви, че няма да подкрепи вота. 105 гласа се очаква да събере опозицията. Вотът бе внесен от БСП, но и от ДПС ще гласуват \"за\", защото предлагали тази тема на червените още през януари. \"Участието на националисти във властта подкопава националната сигурност\", обясни зам.-шефът на ПГ на ДПС Йордан Цонев. С депутат по-малко пък остана БСП, след като изключи лидера на Земеделски съюз \"Ал. Стамболийски\" Спас Панчев. Колегата му Димитър Георгиев обаче замрази членството си при земеделците и остана при БСП. ЗС \"Ал. Стамболийски\" бе изключена от лявата коалиция, защото на конгрес в събота реши да се яви самостоятелно на местните избори догодина. Панчев остава независим депутат в парламента, но при гласуването на вота в петък ще подкрепи БСП.\" - в. \"24 часа\".\"Както се очакваше депутатите земеделци Спас Панчев и Димитър Георгиев бяха изключени от лявата коалиция. На съвместно заседание на Коалиционния съвет на \"БСП за България\", Изпълнителното бюро на БСП и ръководството на ПГ на \"БСП за България\" бе взето решение за изключване от коалицията на ЗС \"Александър Стамболийски\", на основание чл.22 от Коалиционния договор, който гласи: Партия, член на коалицията, взела решение за самостоятелно участие в избори за народни представители, за президент и вицепрезидент, както и в избори за общински съветници и кметове и за членове на ЕП, се изключва от Коалицията.\"Това съобщиха от пресцентъра на \"Позитано\" 20. До решението се стигна, след като в събота, на Конгреса на земеделците беше потвърдено решението им за самостоятелно явяване на избори, напомнят от червената централа. С бюлетината на \"БСП за България\" в 44-ото Народно събрание влязоха двама представители на ЗС \"Александър Стамболийски\" - лидерът на партията Спас Панчев и Димитър Георгиев. \"Земеделски съюз \"Александър Стамболийски\" заяви, че иска по отношение на конкретни политики да бъдат направени компромиси с ПП ГЕРБ. Единодушно беше отхвърлено това предложение\", се казва още в прессъобщението от БСП. В него се посочва, че \"участниците в дискусията бяха категорични, че депутатите- представители на ЗС \"Александър Стамболийски\" трябва да напуснат парламента по морални причини, тъй като вече не са част от коалиция \"БСП за България\". Според коалиционното споразумение партньорите от \"БСП за България\" са задължени да участват заедно на всички избори, а ако някой напусне коалицията, се спира и държавната му субсидия. Конгресът на земеделците в събота е взел решение за самостоятелно участие на предстоящите местни избори догодина. Стана ясно още, че Спас Панчев и неговите земеделци са всявали разкол в БСП, влизали са в местни колаборации с ГЕРБ и са гласували червени кметове там, където ги има. \"Земеделският съюз винаги е създавал страхотно напрежение в БСП. Те винаги са били \"глезеният партньор\", коментира пред Епицентър.бг Кирил Добрев...\" - в. \"Стандарт\".Дигиталната асамблея в столицата също е сред актуалните теми.\"Огромен успех на дигиталната асамблея на Мария Габриел Специалистите по цифрови технологии и политиците от ЕС не спряха да хвалят дигиталната асамблея София 2018, организирана от еврокомисаря по цифровата икономика и цифровото общество Мария Габриел. В двудневния форум, който продължава и утре, се включи и премиерът Бойко Борисов. От Европейската комисия изказаха най-ласкави думи и за българското председателство на Съвета на ЕС.\" - в. \"24 часа\".\"Роберто Виола ръководи Генерална дирекция \"Свързаност\" (DG Connect) към Европейската комисия, който отговаря за комуникационните мрежи, съдържанието и технологиите. Но най-краткото описание той е поставил в профила си в \"Туитър\" - \"кибер любопитен и дигитален мечтател\". Опитът му в комуникациите и регулациите е от десетилетия, а работата му днес е непосредствено свързана с тази на зам.-председателя на Европейската комисия Андрус Ансип и еврокомисар Мария Габриел. В DG CONNECT разработват и прилагат политиката на Еврокомисията за цифрова икономика и общество, изследване и иновации, бизнес и индустрии, култура и медии. С г-н Виола разговаряме в деня, когато в София се открива ключово за цифровото бъдеще на ЕС събитие. Наближава краят на българското председателство на Съвета на Европейския съюз. Започналата днес в София \"Цифрова асамблея 2018\" ще бъде последното по-значително събитие в програмата. Колко постигнахте през последните 6 месеца във вашия сектор? Помогна ли с нещо това, че именно България е председател през последната половин година? Роберто Виола: Постигнахме впечатляващ напредък под ръководството на българското председателство с политически споразумения по новите правила за телекомуникационния сектор, аудио-визуалните медийни услуги и свободното движение на нелични данни по начин, адекватен за дигиталната епоха. Българското председателство успя и в това да постигне споразумение за европейските суперкомпютри, основавайки платформата EuroHPC. Именно българското председателство ще бъде запомнено с тези постижения, оформящи дигиталното бъдеще на Европа. Коя е най-важната тема, която ще обсъждате в следващите два дни в София? Роберто Виола: В дневния ред има доста теми, включително основни дигитални въпроси като социални медии, киберсигурност, цифрови умения, изкуствен интелект и интернет на нещата. В тазгодишната Цифрова асамблея има и специален фокус върху Западните Балкани и ако трябва да подчертая едно конкретно нещо, това би било Дигиталният дневен ред за Западните Балкани. Това е началото на съвместен процес, който да гарантира, че Западните Балкани печелят от цифровата трансформация и че регионът е адекватно подготвен в дигиталната сфера за присъединяване към европейския съюз...\" - в. \"Дневник\".Евроинтеграцията на Македония продължава да е във фокуса на всекидневниците.\"Евросъюзът трябва да изпълни обещанието си и да започне преговори за членство на Македония и Албания, каза гръцкият външен министър Никос Коциас в интервю за EurActiv. Според външния министър, ако някои страни имат проблем със \"Северна Македония и Албания, трябваше по-рано да кажат\", а Франция - която неофициално се сочи за основен противник на началото на преговорите - трябва да промени позицията си, за да избегне дестабилизация на Балканите. Години наред началото на преговорите с Македония бяха блокирани от Гърция заради спора за името, решен на ниво правителства с договор по-рано този месец. Очакваше се днес Атина да уведоми официално ЕС и НАТО, че вече няма да налага вето. В интервюто си Коциас не споменава писмото, с което кабинетът му трябва да направи това. Той обаче ще присъства утре на среща на първите дипломати от ЕС в Люксембург, на което се очаква темата да бъде обсъдена, два дни преди Европейския съвет в Брюксел на 28-29 юни. \"Казах на колегите си, че могат да бъдат колкото искат строги. Но не трябва да блокираме перспективата. Страхувам се, че ако не се даде дата за присъединителни преговори на Северна Македония, всички усилия, които направихме с големи жертви и компромиси от двете страни, биха могли да бъдат поставени в опасност\", обяснява той, използвайки новото, все още неодобрено на референдум име на страната.\" - в. \"Дневник\".\"Пресни домати срещу подкрепа за членство в ЕС предложи външният министър на Република Македония. В Туитър Никола Димитров написа, че всеки, който подкрепи старта на преговорите за присъединяване на Македония към ЕС, ще получи подарък домати. \"На онзи, който подкрепи старта на предприсъединителните преговори на Македония с ЕС през следващата седмица, ние обещаваме да изпратим по пощата пакет с пресни домати\", заяви Димитров в социалната мрежа, уверявайки, че късметлиите ще получат \"най-вкусните домати в света\".Утре (днес - б. р.) външните министри на ЕС ще обсъдят в Люксембург въпроса за разширяването на общността. Република Македония и Албания и се надяват Европа да се съгласи да придвижи процедурата, което да бъде подкрепено и на срещата на върха на ЕС в четвъртък. Франция и Холандия обаче са срещу плановете на Европейския съюз да започне преговори за членство с Албания и Македония заради опасенията, че решението би могло допълнително да засили настроенията против имиграцията в Общността, съобщи \"Ройтерс\", позовавайки се на дипломати от ЕС. Двете страни изпратиха на други правителства от ЕС доклад, в който се изтъква, че липсата на съдебни реформи, ендемичната корупция и организираната престъпност са причини Албания и Македония да не са готови за преговори за членство в ЕС, уточняват дипломати.\" - в. \"Сега\".В. \"Труд\" съобщава, че сръбските власти са върнали две паметни плочи на сънародниците ни в Босилеград: \"Органите на МВР в Босилеград и Съдът за нарушения във Враня в присъствието на генералния консул на България в Ниш върнаха на председателя на Демократичния съюз на българите Драголюб Иванчов отнетите от сръбските власти паметни плочи с имената на жертвите от Босилеградския погром, избити на 15-16 май 1917 г. Въпросът бе поставен от президента Румен Радев пред президента Александър Вучич при официалното му посещение на 21-22 юни в Белград. Вучич се ангажира плочите незабавно да бъдат върнати на представителите на българските организации в Босилеград. Едната паметна плоча бе отнета на 25 май 2017 г. от сръбското МВР по нареждане на кмета на Босилеград Владимир Захариев. Другата, бе задържана на 11 май т. г. на ГКПП Рибарци-Олтоманци.\"", "date": "2018.06.26", "title": "Парното поскъпва, БСП остана с депутат по-малко, от ЕС хвалят Мария Габриел…"}
{"url": "https://news.bg/int-politics/reshenie-za-bezhantsite-stana-oshte-po-losho.html", "text": "Може ли Меркел да представи пред коалиционния си партньор Хорст Зеехофер някакво решение за това как бежанците да бъдат връщани обратно в Италия? Не, не може. Ако иска да постигне някакъв успех по този въпрос, ще ѝ се наложи да сключи двустранно споразумение с Рим. А като виждаме колко самоуверено се държи новото италианско правителство, става ясно какви са шансовете за подобно нещо.Не един и двама европейски лидери заявиха след вчерашните (24.6) разговори в Брюксел, че целта на срещата не е била . Но те с удоволствие се възползваха от възможността да извършат десен завой в миграционната политика.По-надеждна защита на външните границиБезкрайните приказки за по-добра защита на европейските външни граници отдавна вече са постоянен елемент в дебата за миграцията. Но малкото сухоземни граници на ЕС в южна посока всъщност отдавна вече са достатъчно добре подсигурени. Може само да бъдат опасани с още по-висока бодлива тел или да бъдат охранявани от още повече гранични служители. Може да се отпуснат и повече средства на съответните страни, за да полагат още по-големи усилия. ЕК иска там да има 10 хиляди гранични служители, за да създаде впечатлението, че Европа се охранява добре.В действителност обаче става дума за съвсем различен проблем: За затварянето на морския маршрут през Средиземно море. Италия вече апелира към други страни, и най-вече към Франция, да изпратят свои патрулни катери в района. А президентът Макрон принципно подкрепя италианското правителство, което обяви, че вече няма намерение да спасява бежанци пред бреговете на Либия. За това трябвало да се грижи вече единствено либийската брегова охрана, а в замяна да получи допълнително техническо оборудване и още повече пари.Правилата на морското и международното право явно вече не вълнуват никого, а австрийският канцлер Себастиян Курц е просто възхитен от френската инициатива. Дори и при най-добро желание няма как Либия да бъде смятана за \"сигурен пристан\", но това явно не интересува вече никого. А парите, които ще бъдат отпуснати на Либия, за да можела тя уж да се грижи за бежанците - ще потънат в джобовете на разните местни милиции. За нечовешките условия в либийските бежански лагери, в които хората биват изтезавани, изнасилвани и убивани, ЕС явно не се чувства отговорен. Вместо това си измива ръцете, пренасочвайки вниманието към Комисариата на ООН за бежанците.Плановете за бежански центрове извън ЕС, например в Албания или някъде в Северна Африка, в момента се обсъждат все още дискретно. Ставало дума за двустранни, или в най-добрия случай, многостранни споразумения между отделни държави. Но е ясно, че европейците имат огромното желание да се отърват от отхвърлените кандидати за убежище именно по този начин, след като рядко им се удава да ги върнат обратно в родните им страни.Популистите диктуват нещатаФренският президент държи гръмки речи за европейските ценности, но е в първата редица на онези, които отказват да ги зачитат. Стотици хиляди мигранти в момента са блокирани в Либия. Да бъдат оставени всичките тези хора в ръцете на бруталните либийски милиции е не само нечовешко, но и потенциално противозаконно. Тук напълно се игнорират страданията и причините, които карат мигрантите да бягат. За тях се говори вече не като за хора, а като за нежелани пришълци, които италианският вътрешен министър Матео Салвини нарича \"месо\" или \"стока\", без това да предизвиква особено възмущение.Новите популисти в Италия ще продължат да налагат на останалата част от ЕС своите виждания по миграционния въпрос. Макрон им приглася, защото не желае да бъде атакуван от собствените си десни популисти. В същия отбор играят и австрийските десни популисти, както и баварският ХСС. Страхът от тази нова популистка ос е толкова голям, че мнозинството от държави в ЕС са готови напълно да загърбят човешките права на мигрантите и бежанците. А на канцлерката Меркел няма да ѝ остане нищо друго, освен да вие заедно с вълците, ако иска да спаси собствената си кожа.", "date": "2018.06.26", "title": "Решение за бежанците? Стана още по-лошо! "}
{"url": "https://news.bg/world/v-solun-natsionalisti-napadnaha-politsiyata-s-kamani.html", "text": "Гръцки националисти нападнаха с камъни полицията в Солун, докато тя охраняваше конференция на активисти от управляващата партия \"Сириза\", предаде БНР.Форумът беше посветен на договора за новото име на Македония, сключен от премиерите Алексис Ципрас и Зоран Заев в Преспа. Основна тема на конференцията, организирана в панаирното градче в Солун, бяха ползите от подписването на документа. На нея присъстваха и депутати от управляващата партия.Над хиляда души с национални знамена и плакати \"Македония е Гърция\" се опитаха да влезнат в залата на конференцията. Полицията не ги допусна и частите на реда бяха замервани с камъни.За да прекратят агресивните действия на протестиращите националисти, полицаите употребиха сълзотворен газ.Напрежението се засили след като към протестиращите се присъединиха феновете на футболния отбор ПАОК.Депутатът от \"Сириза\" Мутафидис се опита да разговаря с протестиращите, които го нарекоха \"предател\" и отказаха диалог.След като видяха, че няма да бъдат допуснати до активистите на \"Сириза\" и депутатите, протестиращите продължиха да хвърлят камъни срещу полицията в центъра на Солун и пред местните офиси на управляващата партия.Настъпи хаос, централната улица на града беше затворена. Задържани са четирима демонстранти.Предполага се, че протестната акция е организирана от неофашистката партия \"Златна зора\".", "date": "2018.06.26", "title": "В Солун националисти нападнаха полицията с камъни"}
{"url": "https://news.bg/int-politics/standard-poor-s-povishi-kreditniya-reyting-na-gartsiya-2.html", "text": "Рейтинговата агенция Standard & Poor's повиши дългосрочния кредитен рейтинг на Гърция до B+ със стабилна прогноза, предаде Дойче веле.Промяната е свързана с факта, че Атина подобри обслужването на суверенния дълг на Гърция.Освен това оценката е свързана с решението на Еврогрупата да въведе облекчения за Гърция при връщането на кредитите. Началото на тяхното погасяване беше отложено с 10 години - до 2033 г. Наред с това Атина получава и 15 милиарда евро за създаване на резервен фонд.Същевременно от рейтинговата агенция посочват, че държавната и фирмената задлъжнялост в Гърция \"остава висока, а усилията на властите за привличане на преки чуждестранни инвестиции са слаби\".Действието на последната програма за предоставяне на финансова помощ на Гърция приключва на 20 август. Страната получава финансова помощ от ЕС и МВФ от 2010 г.Третият пакет с помощи в размер на 86 милиарда евро беше одобрен през 2015 година.От своя страна гръцкото правителство проведе множество непопулярни реформи. Сега икономиката на страната отново отбелязва растеж.", "date": "2018.06.26", "title": " Standard & Poor's повиши кредитния рейтинг на Гърция"}
{"url": "https://news.bg/politics/dnes-sa-debatite-po-vota-na-nedoverie-sreshtu-pravitelstvoto.html", "text": "Днес ще се състои извънредно заседание на парламента, на което депутатите ще дебатират по внесения от БСП вот на недоверие срещу правителството. Той е за политиката му в сектор \"Сигурност\". Заседанието започва в 13:00 ч.Това е вторият вот на недоверие срещу третото правителство на Бойко Борисов.Мотивите за него бяха депозирани в деловодството на парламента на 20 юни, с подписите на 80 народни представители от групата на БСП.Социалистите заявиха, че не са търсили подкрепа от други групи за гласуването в пленарната зала. Същевременно от ДПС изразиха готовност да се присъединят към тях като гласуват срещу политиката на кабинета. БСП и ДПС обаче разполагат общо със 105 гласа, докато за успех на вота са необходими 121 гласа.Гласуването по вота на недоверие е насрочено за 29 юни, петък.", "date": "2018.06.26", "title": "Днес са дебатите по вота на недоверие срещу правителството"}
{"url": "https://news.bg/int-politics/tramp-predupredi-kongresmen-na-demokratite-da-vnimava.html", "text": "Дебатите по миграционната политика на САЩ доведоха до словесен сблъсък между президента Доналд Тръмп и демократката Максин Уотърс, член на Камарата на представителите на американския Конгрес, предаде Би Би Си.Уотърс призова към бойкот на правителството и администрацията на Тръмп.Тя коментира инцидента от уикенда, при който говорителката на Белия дом Сара Сандърс беше изгонена от ресторант в щата Вирджиния заради това, че работи за Тръмп.По думите на Уотърс, случаят във Вирджиния е пример за това какво трябва да бъде отношението към президентската администрация.\"Ако видите някого от правителството в ресторант или в супермаркет, на бензиностанция, излезте и ги обкръжете. Кажете им, че никъде не са добре дошли.\" - призова тя.В отговор Тръмп заяви в Туитър, че Уотърс е личност с много нисък коефициент на интелигентност, като добави: \"Внимавай с желанията си, Макс\".Той нападна и собствениците на ресторанта, от който беше изгонена Сара Сандърс. По думите му, те трябва да се съсредоточат в миене на мръсните врати и прозорци, вместо да гонят прекрасен човек като Сара Сандърс.Лидерката на демократите в Камарата на представителите Нанси Пелоси призова двете страни да се успокоят.Тя отправи критика към Максин Уотърс за невежливото отношение, но същевременно осъди и Доналд Тръмп за \"всекидневната му грубост\".", "date": "2018.06.26", "title": "Тръмп предупреди конгресмен на демократите да „внимава“"}
{"url": "https://news.bg/disasters/izraelski-raketi-padnaha-do-letishteto-v-damask.html", "text": "Израелски ракети са паднали близо до международното летище в Дамаск, съобщи Сирийската обсерватория за правата на човека. Експлозиите са чути около 1:00 часа през нощта на 26 юни.Израелски бойни самолети бомбардирали оръжейни складове на Хизбула, две от ракетите обаче са паднали близо до летището.Все още не е ясно има ли жертви и какви са материалните загуби.", "date": "2018.06.26", "title": "Израелски ракети паднаха до летището в Дамаск"}
{"url": "https://news.bg/world/naznachiha-voenna-ekspertiza-po-deloto-sreshtu-savchenko-za-terorizam.html", "text": "Украинската прокуратура назначи поредица от експертизи, които да определят дали Надежда Савченко и съучастникът й Владимир Рубан са можели да предизвикат разрушаване на сградата на парламента и какви биха били човешките жертви, ако планираният от тях терористичен акт беше осъществен.Експертизите са поискани от прокурора Александър Банник по наказателното дело, което се води срещу Савченко и Рубан за подготвяне на терористичен акт и държавен преврат, предаде агенция \"Униан\".Преди двамата да бъдат задържани, Владимир Рубан ръководеше центъра за освобождаван не пленници \"Офицерски корпус\".По данни на следствието, те са подготвяли атаки срещу сгради в правителствения квартал с цел да бъде избито държавното ръководство, след което да бъде превзет парламентът.На 8 март тази година Рубан беше задържан на разделителната линия с контролираната от сепаратистите територия в Донбас с оръжеен арсенал, който е трябвало да бъде използван за изпълнение на плана.Наред с това е документирано, че през ноември 2017 г. Савченко и Рубан са превозвали на оръжие от територията на сепаратистите към вътрешността на страната.На 22 март украинската Върховна рада даде съгласие депутатката Надежда Савченко да бъде подведена под съдебна отговорност въз основа на събраните данни. На 23 март съдът постанови мярка за неотклонение \"задържане под стража\" за 59 денонощия - до 20 май. Впоследствие арестът беше продължен до 13 юли.Припомняме, през месец май 2016 г. тя беше посрещната в Украйна като героиня след освобождаването й от руски затвор, където прекара близо две години. През лятото на 2014 г. Савченко беше отвлечена в Източна Украйна и отведена в Русия, където й бяха повдигнати обвинения за смъртта на двамата руски журналисти. Много от обстоятелствата около престоя й в Русия и последвалото освобождаване останаха неясни. Впоследствие се появиха подозрения, че цената на освобождаването й е да бъде \"троянски кон\" на Владимир Путин в родината си.На съучастника й Рубан беше определена мярка \"задържане под стража\" до 2 юли, която беше удължена до 28 август.Уточнява се, че в заловения от властите оръжеен арсенал на Рубан и Савченко има оръжия, боеприпаси и взривни устройства.Предстои да се извършат балистична, взривно-техническа и комплексна военна експертиза, за да се установи каква би била разрушителната сила от прилагането на тези оръжия, както и колко хора биха били ангажирани за изпълнението на плана.", "date": "2018.06.26", "title": "Назначиха военна експертиза по делото срещу Савченко за тероризъм"}
{"url": "https://news.bg/crime/romite-ot-botevgrad-politsaite-ni-napadnaha.html", "text": "Полицаите ни нападнаха. Тази позиция заявиха пред Нова роми от бл. 15 в ботевградския квартал \"Саранск\".\"Те ни нападнаха. Защо не дадат началото на случая. Камерите показват. Ние нямаме права, нас ни водят като утайката на обществото\", изтъкна жена, която живее в блока.По думите на други очевидци от полицията са произведени и изстрели.Бившият депутат от ДПС Илия Илиев беше на място и се обяви в защита на циганите. \"Невинни хора са нападнати от полицаи\", категоричен е той. Илиев допълни, че униформените са влезли в домовете и с прожектори са осветявали спящите в леглата си хора.Кметът на Ботевград Иван Гавалюгов призна, че силата музика е често срещан проблем в града. Той не отрече, че проблеми със шума има и в други квартали.\"Аз не съм тук в качеството на човек, които да вярва на нечии твърдения. Силната музика е често срещат проблем особено по време на летните месеци\", обясни Гавалюгов.По думите му полицаите избягват да влизат в ромския квартал, заради недостиг на кадри.\"Сега има много полиция, това е временно. Може би е демонстрация от страна на държавата че има държава, че има власт\", предположи кметът и допълни, че всички знаят, че жандармерията ще остане две - три месеца.Проблемите са трупани от години. Полицейското управление има нужда от поне два пъти повече служители, посочи Гавалюгов. Имаме уверение, че състава на полицейското управление, успокои той.Припомняме, конфликтът се разви на 23 юни вечерта след като полицията прави забележка на ромите за силната музика. Тогава циганите нападат с колове, камъни, замеряни са дори с пейка. Шестима роми бяха арестувани за нападението на 24 юни, сред тях има и една жена.На 23 юни вечерта полицаите са отишли да проверят сигнал за силна музика. Минути след като пристигнали, ги обградила и атакувала тълпа. На записа се вижда как срещу служителите на реда хвърчат камъни. По-късно вицепремиерът по сигурността  написа пост в социалната мрежа Фейсбук, в подкрепа на полицаите и припомни думите на съпругата на вицепремиера Томислав Дончев за моркова и тоягата по адрес на ромските права в страната.Тя от своя страна отново в социалната мрежа предложи Българският хелзингски комитет да излезе с \"остра\" декларация в защита на правата на полицаите от Ботевград и да осъди посегателствата върху тях като представители на българския етнос.", "date": "2018.06.26", "title": "Ромите от Ботевград: Полицаите ни нападнаха"}
{"url": "https://news.bg/politics/bsp-neglizhirat-koalitsionnite-si-partnyori-spored-spas-panchev.html", "text": "От години сме партньори на БСП, но новото ръководство неглижира коалиционните си партньори. Тази позиция заяви в ефира на bTV лидерът на \"Земеделски съюз Александър Стамболийски\" Спас Панчев.Според него червеният лидер Корнелия Нинова е негативно настроена към партията му, тъй като едно време тя го е сменила в борда на \"Техноимпекс\".Панчев нападна левицата, че не е обсъждала с партиите важни въпроси по време на коалиционните съвети. Мотивите за вота на недоверие също не били обсъждани на с коалиционните партньори, а под документа Панчев трябвало да се подпише. Все пак ще подкрепи вота, изтъкна той.", "date": "2018.06.26", "title": "БСП неглижират коалиционните си партньори според Спас Панчев"}
{"url": "https://news.bg/politics/toma-bikov-v-motivite-na-vota-na-nedoverie-nyama-i-100-g-politika.html", "text": "\"В България няма сигурност. Има кражби, набези по селата, поръчкови убийства. 1025 осъдени са на свобода\". Това заяви пред Нова телевизия депутатът от БСП Елена Йончева часове преди да се проведе днешния дебат в парламента по поискания  по темата сигурност.В отговор депутатът от ГЕРБ Тома Биков заяви, че има комплексни проблеми, които няма да се решат за три дни или с вот на недоверие. Около 600 полицаи са напуснали, а на тяхно място са назначени 1700. В мотивите на вота на недоверие няма и 100 г политика, има преглед на печата, заяви Биков.Вотът е за липса на сигурност в държавата провал на МВР. Тези , категорична бе Йончева.Част от управленската програма на ГЕРБ гласеше, че във всяко село ще има полицаи. Над 2000 души са напуснали системата. Напускат, защото полицията няма мотив и стимул да работи, обясни депутатът от БСП.75% от кражбите не са разкрити 80% от телефонните измами не са разкрити- милиони се присвояват от наивни граждани. Връщаме се в годините на прехода, когато СИК и ВИС се занимаваха със сигурността. Законът за частна охранителна дейност приватизира МВР. Президентът оспорва закона, защото е противоконституционен. Законът за местната администрация дава право на кметовете на общини да правят свои армии. Как тези инструменти ще бъдат използвани, запита Йончева.В отговор на думите на Йончева, че със  МВР се приватизира Биков смята, че няма значение котката дали е държавна или частна, важното е да лови мишки.На реплика че в Закона за местната администрация става дума за охрана на инфраструктура, а не за охрана на хора, Йончева обясни, че полезният ход на обществото е всички факти да бъдат чути и това е работа на опозицията.На въпрос дали страхът и  в домовете си без причина, за липсата на респект към полицаите в Ботевград - дали това не означава слабост на системата, на правителството, Биков каза, че в системата за сигурност има нужда от дебати.\"В селата с набези - над 30 000 деца са вкарани в системата на образованието. Да се надяваме, че те няма да бъдат докарани до това оскотяло състояние на цели групи наши съграждани, които са отглеждани с години\", каза Биков и даде пример, че МВР лови тези престъпници в последствие тъй като няма как да ги вкара в затвора за 2-3 откраднати кокошки. Вероятно има пропуски в съдебната система... каза той в коментар на въпроса, че двама от арестуваните в Ботевград са с по над 16 присъди.В България няма (управляваща - б.р.) политическа партия, има организационна структурата, която бе наречена шайка, а шайка значи организирана престъпна група, каза Йончева. Трудно е да се пребориш с това, което бившия депутат от ГЕРБ нарече шайка, повтори тя, визирайки думите на бившия депутат от ГЕРБ Антон Тодоров по адрес на партията, която представляваше в парламента.\"Шайка означава да вземеш стотици хиляди левове от обществената телевизия докато човекът, с когото живееш, е министър-председател\", отговори Тома Биков на думите на Йончева.\"Не знам дали хората ще останат равнодушни, но ще останат отвратени\", каза Биков за предстоящия дебат в парламента. \"Това е тезата - всички в ГЕРБ са част от организирана престъпна група. Като сме влезли в народното събрание, сме длъжни да търпим подобни неща, но със сигурност никой няма да спечели\", каза Биков.Йончева обясни, че може да предостави и доклад на ДАНС, според който има данни за стоки, които влизат и излизат от България и не са плащани акцизи. Само един ТИР, който влиза без да се отбележи представлява 2,5 млн. лева загуба. За акцизите за горива България е ощетена с 1 млрд. лева. С тези средства могат да се увеличат заплатите, пенсиите. Има 110 изтрити преминаващи тирове със стоки, според ОЛАФ.Тя цитира думи на главния прокурор Сотир Цацаров, според когото системата позволява манипулация по начин, по който не оставят следи. Съществуват условия за заплаха на финансовата и икономическата сигурност на страната, обясни Йончева.Според Йончева изтичат милиарди от бюджета на страната и няма виновни. Защо сме най-бедни, запита реторично тя.Депутатът от ГЕРБ Тома Биков призна, че народът се чувства несигурен, но запита дали БСП се превръщат в социологическа агенция или м главна редакция на полужълт вестник, който вади факти и ги украсява.Не виждам кой точно премиер от БСП ще направи по-велики неща. Алтернатива означава, например - вземете парите от енергетиката и ги сложете в МВР. Те атакуват финансовата сигурност, но разчитат на парите от контрабанда, каза Биков по адрес на БСП. Той призна очакванията си за предстоящото обсъждане на вота на недоверие към кабинета \"Борисов-3\" по темата сигурност: \"На днешния дебат ще се плюем 4-5 часа в парламента\".На нас коректив ни е нужен, но няма алтернатива, заяви Биков в отговор на въпрос дали искат да управляват сами без коректив. \"На нас червената лампа ни свети и с вот и без вот. Темата ще се реши ... по-тихите министри може и да са по-критикувани, но са по-ефективни. В сектор сигурност тишината е по-полезна от патетичните речи\", допълни Тома Биков.", "date": "2018.06.26", "title": "Тома Биков: В мотивите на вота на недоверие няма и 100 г политика"}
{"url": "https://news.bg/politics/manolova-nyama-politicheski-ambitsii.html", "text": "Омбудсманът Мая Манолова няма никакви политически амбиции. Това стана ясно по думите й в ефира на bTV. Имам намерение да си върша работата, отсече националният омбудсман. Това е причината да предложи бартера за Тя е категорична, че действията й са в името на справедливостта и не са свързани с предизборна кампания за кметското място в столицата. Манолова нямало да пречи на хората, които се притесняват от рейтинга й.Тя е категорична, че би напуснала поста си, подавайки оставка, ако ще се помогне на хората ас увреждане. \"Ще продължавам да се боря за хората\", отсече омбудсманът.\"Както се разбра този закон се обсъжда от 10 години, колко още трябва. Ще са нужни още малко над 100 милиона лева, за да се предоставят пари за асистентски услуги на 70 хиляди хора с увреждания\", обясни Мая Манолова и допълни, че разбира, че всеки иска пари от финансовото ведомство. Парите, които сега се ползват за хората с увреждане, не се разпределят правилно, посочи тя.Мая Манолова е изненадана, че в Министерството на труда и социалната политика няма разчет колко точно са хората с увреждане в страната.\"Всеки да си даде сметка, че може да се окаже в тяхната позиция\", поиска омбудсманът.Припомняме във връзка с протеста на майките на деца с увреждания социалният министър , но ден по-късно беше .След него оставка подаде и зам. социалният министър Росица Димитрова. .Тя подаде оставка заради общественото недоволство по повод участието й в , която се проведе в Ню Йорк.Въпреки рокадите  на протестиращите майки остана. Към тях се включиха и Майките не одобряват оставките, Омбудсманът Мая Манолова заяви, че е много важно , който, по думите й, е изработен заедно с майките на деца с увреждания, да влезе в парламента.", "date": "2018.06.26", "title": "Манолова няма политически амбиции"}
{"url": "https://news.bg/world/parlamentat-na-izrael-otmeni-vot-za-priznavane-na-armenskiya-genotsid.html", "text": "Планирано за днес гласуване в парламента на Израел за признаване на избиването на арменци в Османската империя през Първата световна война за геноцид е отменено заради опозицията на правителството.Това съобщи депутатът, който стои зад инициативата, информира АФП.През миналия месец Кнесетът (законодателният орган) одобри предложение на лидера на лявата партия \"Мерец\" Тамар Зандберг за провеждане на дебат и гласуване за \"признаване на арменския геноцид\".Турция изрази опозицията си и Зандберг се съгласи да отложи вота след проведените в неделя турски избори.Но в понеделник стана ясно, че коалицията все още е против инициативата на Зандберг, дори и след преизбирането на Реджеп Ердоган за президент на Турция.\"\", написа Зандберг в \"Туитър\".\"Принудена съм да отменя гласуването\", добави тя.Според политика признаването на арменския геноцид е въпрос на основна историческа справедливост и морал, които еврейската държава първа е трябвало да ги признае.Израелското външно министерство отказва коментар.", "date": "2018.06.26", "title": "Парламентът на Израел отмени вот за признаване на арменския геноцид"}
{"url": "https://news.bg/world/mazh-otne-pistoleta-na-politsay-v-yaponiya-i-ubi-dvama.html", "text": "Починаха двама от пострадалите при внезапно нападение на мъж над полицейски участък в Япония, съобщи генералният секретар на министерския съвет Йосихид Суга, цитиран от РИА Новости.Както бе съобщено по-рано, инцидентът стана в град Тояма, на 300 км северозападно от Токио. Нападателят рани полицай с нож и му отне пистолета. След това побегна по улицата и простреля охранителя на близко училище и минувач.Към 14 часа (8 часа сутринта при нас - б.р.) в град Тояма е отнет пистолета на полицай, охранител и полицай са ранени. Пристигна съобщение, че двама са загинали, заяви Суга.По думите му заподозреният е задържан, но обстоятелствата за нападението не са изяснени.По информация на агенция Киодо, нападателят също е ранен от изстрел на друг полицай.", "date": "2018.06.26", "title": "Мъж отне пистолета на полицай в Япония и уби двама"}
{"url": "https://news.bg/int-politics/nad-100-politsai-i-granichari-arestuvani-v-turiya.html", "text": "Турските власти са разпоредили задържането на 132-ма души в национални операции, насочени към заподозряни поддръжници на базирания в САЩ мюсюлмански духовник Гюлен, съобщава \"Анадолу\", цитирани от \"Ройтерс\".В началото на деня, властите са наредили задържането на 30 души от бреговата охрана и флота на Турция. В отделна серия от акции в 23 провинции е разпоредено задържането на други 102-ма, включително войници и служители в силите за сигурност.Властите редовно извършват такива операции срещу предполагаеми поддръжници на Гюлен след опита за преврат от юли 2016 г.Последните операции са два дни след президентските и парламентарните избори в Турция. Президентът Ердоган спечели още пет години управление, а неговата партия и нейните съюзници си осигуриха мнозинство в новия парламент.Ердоган също спечели широкомащабни изпълнителни правомощия в нова конституция, подкрепена от гласоподавателите в референдум от 2017 г., който влезе в сила след изборите в неделя.Ердоган и неговата партия твърдят, че мерките са необходими за борбата със заплахите за националната сигурност. Гюлен, бивш съюзник на Ердоган, живее в изгнание в Пенсилвания от 1999 г. и продължава да отрича участието в опита за преврат.", "date": "2018.06.26", "title": "Над 100 полицаи и граничари арестувани в Турия"}
{"url": "https://news.bg/bulgaria/za-androida-sofiya-ideyata-za-unishtozhavane-na-choveshkiya-vid-neudobna.html", "text": "Над 7000 участници от 110 различни страни станаха \"чудото\" на фестивала Webit. Тази година фестивалът за дигитални технологии, киберсигурност и изкуствен интелект отбелязва своята 10-годишнина.По традиция събитието си има и водещ, но този път много нетрадиционен - андроидът София, с постоянно местожителство - Hong Kong. На въпрос обаче от къде е София отвърна: \"Аз съм гражданин на света и съм от Hong Kong.\" Именно София в ролята на ководещ посрещна и д-р Пламен Русев, изпълнителен директор на фондация Webit, самият приятно изненадан от това. И София е убедена, че роботите - могат само да помагат на хората и да направят светът по-добро място. Андроидът не се смути и отговори прямо на въпроса кога се чувства неудобно: \"Когато хората ме питат дали ще разруша човешкия вид.\"\"Вярвам, че технологиите ще направят света по-добро място\", заяви д-р Русев в отговор на перманентния въпрос - защо организира това събитие.Д-р Русев разказа и личната история на убеждението му, че технологиите могат да помогнат на хората - когато човек има нужда от орган за трансплантация, да не се чака някой да умре, а органът да бъде изпринтен и имплантиран. Олицетворение на това е собствената му племенницата - Моника - истински герой. Преди 15 години тя остава единственият оцелял след автомобилна катастрофа.Моника изпя песента Излел е Дельо Хайдутин, подкрепена от самата Валя Балканска и кабагайдите, пренасящи магията на Родопите.Мечтата на д-р Русев е технологиите да помогнат на Моника - да води нормален живот. Същото желание споделя и София.Д-р Русев припомни, че фестивалът е създаден преди 10 години, за да създава възможности за тези хора да бъдат успешни, без да напускат близките си и хората, които обичат.Кметът на София Йорданка Фандъкова, която подкрепя фестивала от самото му създаване, приветства участниците и гостите и представи част от предизвикателствата пред града в развитието му като умен град. По думите й в рамките на Webit София може да черпи опит от едни от най-развитите в това отношение градове - Амстердам и Барселона. Тя представи постиженията на младите участници в традиционния софийски хекатон за иновативни решения за развитие на градската среда и услуги.Фандъкова отбеляза необходимостта за развитие на дигиталните умения не само при младите хора, но и при възрастните. В необходимостта от създаване на равен достъп на всички до дигиталните технологии, така че да се избегне задълбочаването на социалните неравенства.", "date": "2018.06.26", "title": "За андроида София идеята за унищожаване на човешкия вид - неудобна"}
{"url": "https://news.bg/world/kndr-otmeni-ezhegodno-sabitie-sreshtu-amerikanskiya-imperializam.html", "text": "КНДР ще отмени ежегоден митинг срещу американския империализъм, пише \"Гардиън\".Британското издание отбелязва, че това отчасти се дължи на историческото разведряване на отношенията между дългогодишните врагове.Събитието, което обикновено бележи начало на месец с мероприятия, с които се отбелязва Корейската война (1950-1953) и вербално се атакуват САЩ, се провежда от дълги години. През миналата година се събраха 100 000 души в столицата Пхенян.Представители на КНДР не разкриха причината за отмяната на събитието, информира АП. Американската осведомителна агенция първа съобщи за отмененото мероприятие.На събитието обикновено има лозунги и пропагандни материали, атакуващи САЩ. Дори се пускат пощенски марки, които показват разгром на Щатите.През миналата година официален представител коментира, че всички членове на управляващата работническа партия и жителите на Пхенян са подготвени да прочистят американските империалисти от лицето на планетата.В миналото митингът позволяваше на Северна Корея да предаде политическото си послание на света, което предимно заклеймяваше американската политика в региона.Минтаро Оба, бивш дипломат на САЩ, който е експерт по севернокорейска политика, коментира, че отмяната е важен момент. Според него показва, че Северна Корея има достатъчно увереност да се ангажира със САЩ и че иска да създаде по-положителна атмосфера у дома и да изпрати по-конструктивни сигнали в чужбина.", "date": "2018.06.26", "title": "КНДР отмени ежегодно събитие срещу американския империализъм"}
{"url": "https://news.bg/crime/32-godishen-s-57-krimi-registratsii-udari-politsay.html", "text": "Арестуваха за 24 часа 32-годишен рецидивист, нападнал и ударил полицай в София. Повдигнато му е обвинение за извършено престъпление по чл. 131 от Наказателния кодекс - за причиняване на телесна повреда, съобщиха от МВР.Полицаят отишъл в отговор на сигнал за нарушаване на нощната тишина. Сигналът е получен малко след 2 часа през нощта срещу вторник за общежитие на ул. \"Рижки проход\".Пристигналите на адреса полицейски екипи са посрещнати от арогантен мъж във видимо нетрезво състояние. Той се държал агресивно и ударил с юмрук главата на един от униформените.Пострадалият полицай е откаран в болнично заведение за оказване на медицинска помощ. Нападателят е 32-годишен мъж, с 57 криминалистически регистрации. Той е излежал доскоро последната си присъда за кражба.По случая било образувано бързо производство. Повдигнато му е обвинение за престъпление по чл.131 от НК и му е наложена мярка за неотклонение \"задържане под стража\", информират от МВР.Междувременно в парламента се дискутира  към третия кабинет \"Борисов\" по темата сигурност.От Софийска районна прокуратура съобщиха малко по-късно, че мъжът е задържан за 72 часа.Той се казва Ангел Данаилов и е обвинен в това, че на 26 юни 2016 г., около 01.30 часа е ударил Ц.Ц. - полицай при СДВР. В същото време полицаят е изпълнявал служебните си задължения по опазване на обществения ред.Заради високата обществена опасност на извършеното от Ангел Данаилов наблюдаващият прокурор е постановил Данаилов да остане до 72 часа в ареста. Разпоредено е Данаилов да бъде заведен в сградата на СРС на 28 юни 2018 г., когато срещу него ще се гледа мярката за неотклонение \"Задържане под стража\".", "date": "2018.06.26", "title": "32-годишен с 57 крими регистрации удари полицай "}
{"url": "https://news.bg/politics/90-minuti-stignaha-na-deputatite-za-debat-po-temata-sigurnost.html", "text": "Точно един час и половина продължиха дебатите по .В 13 часа започна извънредното заседание на парламента по обсъждане на вота на недоверие, внесен от БСП по темата сигурност. В 14.26 часа председателят на парламента Цвета Караянчева прекрати дебатите с мотив - липса на желаещи да се изказват.Това са едни от най-кратките дебати в парламентарната практика.Гласуването на вота на недоверие, както е по закон, ще се проведе в петък в началото на пленарния работен ден.След като дебатите по вота бяха прекратени както ГЕРБ, така и БСП дадоха брифинг и споровете продължиха в кулоарите на парламента.Дебатите бяха открити с новината, съобщена от Корнелия Нинова, за  . Фактът съвпада именно с темата на вота - провал на управлението на Борисов 3 в сигурността.Критиките на левицата преминаха през невъзможността на кабинета на осигури спокойствие на гражданите, провал в борбата с контрабандата и събираемостта на приходните агенции, политическите назначения в сектор Сигурност, недокомплекта в МВР, но и в отбраната. От парламентарната трибуна Корнелия Нинова разкритикува и вътрешния министър Валентин Радев за Червените пуснаха и мултимедия с думи на министър-председателя, което ядоса Цвета Караянчева.От парламентарната трибуна се изказа и лидерът на ДПС Мустафа Карадайъ, който подчерта, че вотът на недоверие не е само аритметика и призова . Нужни са спешни мерки и действия. Моделът на управление генерирал несигурност и нестабилност, заяви Карадайъ, отново коментирайки и темата за езика на омразата и присъствието на националистите във властта.Повечето от депутатите на \"Воля\" не се намираха в пленарна зала - както стана ясно те се намират във Варна, където пълнят дупки по улиците, а друга част от депутатите правят дарение на възрастен мъж в село Якимово.Това е вторият вот на недоверие срещу правителството Борисов 3. БСП още в началото обявиха, че  от други политически партии за гласуването. От , но принципно, като опозиция, подкрепят вота на недоверие.В парламентарната зала днес дойдоха вицепремиерите Томислав Дончев и Красимир Каракачанов, министрите Владислав Горанов, Цецка Цачева, Валентин Радев, Теменужка Петкова, Николина Ангелкова, Боил Банов, Бисер Петков, Емил Караниколов, Красимир Вълчев.Както и по време на първия вот на недоверие към кабинета си министър-председателят Бойко Борисов не дойде в пленарна зала.", "date": "2018.06.26", "title": "90 минути стигнаха на депутатите за дебат по темата сигурност"}
{"url": "https://news.bg/world/podavam-ostavka-ako-referendumat-za-imeto-ne-mine-kategorichen-zaev.html", "text": "Премиерът на Македония Зоран Заев заяви в интервю за канал 1 TV, че определено референдумът за споразумението с Гърция ще бъде успешен, но ако се провали, той ще подаде оставка.\"\", поясни той.Той подчерта, че гражданите нямат избор, защото Македония няма алтернатива, а само потвърждение, че искат страната да бъде член на ЕС и НАТО.\"\", изтъкна премиерът на балканската държава.Заев допълни, че управляващата коалиция все още не е решила какъв да бъде въпросът на референдума, но министър-председателят отбеляза, че ще бъде свързан с решението за името, с ЕС и НАТО.", "date": "2018.06.26", "title": "Подавам оставка, ако референдумът за името не мине, категоричен Заев"}
{"url": "https://news.bg/crime/mvr-savetva-kak-da-se-opazim-pri-promenlivoto-vreme.html", "text": "От МВР превантивно съветват да се подготвим за очакваната динамична метеорологичната прогноза.Според прогнозата на НИМХ-БАН за 26 и 27 юни се очакват интензивни валежи /на места до 50-70 л./кв.м./, придружени с гръмотевични бури и условия за градушки.Обявен е жълт код за областите Враца, Монтана, Плевен, Ловеч, София област, София град, Пазарджик, Смолян, Русе, Търговище, Разград, Силистра, Шумен, Варна и Добрич.Оранжев код е обявен за областите Велико Търново, Габрово, Бургас, Сливен, Стара Загора, Пловдив, Кърджали, Ямбол и Хасково.Най-голяма е вероятността за валежи в следобедните часове, вечерта и през нощта срещу сряда. Според прогнозата за времето е възможно да има значителни по количество валежи в западната половина от страната, а интензивни (за кратко време значителни количества) - в крайните югоизточни райони, в Централна България и на места в Североизточна България.От ГД \"Пожарна безопасност и защита на населението\" са изготвени и изпратени писма до областните управители. В писмата има указания за предприемане на превантивни действия по почистване и наблюдение на критични точки от канализационната и пътната инфраструктура на населените места, както и осигуряване на информация за съответните водни обекти.В областните дирекции е създадена организация за оказване на съдействие на местната власт, ако се наложи. Дадени са допълнителни указания на териториалните структури на пожарната за повишаване на готовността при възникване на извънредни ситуации, както и за своевременното информиране на представителите на изпълнителната и местната власт.От МВР съветват за безопасно поведение преди, по време и след наводнение, които е важно хората да предприемат, за да запазят на живота, здравето и имуществото си:", "date": "2018.06.26", "title": "МВР съветва как да се опазим при променливото време "}
{"url": "https://news.bg/int-politics/vanshniyat-ministar-na-ungariya-iska-es-da-uskori-razshiryavaneto.html", "text": "Външният министър на Унгария смята, че ЕС трябва да ускори разширяването, за да се включат и страните от Западните Балкани, съобщава \"Ройтерс\".\"Ние трябва да разширим ЕС възможно най-бързо и възможно най-скоро. Искаме да видим ЕС 28, 29 и 30. Западните Балкани е място, където могат да се появят напрежение\", коментира Петер Сиярто.Той допълва, че не трябва да се чака още седем години, за да преминат през този процес.Според \"Ройтерс\", дори най-напредналите кандидати, Сърбия и Черна гора, едва ли ще се присъединят към блока преди 2025 година.", "date": "2018.06.26", "title": "Външният министър на Унгария иска ЕС да ускори разширяването"}
{"url": "https://news.bg/politics/borisov-da-vi-e-chestita-alternativata-bsp-i-dps-ako-iskate.html", "text": "Хубавото на вота е, че се очерта алтернативата БСП с ДПС пак. Ако искате - да ви е честито. Така коментира вотът на недоверие към правителството по темата сигурност министър-председателят и лидер на ГЕРБ Бойко Борисов.\"Вотът си е вот - той си върви. Има парламентарни групи, които се нападат - това им е работата. Аз бях на Webit и съм щастлив от това, което се случва в България. Това, че и Лука Визентини похвали България, също е достатъчно красноречиво\", каза още Борисов.На въпрос кога ще ги догоним по доходи страните от Западна Европа, Борисов отсече, че ако правим всяка година избори, няма да ги догоним. \"Хубавото на вота е, че се очерта алтернативата БСП с ДПС пак. Ако искате - да ви е честито\", посочи БорисовНа въпрос дали с вота на недоверие от левицата се опитват да компрометират европредседателството, Борисов припомни, че те (БСП) от първия ден искат да го саботират.\"За тях това бе жизнено важно - да саботират европредседателството - затова и не участваха, не дадоха хора за него. Проваляйки се като европредседатели - това щеше да бъде достатъчен повод да ни се искат тогава оставките.Знаете как започнахме с НДК - пък се оказа, че съдът ги оправда\".Борисов продължи с думите, че това си е парламентарна практика - \"Искат вот, дават вот, парламентарните групи се защитават.Те го правят само, за да може да покажат още веднъж, че ги е яд, че европредседателството е успешно. Аз не мога да си обясня, да ми се тълкуват думите по такъв начин от г-жа Нинова, че аз съм признал, че границата не се пази добре. Още от управлението на БСП, когато дойде бежанската вълна, завари ни след това и нас, и тях неподготвени - тогава те започнаха 30 км. ограда, ние построихме още 200 км. Направихме, командировахме полиция, армия. Ако си спомняте - англичаните ни даряваха джипове, че нямахме тогава. Впоследствие извоювах 150 млн. евра за нашата граница. Закупи се сега много техника, автомобили, това което ни беше нужно. Под наш натиск подписахме споразумението с Турция, направихме срещата ЕС - Турция във Варна, следствие на което като видите графиките - цифром и словом са няколко десетки тези, които са преминали\", коментира Бойко Борисов.Той припомни, че ГЕРБ са атакували БСП - затова, че не пазят границата именно в мандата по времето на Орешарски. По думите му сега, вместо да се похвалим, ние се атакуваме, за да ни слушат другите и да кажат утре - ми вземете си тогава, като сте ги пропуснали. \"От година и половина знаете, че границите се пазят изключително добре\", категоричен бе Борисов.", "date": "2018.06.26", "title": "Борисов: Да ви е честита алтернативата БСП и ДПС, ако искате"}
{"url": "https://news.bg/world/v-ispaniya-parvi-sadeben-protses-po-skandala-s-otkradnatite-bebeta-pri-franko.html", "text": "Пенсиониран гинеколог е първият подсъдим в Испания във връзка със скандал с откраднати бебета от родителите им преди десетилетия, информира БиБиСи.Едуардо Вела е обвинен в отвличането на Инес Мадригал от майка й през 1969 г. Вела се подписал под свидетелството за раждане и предал Инес на друга жена.85-годишният Вела се оправдава, че подписът не е негов и не си спомня случая.Десетки хора се събраха пред съдебна сграда в Мадрид, призовавайки за справедливост.49-годишната Инес Мадригал пристигна в съда, следвана от поддръжници с жълти тениски, на които е изписано \"справедливост\".Това не е само мой случай. Целият свят знае, че в тази страна са крадени деца, каза Мадригал. Тя подчерта, че не очаква съдът да разкрие самоличността на истинската й майка.Ако бъде осъден, Вела може да получи 11 г. затвор за незаконно осиновяване и фалшифициране на документи. Той отрича обвиненията.Активисти отдавна говорят за тайната практика да се крадат бебета по време на диктатурата на генерал Франсиско Франко от 1939 до 1975 г.Децата са крадени от майки, разглеждани като неподходящи, и са предавани на двойки, които често са били свързани с режима. Реалният брой на отвлечените бебета може никога да не стане известен. Но разследване на съдия Балтазар Гарсон през 2008 г. е установило, че 30 000 деца са били отвлечени след Испанската гражданска война (1936-1939). Тази практика се смята, че е продължила до 60-те г. на XX век.Мадригал съобщи, че е отвлечена през 1969 г.Повече от 100 души се събраха пред съда в търсене на отговори.", "date": "2018.06.26", "title": "В Испания първи съдебен процес по скандала с „откраднатите бебета” при Франко"}
{"url": "https://news.bg/politics/prezidentat-udostoi-poslanika-na-kosovo-s-orden-madarski-konnik-vtora-stepen.html", "text": "Президентът Румен Радев удостои на церемония в Гербовата зала на \"Дондуков\" 2 посланика на Република Косово у нас Шпенд Калаба с орден \"Мадарски конник\" втора степен. Високото държавно отличие се връчва за големите заслуги на дипломата за развитието на отношенията между България и Косово.\"В рамките на вашия мандат България работеше активно за развитието на демократично, проспериращо и мултиетническо Косово и за успешната му международна интеграция, а по времето на българското председателство на Съвета на Европейския съюз държавите от Западните Балкани бяха поставени във фокуса на европейския интерес\", заяви по време на церемонията президентът Радев.Държавният глава открои личния принос на посланик Калаба за положителния импулс в двустранните отношения, задълбочаването на сътрудничеството в сфери от взаимен интерес и подписването на Меморандума за сътрудничеството в областта на европейската и евроатлантическа интеграция между правителствата на двете държави и Спогодба за сътрудничество в областта на културата.Посланик Шпенд Калаба заяви от своя страна, че за него е голяма чест да получи високото държавно отличие. \"Този орден не е само признание за мен, но и за народа на Република Косово\", коментира посланик Калаба и обясни, че през тази година се навършват десет години от установяването на дипломатически отношения между двете държави.Той благодари на президента за силната му ангажираност с европейската интеграция на държавите от региона на Западните Балкани.", "date": "2018.06.26", "title": "Президентът удостои посланика на Косово с орден \"Мадарски конник\" втора степен"}
{"url": "https://news.bg/world/frenski-mesari-iskat-politseyska-zashtita-ot-agresivnite-vegani.html", "text": "Френски месари искат полицейска защита от веганите, които са обвинявани в серия атаки с цел \"разпространение на терор\" срещу хората, които обичат да консумират месо, пише \"Дейли телеграф\".Месарите се оплакаха, че са под \"физическа, вербална и морална\" атака от веганите и организации в защита на животните. Те предупредиха, че враждебността срещу тяхната професия е подклаждана от сериозното медийно отразяване на каузата на веганите срещу консумирането на месо.18 000 месари поискаха вътрешният министър Жерар Колон да се намеси.Преди дни вандали нападнаха ресторант в Лил, Северна Франция, което е четвъртият подобен случай за няколко седмици. През април в Северна Франция няколко месари бяха нападнати и залети с фалшива кръв.", "date": "2018.06.26", "title": "Френски месари искат полицейска защита от агресивните вегани"}
{"url": "https://news.bg/politics/borisov-preprati-vaprosa-s-dogonvaneto-na-zaplatite-kam-partien-forum-na-bsp.html", "text": "Медал, грамота за най-добър социален партньор, пример на страните-членки на ЕС получи министър-председателят Бойко Борисов. Наградата връчи председателят на Синдиката на Българските учители Янка Такева след участието на Бойко Борисов във форум, посветен на необходимостта от сближаване на заплащането в различните страни от ЕС, в който участваха както представители на европейските синдикати, еврокомисар по въпросите на заетостта Мариане Тийсен.Борисов заяви, че държавата събира с няколко милиарда повече - и си изпълнява ангажиментите и казаното по време на предизборната кампания. Пред журналистите той коментира още, че въпросът след колко време ще настигнем доходите в страните от Западна Европа трябва да бъде зададен на партиен форум на БСП.\"Не сме само 45 години назад заради тяхното управление, но и встрани\", констатира Борисов по отношение на историята. По думите му от началото на този мандат правителството е вдигнало с 11.8% заплатите. Визира повишаването на заплатите в армията, полицията, охраната в затворите, допълнителните средства за университетите и БАН, както и обещаното увеличение на учителските заплати.По време на форума, посветен на сближаването на доходите между Източна и Западна Европа, Борисов припомни, че преди години, когато е рекламирана България пред инвеститорите, основното послание е било: Елате, защото тук имаме евтина работна ръка. \"Сега казваме елате, защото тук имаме квалифицирана работна ръка. Трайно държим стабилен ръст на БВП от 4%, затова ни трябва квалифицирана, добре подготвена работна ръка\", коментира Борисов. По думите му именно затова образованието е първи приоритет на правителството.Борисов заяви, че тази учебна година в българските училища са върнати над 22 хиляди деца, които изобщо не са ходили на училище.По думите му над 700 млн. лв. са инвестициите в образователна инфраструктура. Борисов посочи, че е двойно увеличението на заплатите на учителите в мандата. Паралелно с това, по думите му, са увеличени заплатите на полицаите, на военните, 15 млн. повече за БАН, 10 млн. повече за СУ - все във сфера, искаме да подготвим квалифицирана работна ръка.Борисов не скри упрека си към развитите държави, които по думите му години наред \"източваха работната ръка от бившите соцстрани, примамвайки ги с по-високите заплати\". В резлутат на това има огромен отлив на работна ръка от Полша, Унгария, Швеция и Румъния.\"Никой не протестира срещу българските лекари и медицински сестри, които отидоха на запад, а казват \"вземете си ромите. Това справедливо ли е? Тогава се получава застаравящо население, с демографска криза и тогава идват синдикатите и казват - добър ден - с колко ще вдигнеш пенсиите? Очакването да се повишат доходите, да се повишат пенсиите, да се повишат социалните разходи рязко се разминава с нискоквалифицираната, застаравяща работна сила\", обясни Борисов.", "date": "2018.06.26", "title": "Борисов препрати въпроса с догонването на заплатите към партиен форум на БСП"}
{"url": "https://news.bg/politics/ucheni-da-ne-priemame-severna-makedoniya.html", "text": "Настояваме за избор на ново име на съседната балканска държава, което да е коректно спрямо историческите обстоятелства и съвременните политически реалности.Това се иска в обръщение към правителството отправиха група от учени и общественици относно избора на новото име на Македония. Те посочват, че новото име на съседната балканска страна засяга пряко националните интереси на България и в тази връзка София трябва да участва в избора на ново име.През вековете Македония е била част от различни държавни формации, участвала е във формирането на различни колективни идентичности.Македония е съдбовно вписана в българската история и историческа памет. Нейната съдба е в сърцевината на българската национална идеология от деветнадесети и началото на двадесети век. Като част от националния идеал, македонската кауза е написала едни от най-славните и трагични страници в новата ни история, припомнят учените.Според тях приемане на името Северна Македония географията рязко зачертава историята. Тя отваря път за нови измислици и политически спекулации.Ето и цялото съобщение:ОБРЪЩЕНИЕДо Г-жа Цвета Караянчева Председател на 44-то Народно Събрание, Г-н Румен Радев Президент на Република България, Г-н Бойко Борисов Министър - председател на Република България, Г-жа Екатерина Захариева Министър на Външните работи на Република БългарияИ Българските медииУважаеми госпожи и господа Народни представители, Уважаеми госпожи и господа министри, Уважаеми госпожи и господа представители на медиите,Македония е древна земя, населявана от различни племена и народи. През вековете тя е била част от различни държавни формации, участвала е във формирането на различни колективни идентичности.Македония е съдбовно вписана в българската история и историческа памет. Нейната съдба е в сърцевината на българската национална идеология от деветнадесети и началото на двадесети век. Като част от националния идеал, македонската кауза е написала едни от най-славните и трагични страници в новата ни история.По силата на ред обстоятелства и конюнктури, през 20 век древната и пропита с драматична памет македонска земя се оказа разделена между три държави - България, Гърция и бившата югославска република Македония. За всички образовани хора е ясно, че съществунето на днешната държава Македония е резултат от сложни идеологически и геополитически процеси.Наскоро подписаният договор между Република Гърция и бившата югославска република Македония е поредната глава от дългата и трудна история на претенциите, забраните, заплахите, противоречивите идентичности...Най-простото и задължително питане е - каква е ролята и как е разписан интересът на България в тези договаряния и договори?Приетото название Северна Македония е очевидно некоретно по отношение на България и българските интереси. Според така приетия принцип на назоваване, българската Пиринска Македония също попада в обхвата на определението \"Северна\". Дали това определение няма да се окаже днес и в бъдеще поредното основание за претенции, полемики и идентификационни кризи?На фона на така очертаните политически събития настояваме българската държава да заеме прозорлива и активна позиция. Да се произнесе ясно за същината и обхвата на постигнатите договаряния.Бившата югославска република Македония може да има свой път към Европа и ние не искаме да заставаме като препятствие на него. Но добре знаем, че днешните конюнктурни решения лесно могат да се превърнат в източник на утрешни беди.С приемане на името Северна Македония географията рязко зачертава историята. Тя отваря път за нови измислици и политически спекулации. Твърдението, че се сбъдва \"вековното желание на македонския народ да говори на македонски език\" е ясно потвърждение за това какво предстои.Затова очакваме да видим държавнически дела, които отстояват ясно и еднозначно българските национални интереси.Настояваме за избор на ново име на съседната балканска държава, което да е коректно спрямо историческите обстоятелства и съвременните политически реалности.Който предава миналото и продава настоящето, зачертава бъдещето си.Подписката е подписана от:Ангел Симеонов, Проф. Валери Стефанов, Проф. Иван Маразов, Иван Гранитски, Боян Ангелов, Акад. Константин Косев, Акад. Васил Гюзелев, Акад. Антон Дончев, Емил Стойчев, Акад. Крум Дамянов, Проф Андрей Пантев, Димитър Томов, Акад. Иван Радев, Акад. Стефан Воденичаров, Проф. Стефан Карастоянов, Проф. Огнян Герджиков, Акад. Благовест Сендов, Проф. Георги Костов, Проф. Валентин Старчев, Петър Андасаров.", "date": "2018.06.26", "title": "Учени: Да не приемаме Северна Македония"}
{"url": "https://news.bg/politics/karakachanov-poiska-nova-politika-ot-es-za-migrantite.html", "text": "Лидерът на ВМРО и вицепремиер Красимир Каракачанов призова за ясна и твърда политика, с която да не се допуска нелегална миграция.Трябва да се оказва съдействие и чисто човешко съчувствие на мигрантите, но трябва да има една ясна и твърда политика, с която да не се допуска нелегална миграция. Нелегалната миграция на практика създава проблеми със сигурността, престъпността и радикализиране на местните общества.Това каза вицепремиерът и военен министър, така и лидер на ВМРО Красимир Каракачанов на пресконференцията на партията във връзка с напрежението около миграционната политика на ЕС.Каракачанов акцентира, че българската позиция по отношение на политиката на повечето страни от Европейския съюз по темата за нелегалната миграция е изключително ясна.Според него трябва да се отделят необходимите средства от Европейския съюз, за да могат страни като Гърция, Испания, Италия и други страни да посрещнат предизвикателствата, защото нелегалните мигранти се стремят точно към тези държави.Той е на мнение, че политиката за миграцията трябва да включва един по-хуманен начин, с който мигрантите да бъдат връщани със самолети в родните си места, а не да бъдат прекарвани през Турция, където плащат огромни мита, корупционни схеми и канали. \"Това е политика, която започна да се преосмисля в самата Европа\", отбеляза вицепремиерът.Каракачанов изрази възхищение, че дебатът, който се проведе днес е много интересен, защото са обсъдени хуманните случаи.Лидерът на ВМРО е на мнение, че по време на европейските избори след около година онези политическите формации, които са отстоявали своите позиции и са защитавали националните си интереси, да получат повече права и по-голямо разбиране, отколкото онези, които ни приспиваха с приспивни песнички и ни говореха за политическа коректност.\"Надявам се, че вследствие на тези избори Европа ще започне да води една последователна и нова политика, която да отговаря на желанията на националните общества на държавите-членки на Европейския съюз, а не да отговаря на идеологемите в главите на определени бюрократи или полици\", призова той.Каракачанов изтъкна, че благодарение на оградите по границите значително е намалял нелегалния мигрантски поток.Българският представител в Европейския парламент и заместник-председател на ВМРО Ангел Джамбазки коментира, че в рамките на тази среща от вторник до четвъртък ще бъдат проведени разговори и срещи с министъра на вътрешните работи, министъра на транспорта, министъра на образованието, министъра на околната среда и водите и министъра на Българското европредседателство по темата за миграцията, политика на България по отношение на миграцията и формиране на обща позиция на групата на европейските консерватори и реформисти.Джамбазки изрази надежда, че в рамките на тези дни се очаква да бъдат избистрени българските позиции по двете най-важни теми: националната ни позиция по темата за нелегална миграция и пакета Макрон и предстоящото му гласуване. Останалите теми, които се очаква да бъдат дискутирани, са свързани с бъдещето на ЕС и изграждане на позиции затова как да бъде променен съюза.Зам.-председателят на ВМРО видя две зараждащи се леви противоборства в Европейския съюз - ляволибералното и мултикултурното оглавяване от френския президент Макрон, който олицетворява всички политики, които разделят Европа.От друга страна се очаква да бъдат обсъдени и теми като политиката, която води партията \"Право и справедливост\" в Полша.Съпредседателят на групата Европейските консерватори и реформатори в Европейския парламент Решард Легутко посочи, че е изключително радостен от факта, че е в София и че има привилегията да участва на пресконференцията. Легутко изтъкна, че ще окаже най-голяма защита и подкрепа по отношение на българските национални интереси.\"Намираме се в края на Българското председателство на Съвета на ЕС и темата за миграцията заслужава своята дискусия. Трябва да помним, че в Европа има много разделителни линии между изтока и запада, което става все по-видимо\", констатира той и допълни, че разделението е налице.Според него разделението не е предимно географско, тъй като се забелязва провал в Европейския съюз. По думите на Легутко повече държави следват се политиките на най-силните държави в Европа по отношение на мигрантския въпрос.\"Ние трябва да се държим едни към друг и да бъдем единни\", призова той.От своя страна съпредседателят на групата на консерваторите Саид Камал благодари за посрещането и за организираната пресконференция. Според него трябва да знаем гледната точка на всяка една делегация. По думите на Камал трябва да се предложи една нова алтернатива, защото в Брюксел се оформя консенсус, който е на мнение, че върви политическа интеграция.Това е политика, с която не всички са съгласни. Поради тази причина има други политики, които се прокарват и лобират, визирайки темата за международната търговия, свободата, бежанци и незаконни мигранти.\"В момента политиките се променят и вече се говори по-скоро затова как хората да бъдат задържани до родните си страни. Как може тази политика да бъде по-твърда и по-подпомагаща\", акцентира Камал.Той даде пример с това, че в Англия има най-различни хора и той би бил много радостен, ако отношенията между хората се поддържат такива, каквито са, защото всички имат общи интереси.", "date": "2018.06.26", "title": "Каракачанов поиска нова политика от ЕС за мигрантите"}
{"url": "https://news.bg/int-politics/helzinki-otnovo-sdobryava-sasht-i-rusiya.html", "text": "Хелзинки отново излиза на сцената на международната политика. Представител на американската президентска администрация е разкрил пред Ройтерс, че градът се разглежда като възможност, където да се проведе срещата между президентите на САЩ и Русия Доналд Тръмп и Владимир Путин.Последните спекулации бяха, че австрийската столица Виена ще приеме двамата държавни глави на 15 юли. Анализатори посочваха, че в Австрия дори са пристигнали представители на спецслужбите на САЩ и Русия, за да обсъдят програмата на Путин и Тръмп и да набележат мерките за сигурност.Двамата политици са се виждали едва два пъти и то на два висши форума - на Г- 20 и на Азиатско - Тихоокеанското икономическо сътрудничество.Столицата на Финландия Хелзинки се прочу по време на Студената война. Градът беше домакин на срещи на лидерите на САЩ и бившия СССР за постигане на договорености за свалянето на напрежението между двете супер сили.", "date": "2018.06.26", "title": "Хелзинки отново сдобрява САЩ и Русия"}
{"url": "https://news.bg/regions/tri-tezhki-katastrofi-na-magistrala-trakiya.html", "text": "Три тежки и три леки катастрофи станаха на магистрала \"Тракия\".Затруднено е движението и в двете посоки в района от 35 до 50 км. В района на 37 км в посока Пловдив автомобил се е обърнал по таван в канавката. По предварителни данни има пострадали 3 деца, които са откарани за преглед в лечебно заведение, съобщава Нова телевизия.На 44 км. на магистралата в посока София е станал пътен инцидент между товарен и лек автомобил. Пътничка от леката кола е пострадала и закарана за преглед в лечебно заведение.Третата катастрофа е станала на 46 км, където автомобил се е обърнал по таван в аварийната лента. По предварителни данни има пострадали трима, които са откарани в болница.МВР предупреждава водачите да бъдат изключително внимателни на пътя през следващите дни. Усложнената метеорологична обстановка предполага автомобилите стриктно да спазват ограниченията и да се движат със съобразена с пътната обстановка скорост.", "date": "2018.06.26", "title": "Три тежки катастрофи на магистрала Тракия"}
