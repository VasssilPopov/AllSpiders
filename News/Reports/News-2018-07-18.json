{"url": "https://news.bg/world/germaniya-obyasneniyata-na-tramp-sa-neubeditelni-i-neposledovatelni.html", "text": "Обясненията на американския президент Доналд Тръмп са неубедителни. Това заяви германският външен министър Хайко Маас, цитиран от \"Дойче веле\". Според него е абсурдно държавен глава да променя толкова често мненията си по важни въпроси. За Маас такава външна политика не може да бъде приета сериозно. \"Не се прави така\", отсече той. Припомняме, че Тръмп промени няколко пъти версията какво точно е казал по време на срещата си с руския си колега Владимир Путин, дали счита Русия за заплаха, вярва ли в руската намеса в изборите и други въпроси. Той бе остро критикуван за позициите си след нея и обясни, че не е бил разбран правилно. Днес Тръмп заяви, че никой американски президент не е заемал толкова твърда позиция към Русия като него и добави, че Путин много добре го знае.", "date": "2018.07.18", "title": "Германия: Обясненията на Тръмп са неубедителни и непоследователни"}
{"url": "https://news.bg/world/moskva-nasmete-makedoniya-sdelkata-s-gartsiya-ne-e-v-interes-na-balkanite.html", "text": "Споразумението между Атина и Скопие за името на Македония не отговаря на интересите за укрепване на сигурността на Балканите.Това констатира говорителят на Министерството на външните работи на Русия Мария Захарова, цитирана от ТАСС., разкритикува Захарова.По думите й Москва е изненада от изказванията на премиера на Македония Зоран Заев, че някои бизнесмени, симпатизиращи на Русия, финансират антиправителствени протести в Македония във връзка със сделката с Гърция за преименуване на държавата на Република Северна Македония.Според нея това са безпочвени обвинения по адрес на Москва.Очевидно всичко това е необходимо с една цел - нагнетяване на антируска истерия, отбеляза говорителят.Захарова продължи, че няма факти, които могат да потвърдят тези думи.Официалният представител на ведомството смята, че западни държави \"неприкрито се намесват във вътрешните работи на Македония\".Мария Захарова отсече, че управляващите в Македония разиграват антируската карта като метод за вътрешнополитическа борба и за съжаление за сплашване на македонски граждани.", "date": "2018.07.18", "title": "Москва насмете Македония: Сделката с Гърция не е в интерес на Балканите"}
{"url": "https://news.bg/world/brekzit-vse-oshte-mozhe-da-bade-spasen-vyarva-boris-dzhonsan.html", "text": "Брекзит все още може да бъде спасен. Това заяви бившият външен министър на Великобритания Борис Джонсън пред парламента, информират местни медии.Пред Камарата на общините Джонсън подчерта, че Тереза Мей е направила твърде много отстъпки в процеса по напускане на ЕС като позволи въпросът за границата с Ирландия да доминира на разговорите за Брекзит.Джонсън категорично се обяви против плана за \"общ правилник\" за доброволно хармонизиране на британските регулации с ЕС в някои сфери, дори и когато Великобритания напусне съюза.\"\", предупреди той.Но според него \"не е твърде късно да се спаси Брекзит\".Бившият топ дипломат на Обединеното кралство призова за \"добра воля и благоразумие\" при разрешаването на въпроса за границата със Северна Ирландия.", "date": "2018.07.18", "title": "Брекзит все още може да бъде спасен, вярва Борис Джонсън"}
{"url": "https://news.bg/regions/miziya-se-vazstanovyava-sled-bedstvieto.html", "text": "Започна възстановяването на разрушената инфраструктурата в Мизия след . Щетите по публичната инфраструктура в общината се оценяват в размер на около 2.4 милиона лева, съобщиха от пресцентъра на Министерството на регионалното развитие и благоустройството (МРРБ).Ресорният министър Николай Нанков се запозна на място с възстановителните работи след наводнението в Мизия. По думите му за една седмица ситуацията в Мизия е преодоляна - почистени са улиците и е започнало тяхното асфалтиране.Кметът на град Мизия Виолин Крушовенски и местните жители лично благодариха на Нанков за навременната помощ за преодоляване на щетите от поройните дъждове.Припомняме, още в , по разпореждане на Нанков Агенция \"Пътна инфраструктура\" (АПИ) и пътноподдържащи фирми изпратиха 24 тежки машини за разчистване на калта от улиците в Мизия. На 11 юли министърът отиде лично до Мизия, за да подпомогне организацията по овладяване на кризисната ситуация.В хода на посещението на Нанков стана ясно още, че дъждовният канал вече е закрит и предстои рехабилитация на канализацията за дъждовна вода със средства от Междуведомствена комисия за възстановяване и подпомагане към Министерския съвет.Нанков коментира още язовирите в областта. По думите му от другата седмица Министерството на икономиката започва работа по решаване на проблема с язовирите в община Борован.Ремонтирането на язовирите ще се осъществи с държавния финансов ресурс, който получи икономическото ведомство. Целта е да се реши дългосрочно проблемът с язовирите по цялото поречие на река Скът, по протежение на общините Борован, Хайредин, Мизия и Оряхово.Стана ясно и че аварийно-възстановителните дейности по язовир \"Рогозен\" продължават. По уверение на кмета на Хайредин вече са започнали дейности по възлагане ремонта и на язовир \"Бързия\".Пред гражданите и местната управа Нанков заяви: \"Вършим си работата в максимално бързи срокове и с необходимото качество, за да осигурим нормалния живот на хората тук и резултатът се вижда - Мизия вече се връща към нормалния житейски ритъм.\"Очаква се другата седмица да бъде свикано извънредно заседание на Междуведомствена комисия за възстановяване и подпомагане.От пресслужбата на регионалното министерство пиша още, че в хода на срещата на Нанков с местните жители жена от град Мизия лично е благодарила на министъра и на премира Бойко Борисов за това, че улицата, на която живее, ще бъде асфалтирана. Така детето й, което е инвалид, ще може да излиза от дома си нормално.", "date": "2018.07.18", "title": "Мизия се възстановява след бедствието"}
{"url": "https://news.bg/world/indiya-obvini-17-mazhe-za-iznasilvaneto-na-11-godishno-momiche.html", "text": "Индийските власти повдигнаха обвинения на 17 мъже за изнасилването на 11-годишно момиче, предаде BBC. Те остават в ареста до 31 юли и са транспортирани под засилена полицейска охрана, тъй като гневни от престъплението хора са се опитали да ги линчуват след заседанието. Детето е било дрогирано и насилвано системно. Основният виновник работел в блока, в който живее жертвата. Очаква се да бъдат арестувани и други заподозрени. Стана ясно, че нито един адвокат за момента не иска да представлява обвиняемите. Припомнеме, че миналия месец друг случай с насилие срещу дете разгневи обществеността в страната. 7-годишното момиче е било отвлечено от училище и насилено от група мъже, които се опитали и да го убият. Детето бе прието за лечение в болница.Градът, в който е извършено престъплението, се намира на около 700 км югозападно от Ню Делхи.Нивото на тези престъпления в страната остава високо, въпреки по-строгите закони, които властите въведоха през последните години.За изнасилване на лице под 12-годишна възраст се полага смъртна присъда, а на пълнолетно лице - до 20 години затвор.Почти всяка седмица обаче има сигнали за насилия.", "date": "2018.07.18", "title": "Индия обвини 17 мъже за изнасилването на 11-годишно момиче"}
{"url": "https://news.bg/health/samo-edno-zveno-v-nzok-za-lechenieto-na-balgari-v-chuzhbina.html", "text": "НЗОК да сключва рамкови договори с водещи специалисти от чужбина по всяка медицинска специалност. За това настоя д-р Дечо Дечев, кандидат за управител на НЗОК.Дечев заяви това, след като бе изслушан от депутатите в ресорната здравна комисия. Кандидатурата на д-р Дечев ще бъде предложена за гласуване в Народното събрание на 20 юли.Д-р Дечев коментира пред журналисти идеята за създаване на единно звено в НЗОК, което да се занимава с лечението на българи в чужбина.\"В края на краищата става въпрос за български граждани и не виждам причина те да преминават през Комисията за лечение на българи в чужбина в Министерството, вторите през Фонда за лечение на деца, третите през НЗОК\".По думите на кандидата за шеф на НЗОК всичко това трупа излишен административен екип.\"Второто нещо, ако този екип бъде на едно място, ще предлага много по-компетентна помощ и грижа. Третото, което за мен е най-важно, променяме модела от това да харчим пари и да плащаме на чуждите болници, след като 80% от тази дейност спокойно може да се извършва в нашите болници и те да получават допълнително финансиране за това\", обясни Дечев.По думите му именно НЗОК има най-богат опит в това отношение, тъй като там има международен отдел. Дечев заяви, че ще се сключват по всяка специалност рамкови договори с водещи експерти от водещи болници, които при нужда ще се канят у нас.Относно промените в лекарствената политика д-р Дечев коментира пред журналисти основните принципи, които би желал да бъдат приети.Първият принцип е принципът на солидарността, който, по думите му, вече е приет.\"Другият, за който ще кажа все още има какво да се изчиства като дейности на изхода на системата за една и съща диагноза на база на международно приети критерии пациентът да получава едно и също финансиране, което да покрива лечение с доказано качество и ефективност\".Така пациенти, които ще желаят над гарантираната им сума да заплатят лечение, което не се включва в тази сума ще могат да доплатят. \"Тоест те ще ползват сума, която имат право всички лица и над нея, ако желаят биха доплатили сума, която покрива другото лечение\", обясни той.На въпрос това узаконява ли доплащането Дечев коментира, че то и сега съществува.\"Това, което казах и което ви дадох пример, е, че в момента независимо от ефективността на терапията, НЗОК заплаща пълното лечение независимо от това колко струва то. По този начин се ощетяват други пациенти, които са ползватели на други услуги, било то болнични, извънболнични и др\", обясни той.Д-р Дечев настоя, че тогава, когато се приравнят всички ползватели до еднакъв лимит за дадена диагноза, който лимит покрива лечение, отговарящо на всички международни критерии за качество и ефективност, е правилният ход.На въпрос дали в момента касата плаща за клинична пътека, Дечев заяви, че в момента касата плаща на различни принципи. Единият принцип е този на клинична пътека, в която рамките на сумата по клиничната пътека, лекуващият лекар избира какъв вид терапия да приложи, но касата заплаща в рамките на съществуващата клинична пътека. Така в дейността на онкологията и за някои други медицински дейности пациентите са неравопоставени като стойност на лечението и именно това касае предложението.На въпрос в какъв период трябва да се осъществи остойностяването на медицинските дейности, кандидатът за управител на НЗОК посочи - три месеца.", "date": "2018.07.18", "title": "Само едно звено в НЗОК за лечението на българи в чужбина"}
{"url": "https://news.bg/regions/nankov-inspektira-izgrazhdaneto-na-uchastak-ot-am-hemus.html", "text": "Изграждането на новия участък на автомагистрала \"Хемус\" между Ябланица и п.в. \"Боаза\". Това инспектира днес регионалният министър Николай Нанков, съобщиха от пресцентъра на министерството. Участваха още областният управител на Област Ловеч Георги Терзийски и председателят на Управителния съвет на Агенция \"Пътна инфраструктура\" инж. Светослав Глосов.Вече са изпълнени около 30% от предвидените по проекта дейности. За по-малко от 4 месеца са направени над 1,2 млн.куб.м изкопи и над 1 млн.куб.м насипи. В рамките на следващите три години ще бъдат изградени или ще се изграждат 170 километра.На 27 март тази година стартира изграждането на нови 9.3 километра от автомагистрала \"Хемус\" между Ябланица и п.в. \"Боаза\". Участъкът ще бъде с по две ленти за движение в посока по 4 м, две ленти за спиране по 3 м, средна разделителна ивица - 2 м, водещи ивици и банкети. Ще бъдат построени 5 селскостопански подлеза и 2 селскостопански надлеза. Етапна връзка в близост до с. Брестница ще осигурява свързаност с път I-4 Коритна - Белокопитово.Изпълнител на обекта е Консорциум \"ХВП Ябланица\" ДЗЗД. Договорът за проектиране и строителство е на стойност 54 990 000 лв. без ДДС. Строителният надзор осъществява ДЗЗД \"Консултанти Хемус 1 - 2016\" с договор на стойност 595 899,10 лв. без ДДС.", "date": "2018.07.18", "title": "Нанков инспектира изграждането на участък от АМ \"Хемус\""}
{"url": "https://news.bg/world/ekshan-v-las-vegas-politsay-shofira-i-strelya-po-zapodozreni.html", "text": "Реален екшън в Лас Вегас. Видео показва престрелка между американската полиция и заподозрени.Полицията в Лас Вегас публикува запис от камерата на униформата на полицай, който стреля по заподозрени, информират местни медии.Според властите кадрите показват опасността, пред която служителите на реда са изправени всеки ден.Заместник-шерифът Тим Кейли от полицията в града даде пресконференция в понеделник, за да разкрие подробности за възникналата на 11 юли стрелба, при която един човек е убит, а друг е ранен.Около два часа след убийството на мъж полицията се опитала да спре автомобила на заподозрени. Служителите на реда подгонили заподозрените и открили стрелба по тях, докато автомобилът със заподозрените се забил в стената на училище.Двамата мъже са стреляли по полицията 34 пъти. На видеото се вижда как полицаят стреля по нападателите, включително и през предното стъкло на автомобила, докато управлява полицейската кола. Служителят на реда уби шофьора, а другият заподозрян е заловен близо до автомобила при опит да избяга.", "date": "2018.07.18", "title": "Екшън в Лас Вегас – полицай шофира и стреля по заподозрени "}
{"url": "https://news.bg/world/vtora-zhena-obvini-lyuk-beson-v-iznasilvane.html", "text": "Втора жена обвини режисьора и продуцент Люк Бесон в изнасилване, предадоха световните информационни агенции. Това се случва в рамките само на няколко месеца тази година. 49-годишната дама, която също работи в кино индустрията, е заявила, че неведнъж е ставала жертва на посегателства от страна на Бесон. Това се е случвало по време на съвместната им работа. По-рано 27-годишна актриса, също работила с режисьора по няколко негови филма, разказа за връзката си с него и продължителните гаври от негова страна. Въпреки твърденията и за дрогиране преди насилието, пробите й се оказаха отрицателни.Самият той отрича обвиненията. Бесон е поредното известно лице, обвинено в изнасилване през последните години.", "date": "2018.07.18", "title": "Втора жена обвини Люк Бесон в изнасилване "}
{"url": "https://news.bg/world/tramp-pak-oponira-na-razuznavaneto-na-sasht-rusiya-ne-ni-atakuva.html", "text": "Президентът Доналд Тръмп отново опонира на директора на националното разузнаване на САЩ, съобщават американски медии.Тръмп отрече, че Русия атакува САЩ.На въпрос на журналист по време на среща на кабинета дали Русия продължава с атаките срещу САЩ, Тръмп отговори: \"Не\".Коментарът на държавния глава рязко контрастира с оценка на шефа на разузнаването.\"\", обяви директорът на националното разузнаване на САЩ Дан Коутс в петък - няколко дни преди срещата на американския лидер с руския президент Владимир Путин.Също в петък специалният прокурор на САЩ Робърт Мълър повдигна обвинения срещу 12 руски агенти за хакерска атака, кражба и разпространение на имейли на демократите преди президентските избори през 2016 г.Според Коутс Русия, Китай, Иран и Северна Корея са най-голямата заплаха. Той подчерта, че Русия е \"най-агресивният чуждестранен играч, несъмнено. И те продължават кампанията си за подкопаване на нашата демокрация\".След пресконференцията с Путин Тръмп беше остро разкритикуван в САЩ, че е застанал на страната на руския лидер за сметка на американското разузнаване за намесата на изборите. Но той вчера подчерта, че не се е изразил правилно в изказването си и че стои зад оценката на американските разузнавателни служби, че Русия се е намесила на изборите.Днес Тръмп заяви, че никой американски президент не е заемал толкова твърда позиция към Русия като него и добави, че Путин много добре го знае.", "date": "2018.07.18", "title": "Тръмп пак опонира на разузнаването на САЩ: Русия не ни атакува"}
{"url": "https://news.bg/regions/otbelyazaha-godishninata-ot-atentata-na-letishte-sarafovo.html", "text": "  Това заяви заместник-министърът на външните работи Георг Георгиев, съобщиха от пресцентъра на министерството. Той направи изявлението по време на възпоменателна церемония по повод шестата годишнина от атентата на бургаското летище \"Сарафово\".На церемонията присъстваха председателят на комисията по вътрешна сигурност и обществен ред в Парламента Цветан Цветанов, заместник-министърът на вътрешните работи Стефан Балабанов, областният управител на град Бургас Вълчо Чолаков, посланикът на Държавата Израел у нас Ирит Лилиан и други членове на дипломатическия корпус в България, представител от Българския червен кръст и ръководителят на представителството на Европейската комисия в София Огнян Златев.Георгиев изтъкна, че в своята сплотеност срещу терористичните заплахи, двата народа на България и Израел ще намерят сила мирът и доброто да просъществуват.Той прочете и обръщение от името на вицепремиера и министър на външните работи Екатерина Захариева. пише в него.Припомняме, че на 18  юли 2012 г. терорист се взриви до автобус с израелски туристи на летището в Бургас. Обвиняеми по делото задочно са Хасан ел Хадж Хасан и Мелиад Фарах. Двамата се издирват.: 1 българин - шофьора на автобуса Мустафа Кьосов на 36 години семеен с 11 годишно дете от село Юруково, 5 израелски туристи от Ришон ле Цион, Петах Тиква, Акра и атентатора, ранени са 35 души, 4 много тежко, 18 тежко и останалите леко ранени.Една по-леко ранените е българка - служителка на туристическата фирма \"Ортана\", посрещаща израелците. Освен 3-мата най-тежко ранени израелци всички останали 32 са върнати незабавно в Израел със специален израелски самолет без да са надлежно разпитани от българските власти., тъй като то е срещу канадския гражданин Хасан ел Хадж Хасан и австралиеца Мелиад Фара. Българската страна направи многократни усилия двамата обвиняеми да бъдат екстрадирани и изправени на съд у нас, но без успех. .", "date": "2018.07.18", "title": "Отбелязаха годишнината от атентата на летище \"Сарафово\""}
{"url": "https://news.bg/world/husite-poeha-otgovornost-za-ataka-sreshtu-rafineriya-v-jemen.html", "text": "Шиитските бунтовници хуси поеха отговорност за поредна атака в Йемен. Те са ударили петролна рафинерия в столицата Рияд, собственост на държавната компания Aramco, предаде РТ. Атаката е била извършена с дрон, пише в съобщението им.Друга версия за случилото се обаче даде Aramco.  От компанията по-рано признаха за пожар в съоръжението, но по \"технически причини\". Стихията вече е овладяна. Няма данни за загинали и ранени. Бунтовниците хуси контролират големи части от Йемен, като са подкрепяни от Иран. Саудитска Арабия оглавява арабска коалиция, която се сражава с хусите в Йемен от 2015 г. насам.", "date": "2018.07.18", "title": "Хусите поеха отговорност за атака срещу рафинерия в Йемен "}
{"url": "https://news.bg/bulgaria/21-000-leva-globa-za-fermera-pishtalov.html", "text": "21 000 лева глоба за фермера Петър Пищалов. Това постанови Областната агенция по контрол на храните в Кюстендил, предаде БНР.Припомняме, че неговото стадо коне бедстваше тази зима в Осоговската планина. Става дума за поне 70 животни, които бяха открити изоставени и изгладнели. Част от тях починаха. Сигналите бяха подадени от неправителствени организации. Шест наказателни постановления са били издадени. Те са за нехуманно отношение към животните, неиздадено разрешително да транспортира конете си в планината, както и че няма надлежно издадена документация да открие животновъден обект там.Предстои да се произнесе и районната прокуратура дали фермерът носи и наказателна отговорност. ", "date": "2018.07.18", "title": "21 000 лева глоба за фермера Пищалов "}
{"url": "https://news.bg/world/es-i-makedoniya-boryat-savmestno-nelegalnata-imigratsiya.html", "text": "Съвместна борба с нелегалната имиграция. За това се договориха ЕС и Македония, предаде France24. Споразумението за сътрудничество бе подписано днес в Брюксел от еврокомисарят по вътрешните работи Димитрис Аврамопулос и македонския министър на вътрешните работи Оливер Спасовски. То предвижда съвместни операции между ЕС и Скопие. Европейски граничари ще бъдат разположени на македонската граница. По думите на Аврамопулос, така ще се засилят възможностите за общ отговор на предизвикателството и да се опазват по-добре общите граници. Очаква се сделката да бъде одобрена формално по-късно. Стана ясно, че тя има подкрепата на Европейския парламент. ", "date": "2018.07.18", "title": "ЕС и Македония борят съвместно нелегалната имиграция "}
{"url": "https://news.bg/world/vmro-dpmne-napusnaha-sreshtata-za-referenduma-nedovolni-ot-pokanenite.html", "text": "Гневен напусна срещата на македонските партии лидерът на ВМРО-ДПМНЕ лидерът Христиан Мицковски, предаде МИА. Той излезе около час след началото. По думите му, неговата партия се отегля недоволна от формата, в който е проведена срещата, която трябва да определи датата за референдума. Не са били поканени всички парламентарно представени партии, въпреки неговото желание. ВМРО-ДПМНЕ, подчерта лидерът, остава на позициите си. Бившите управляващи искат проведането на предсрочни избори, преди Скопие да влезе в ЕС и НАТО. По-рано премиерът Зоран Заев заяви, че очаква дата за референдума, въпросите и характера, да бъдат готови до края на седмицата. Премиерът вярва, че искането на опозицията заслужава внимание, .", "date": "2018.07.18", "title": "ВМРО-ДПМНЕ напуснаха срещата за референдума, недоволни от поканените "}
{"url": "https://news.bg/int-politics/germaniya-vrashta-migranti-v-maroko-tunis-alzhir-i-gruziya.html", "text": "Германия определя три северноафрикански страни и Грузия като \"сигурни страни\", ускорява процеса за предоставяне на убежище и улеснява връщането на мигрантите с отказ обратно, съобщава ДПА.Кабинетът е одобрил проектозакон, в който са изброени Мароко, Тунис, Алжир и бившата съветска република Грузия като сигурни. Проектът трябва да бъде гласуван от долната камара на парламента, Бундестага.Предишният опит да се изброят трите северноафрикански държави не минава в горната камара на германския парламент през последния законодателен период. Опозиционните \"Зелени\" и най-левите \"Ди Линк\" отхвърлят плана и коментират, че страните не са безопасни за определени групи.Групата за застъпничество за търсещите убежище \"Про Асил\" счита, че новият проектозакон ще включва разпоредба, която позволява на тези, които са започнали работа, професионално обучение или чиракуване до крайна дата, могат да останат в Германия.Обичайно търсещите убежище или онези, на които е предоставено разрешение да останат от \"сигурни страни на произход\", нямат право да работят в Германия. \"Про Асил\" отхвърля проектозакона на правителството, заявявайки, че в случай на \"ускорена процедура\" положението на лицата, търсещи убежище, не е адекватно призната.Робърт Хабек, лидер на \"Зелените\" коментира, че трите северноафрикански държави, част от региона на Магреб, не са безопасни за много хора. \"И все още е така, журналистите, малцинствата и хомосексуалистите не са в безопасност, преследвани и арестувани са в държавите от Магреб. Има информация за изтезания и несправедливи съдебни производства, затова не виждам как тези държави са безопасни\", обяснява той.Според него, определянето на страните като \"сигурни страни на произход\" не решава никакви проблеми. \"Ако става въпрос за изпращане на хора от Магреб обратно по-бързо, трябва да има действащо споразумение за репатриране. Ако става дума за справяне с престъпността в Германия, то тогава има нужда от добре оборудвана полиция\", допълва той.В допълнение към всички страни от ЕС, като други \"сигурни страни на произход\", германските власти определят: Гана, Сенегал, Босна и Херцеговина, Македония, Сърбия, Черна гора, Албания и Косово.", "date": "2018.07.18", "title": "Германия връща мигранти в Мароко, Тунис, Алжир и Грузия"}
{"url": "https://news.bg/world/iran-osem-pati-othvarlyal-molba-na-tramp-za-sreshta-s-rohani.html", "text": "Началникът на кабинета на президента на Иран Хасан Рохани разкри, че държавният глава на САЩ Доналд Тръмп осем пъти е поискал да се срещне с колегата си от Ислямската република по време на Общото събрание на ООН през миналата година, информира АФП.\"По време на последното посещение на Рохани в Ню Йорк за сесията на Общото събрание на ООН Тръмп осем пъти поиска от иранската делегация да се срещне с президента\", каза Махмуд Ваези пред журналисти, цитиран от местната агенция Mehr.Той добави, че иранският екип не е отговорил на молбите, след като Тръмп обяви, че няма да потвърди, че Техеран се придържа към ядреното споразумение от 2015 г., което доведе до изтеглянето на САЩ от сделката през май тази година.\"\", предупреди Ваези.Техеран съобщи през октомври 2017 г., че Тръмп е поискал среща с иранския си колега в ООН, но до момента не беше разкривано, че американският лидер осем пъти е отправял молба.Ако Ислямската република беше удовлетворила молбата, срещата между Рохани и Тръмп щеше да е първата между президентите на двете държави от Ислямската революция през 1979 г.", "date": "2018.07.18", "title": "Иран осем пъти отхвърлял молба на Тръмп за среща с Рохани"}
{"url": "https://news.bg/int-politics/zapasite-na-uran-v-iran-dostigat-950-tona.html", "text": "Запасите на уран в Иран достигат 950 тона, а с , тези запаси ще се повишат, коментира управляващият ядрената енергетика на страната, добавяйки, че запасите от уран почти са се удвоили през последните няколко години, съобщава АП.Али Акбар Салехи, ръководител на Иранската организация за атомна енергия, коментира в държавната телевизия, че Иран е внесъл около 400 тона т. нар. \"жълт кейк\" уран след ядрената сделка от 2015 г., като увеличава складовата си наличност между 900 и 950 тона, от 500 тона.След сделката от 2015 г. Иран закупува \"жълт кейк\" уран от Казахстан и Русия, но добива и собствен. Договорът позволява това, но ограничава обогатяването на уран от Иран до 3,67%, което е достатъчно, за да се използва в атомна електроцентрала, но далеч по-малко от 90-те процента, необходими за атомно оръжие.САЩ се оттеглиха от сделката през май и оттогава останалите държави - Русия, Китай, Германия, Франция и Великобритания, както и Европейският съюз преговарят с Техеран, за да спасят споразумението с икономически стимули и гаранции. След изтеглянето от САЩ, Иран обеща да увеличи капацитета си за обогатяване, за да окаже натиск за изпълнение на споразумението.В допълнение към обявеното продължение на покупки от Русия и други източници, Салехи обяви, че Иран също работи по проучване, за допълнителни ресурси и находища в страната, за да отговори на нуждите от повече уран.През юни, Иран обяви, че възобновява производство в \"голямо\" ураново съоръжение, включено в ядрената програма в централния град Исфахан, като съоръжението произвежда материали, необходими за обогатяване на уран.Единствената ядрена електроцентрала в Иран в южната част на страната, с помощта на Русия е в експлоатация от 2011 г. и изисква около 27 тона гориво годишно.", "date": "2018.07.18", "title": "Запасите на уран в Иран достигат 950 тона"}
{"url": "https://news.bg/crime/sakskoburggotski-zagubi-poredno-delo-za-tsarskite-imoti.html", "text": "Симеон Сакскобургготски загуби поредно дело за царските имоти, съобщи \"Сега\". Става въпрос за 1414 дка край двореца \"Врана\".Той ще плати и 160 хил. лв. разноски по делото. Те са собственост на държавата, а не наследниците на българските царе, следва от решението на Върховния касационен съд, който отказа да се занимава с жалбата срещу актовете на долните инстанции, с които имотът беше признат за държавен.През март Софийският апелативен съд потвърди решението на градския от януари 2016 г., с което бяха отхвърлени исковете срещу държавата за 11 имота с различна площ в землището на софийското село Лозен.В исковата си молба Сакскобургготски и сестра му Мария Луиза твърдяха, че са собственици по наследство на имение с площ от 2650 дка, ливада с площ от 5 дка, градина с площ от половин декар и градина с площ от 1,2 дка. Собствеността била отнета по силата на Закона за обявяване държавна собственост имотите на семействата на бившите царе от 1946 г., а после възстановена по силата на Решение на Конституционния съд от юни 1998 година. Със заповед на столичния кмет Стефан Софиянски през 2001 г. от актовите книги на общината са отписани дворецът \"Врана\" и паркът около него с площ от 800 000 кв. м. Те са предадени във владение на Сакскобургготски и сестра му.Въпросните 1414 дка от стопанството остават във владението на държавата. Съдът обаче приема, че имотът е придобит от интендантството, което е държавна институция и е държавен.Апелативният съд приема, че през 1946 г., когато имението \"Врана\" е било отнето от Сакскобургготски, майка му и сестра му, те всъщност не са били собственици.До момента държавата е спечелила окончателно делата за имението \"Кричим\", хижите \"Ситняково\" и \"Саръгьол\". Още не са приключили съдебните спорове за двореца \"Царска Бистрица\" и 16 000 дка рилски гори. ", "date": "2018.07.18", "title": "Сакскобургготски  загуби поредно дело за царските имоти "}
{"url": "https://news.bg/world/targovskata-voyna-prodalzhava-sasht-obmislyat-tarifi-varhu-uran.html", "text": "Съединените щати обмислят налагане на тарифи върху внос на уран, съобщават Forexlive и \"Блумбърг\".Търговският секретар на САЩ Уилбър Рос потвърди разпространяваната през последните дни информация.Рос каза, че Вашингтон разследва дали вносът на уран е заплаха за националната сигурност. Разследването може да доведе до налагане на тарифи върху вноса на гориво за атомните централи. Те ще засегнат целия сектор.Министерството на търговията съобщи, че двете компании Ur-Energy Inc. и Energy Fuels Inc. са внесли искане за провеждане на проверка на вноса на уран в САЩ. Те твърдят във внесените през януари документи, че доставките от чужбина вредят на производството в страната.Смята се, че САЩ имат огромен запас от уран за оръжия за масово поразяване.По-рано днес \"Уолстрийт джърнъл\" писа, че се строи завод за превръщане на плутоний за ядрени оръжия в ядрено гориво.Вестникът пише, че през 2007 г. официални представители са съобщили, че заводът ще струва 4,8 милиарда долара и ще бъде завършен до 2016 г. Сега енергийното министерство е изчислило, че разходите са 17,2 милиарда долара и ще е необходим период до 2048 г.Около 50% от вноса на уран в САЩ е от Канада и Казахстан, следвани от Австралия, Русия и Узбекистан. Почти 90% от доставения за американските реактори уран през 2016 г. е от чужбина.", "date": "2018.07.18", "title": "Търговската война продължава: САЩ обмислят тарифи върху уран"}
{"url": "https://news.bg/politics/ne-samo-pari-za-postradalite-zhivotnovadi-iska-prezidentat.html", "text": "Призовавам правителството за диалог с протестиращите и със стопаните на място, когато се взима всяко едно решение и особено за начина, по който това решение се изпълнява. Това заяви държавният глава Румен Радев, който е в община Болярово, област Ямбол, във връзка с евтаназирането на хиляди глави животни като мярка срещу разпространението на чумата при дребния добитък. Президентът посети града, за да се срещне със засегнатите стопани в района на Странджа. Той също така проведе среща с кмета на Община Болярово Христо Христов, в която участваха и кметовете и кметските наместници на Воден, Странджа, Шарково и Крайново, представители на полицията и на ветеринарните служби.По думите на президента начинът, по който се умъртвяват животните, унищожава крехкото доверие на гражданите в българските институции. Според него в региона има сериозен проблем, който не се изчерпва само със сектор \"Животновъдство\".\"Това е проблем за поминъка на хората и тяхната съдба в този беден граничен регион, както и за националната сигурност, държавността и функционирането на нашите институции. Тази празнина, която се получи между хората тук и властта, не може да се запълни само с финансови компенсации. Трябва дълготрайна, устойчива политика на държавата за възстановяване на поминъка на тези хора\", категорично заяви Радев.Президентът призова правителството да обърне внимание на проблемите на хората, така че те да почувстват държавата на своя страна.\"Очаквам най-сетне да има един продуктивен диалог, не може само с механичен подход, механично изтребване на животните и механично даване на пари до следващата криза\", заяви Радев и допълни, че абдикирането на държавата от много важни функции като наблюдение, профилактика, карантина и пристъпването към крайната и най-лесна мярка като унищожаване на животните, не е решение.На въпрос дали настоящата ситуация изисква да се свика Консултативен съвет за национална сигурност президентът заяви, че всички последствия от това заболяване трябва да бъдат ограничени по възможно най-бързия и ефективен начин. По думите му е нужно първо да се оцени как ще бъдат извършени тези дейности и какви дългосрочни стъпки ще бъдат предприети за възстановяване и стабилизиране на поминъка на местните хора.В хода на разговорите с държавния глава представителите на местните власти призоваха за възможно най-бързо възстановяване на традиционния поминък, какъвто е животновъдството в засегнатите места. Според кметовете и кметските наместници това е необходимо, за да не се допусне обезлюдяване на района. Те също така поискаха юридическа помощ за запазване на субсидиите за използваните пасища.", "date": "2018.07.18", "title": "Не само пари за пострадалите животновъди, иска президентът"}
{"url": "https://news.bg/crime/administrativniyat-sad-v-sofiya-ne-razgleda-zhalbata-na-bsp-za-evtanaziyata.html", "text": "Административният съд в София-град (АССГ) не уважи  против заповедта на шефа на БАБХ за евтаназирането на животни в Странджа като мярка срещу разпространението на чума при дребния добитък, съобщи \"\".Припомняме, Вигенин депозира жалба в Административния съд в София-град поради съмнение в диагнозата на БАБХ за наличие на чума по дребните преживни животни.Червеният депутат поиска заповедта да бъде отменена и умъртвяването на животните да спре.Съдът сочи като мотиви да не уважи жалбата на Вигенин това, че депутатът не е представил доказателства по делото, че има правен интерес. Тоест липсват данни, че той е собственик на \"дребни преживни животни\" в селата в Странджа или че той по някакъв начин е заинтересовано лице по смисъла на заповедта на шефа на БАБХ.Според магистратите също така Законът за ветеринарномедицинската дейност не предвижда възможността заповедите на директора на БАБХ, с които се прилагат мерки за профилактика, ограничаване и ликвидиране на някои особено опасни заразни болести, да бъдат обжалвани като цяло.Следователно дори и депутатът от БСП да бъде заинтересована страна по спора и да има глави \"дребни преживни животни\", той няма право да оспорва заповедта на директора на БАБХ, с която се въвеждат мерки за профилактика, в случая евтаназиране.Решението на магистратите може да се обжалва пред върховния съд.", "date": "2018.07.18", "title": "Административният съд в София не разгледа жалбата на БСП за евтаназията"}
{"url": "https://news.bg/int-politics/bivshiyat-shef-na-fbr-komi-zove-izbiratelite-da-podkrepyat-demokratite-esenta.html", "text": "Джеймс Коми, директорът на ФБР, който бе уволнен миналата година от Доналд Тръмп, призовава избирателите да подкрепят демократите на изборите през ноември, съобщава АП.Коми коментира в Туитър, че \"републиканският конгрес се е доказал неспособен да изпълни проекта на основателите, че \"Амбицията трябва ... да противодейства на амбицията\", като това се отнася до необходимостта Конгресът да осигури контрол и баланс на президентската власт.\"Всички, които вярват в ценностите на тази страна, трябва да гласуват за демократите тази есен ... Историята ни гледа\", пише още Коми. Бившият директор на ФБР наскоро също така коментира, че вече не се смята за републиканец.В понеделник, след пресконференцията на Тръмп с Путин, Коми написа в Туитър \"Това беше денят, в който един американски президент стоеше на чужда земя до убийствено лъжлив бандит и отказа да подкрепи собствената си страна\".", "date": "2018.07.18", "title": "Бившият шеф на ФБР Коми зове избирателите да подкрепят демократите есента"}
{"url": "https://news.bg/politics/borisov-osvobodi-zamestnika-na-porozhanov.html", "text": "Министър-председателят Бойко Борисов издаде заповед, с която освободи заместник-министъра на земеделието, храните и горите Цветан Димитров. Това съобщиха от пресслужбата на Министерски съвет.Решението на премиера е взето след срещата на министъра на земеделието, храните и горите Румен Порожанов с представители на  по-рано днес.Премиерът Борисов разпореди на Порожанов и да освободи още директора на дирекция \"Животновъдство\" Златка Възелова, директора на Дирекция \"Директни плащания и идентификация на земеделските парцели\" Георги Праматаров, както и съветника на Порожанов Бойко Синапов.", "date": "2018.07.18", "title": "Борисов освободи заместника на Порожанов"}
{"url": "https://news.bg/education/borisov-se-gordee-che-obrazovanieto-e-osnoven-angazhiment-na-kabineta.html", "text": "Нашата ангажираност е огромна. За първи път поставяме образованието в центъра на това, което правителството е поело като ангажимент. Това заяви министър-председателят Бойко Борисов, който приветства участниците в заседанието на Координационното звено по Механизма за съвместна работа на институциите за връщане на децата в училище.Борисов изрази своята увереност, че това усилие и съвместна работа на институциите е най-доброто за страната в дългосрочен план. \"Над 700 млн. лв. се вложиха в образователна инфраструктура. Това са огромни пари. Никога не са давали такива. С по 330 млн. сме поели ангажимент повече да даваме на година за учителите\", заяви министър-председателят.22 хиляди деца повече в клас, посочи Борисов и попита можете ли да си представите как изглеждат 22 хиляди неграмотни деца?\"Истината е в това - учителят се помни цял живот. Каквото ни даде в първите години на образованието, това след това формира и всяка една човешка личност\", напомни Борисов.\"Поощрявайте хората, стойте зад тях. Няма по-добро дело от това, което правим в момента\", доволен е министър-председателят.От своя страна вицепремиерът Томислав Дончев отчете - свършихме много работа, предстои да свършим още повече. \"Нашият основен проблем е да се борим с неграмотността. Неграмотността като перспектива ражда още неграмотност, ражда бедност, ражда и безредици\", заяви Дончев. Предвид спецификата е необходимо мобилизирането на целия държавен апарат, посочи вицепремиера.\"Нашата главна задача не е просто да върнем децата в клас. Нашата главна задача е да ги задържим там\", настоя още Дончев.По думите му все още имаме доста случаи на родители, които живеят в чужбина или така наречената епизодична миграция - ходят -връщат се, това е един от най-големите ни проблеми.Имаме голям дял на децата от семейства, които нямат отношение към образованието, които не чувстват родителско, нормативно задължение, бих казал в много случаи те не знаят, че трябва да осигурят на децата си задължително обучение в предучилщна и училищна възраст, обясни той.Работата по механизма показа, че когато институциите работят заедно има успех. Бих казал, че това са безпрецедентни институционални усилия. Това каза министърът на образованието и науката Красимир Вълчев. Той отчете, че през годината са работили 1100 екипа с 11 хиляди учители, извършени са над 200 хиляди обхода по места, близо 24 хиляди деца са включени допълнително в образователната система, малко над 2 хиляди са вторично отпаднали. \"Нетният резултат е бих казал дори изненадващ за самите нас. Това не означава, че сме решили проблема, макар и значителна крачка първата година, която направихме е малка\", коментира Вълчев.Той визира още, спекулациите от страна на опозицията за социално-икономически причини и исканите социални помощи, каквито има за първи клас и за втори, трети и четвърти клас. \"Механизмът показа, че основните причини са културни. Нежаланието да се посещава училище, незаинтересованост, а в някои случаи откровено спиране от ходенето на училище\", коментира още просветният министър.Вътрешният министър Валентин Радев потвърди, че това е първият най-важен приоритет на правителството. \"Имаме още много работа да свършим. Тези, които са отвън да ги вкараме буквално за ръчичка в училищата и в предучилищната\", заяви Радев.\"Ние от МВР сме много мотивирани и се опитваме да направим така, че тези дечица да влязат там, а не след това да преследваме престъпници. Без значение от каква социална група са. Работим с всички, където и когато е поискана помощ от МВР. Това не е основната ни дейност, но е една от най-важните\", заяви Радев и допълни, че това е една от най-перспективните задачи пред обществото в момента.", "date": "2018.07.18", "title": "Борисов се гордее, че образованието е основен ангажимент на кабинета"}
{"url": "https://news.bg/world/v-ispaniya-glasyat-zakon-seks-bez-izrichno-saglasie-e-iznasilvane.html", "text": "Испанското правителство на социалистите ще въведе законопроект, който има за цел да изясни неяснотата в случаи на изнасилване, пише \"Гардиън\".Според законопроекта съгласието за секс трябва да бъде изрично. Подчертава се, че \"да\" означава \"да\", а всичко друго, включително мълчание, ще означава отричане. Секс без изрично съгласие следователно ще бъде възприеман като изнасилване.Решението на правителството да внесе промените идва след бурното недоволство във връзка с присъдата в съдебния случай la Мanada. Петима души бяха обвинени в групово изнасилване на 18-годишна жена в Памплона по време на ежегодния фестивал с бикове. Двама от групата заснеха изнасилването. Жената мълчи и е пасивна. Съдията разтълкува това като съгласие - един съдия дори коментира, че жертвата дори се е забавлявала - и обвиненията в изнасилване бяха намалени до сексуално нападение.Според испанското законодателство изнасилването трябва да включва елементи като насилие и сплашване. Решението по случая la manada доведе до демонстрации в страната. Подсъдимите са под гаранция, докато се обжалва деветгодишната им присъда. Сред обвиняемите има войник и служител на гражданската гвардия, които са върнати на работа.Предлагайки законопроекта, вицепремиерът и министър на равноправието Кармен Калво заяви, че \"ако жена не каже изрично \"да\", всичко останало е \"не\".Патрисия Фаралдо Кабана, професор по право в Университета в Ла Коруня, която е помогнала за изготвянето на проектозакона, коментира, че в промените е заложено съгласието да се възприема не само като нещо вербално, но и също мълчаливо, като изразяване с езика на тялото.\"\", подчерта Кабана.В писмо до испанска телевизия жертвата от la Manada пише: \"Не мълчете за това, защото ако го направите, ще им позволите да спечелят. Никой не трябва да преминава през това. Никой не трябва да съжалява, че е изпил питие, че е разговарял с хора на фестивала, че се прибира сам или носи минижуп\".Подобно законодателство беше прието в Швеция в началото на юли.", "date": "2018.07.18", "title": "В Испания гласят закон - секс без изрично съгласие е изнасилване"}
{"url": "https://news.bg/health/zasilen-kontrol-okolo-selata-s-karantina.html", "text": "Около селата, където е обявена карантина заради чумата по козите и овцете, има засилено полицейско присъствие.Полицаи посрещат всички автомобили, които пътуват към селата Шарково, Крайново и Странджа, съобщи Нова. Униформените проверяват колите за укрити животни.Причината е, че вече има случаи на животновъди, които се опитват да спасят животните си и ги прекарват в други населени места, което повишава многократно възможността от пренасянето на заразата.Най-тежки и щателни проверки се осъществяват на входовете на село Шарково. Там освен багажните на хората се проверяват и личните документи на шофьорите и пътниците.Гумите на всички коли на изход от селото се дезинфекцират. Дезинфектират се и обувките на всички хората, които са били в селото, но излизат от зоната на карантината.Очаква се днес следобед държавният глава Румен Радев да пристигне в община Болярово, където бяха евтанизирани цели стада с домашни животни. Президентът ще се срещне с кмета на общината и кметовете на трите най-засегнати села в Ямболско - Шарково, Крайново и Странджа.", "date": "2018.07.18", "title": "Засилен контрол около селата с карантина"}
{"url": "https://news.bg/regions/alpinisti-montirat-mrezha-nad-srutishteto-kray-tikale-na-patya-smolyan-madan.html", "text": "Алпинисти започват монтаж на високоякостна мрежа над срутището край Тикале на път II-86 Смолян - Мадан през следващата седмица, съобщиха от агенция \"Пътна инфраструктура\".Продължава аварийното укрепване на срутището край Тикале на път II-86 Смолян - Мадан. Запълнени са основните пукнатини и е замрежен ската. Предстои през следващата седмица алпинисти да започнат монтиране на високоякостна мрежа с анкери, с широчина 7 м и дължина 100 м в зоната между двата далекопровода, както и вертикално укрепване с мрежа на площ около 500 кв. м с анкери в зоната над срутището.Очаква се след приключването на тези дейности движението да бъде пуснато по едното платно на второкласния път.Аварийните дейности се изпълняват от пътноподдържащото дружество, с което АПИ има договор по ЗОП за поддържане на републиканските пътища в област Смолян. Възложените дейности са за 1 145 991 лв. с ДДС.Предстои да бъдат извършени геолого-проучвателни работи за трайното укрепване на срутищния процес. С \"Геотехника - АБС\" ООД на 12 юли е сключен договор по ЗОП за извършването на геолого-проучвателни дейности на стойност 35 760 лв. с ДДС.Очаква се до края на юли т. г. те да бъдат готови и дружеството да представи изготвения инженерногеоложки доклад. След като той бъде приет ще стартира тръжна процедура за изработването на технически проект и извършване на трайно укрепване на срутището на второкласния път.За финансиране на укрепителните дейности Агенция \"Пътна инфраструктура\" ще кандидатства пред Междуведомствената комисия за възстановяване и подпомагане към Министерския съвет.", "date": "2018.07.18", "title": "Алпинисти монтират мрежа над срутището край Тикале на пътя Смолян-Мадан"}
{"url": "https://news.bg/world/berlin-za-sreshtata-v-helzinki-dialogat-e-nay-dobriyat-nachin-za-razreshavane-na-problemi.html", "text": "Германия приветства проведената в понеделник среща между президента на САЩ Доналд Тръмп и руския му колега Владимир Путин в Хелзинки, обяви говорителят на европейската държава, цитиран от \"Ройтерс\".Според представителя разговорите са най-добрият начин за преодоляване на различията.\"\", заяви Щефан Зайберт пред журналисти след въпрос за срещата.", "date": "2018.07.18", "title": "Берлин за срещата в Хелзинки: Диалогът е най-добрият начин за разрешаване на проблеми"}
{"url": "https://news.bg/regions/vazstanovyavat-umartvyavaneto-na-zhivotni-v-yambolsko-ot-chetvartak.html", "text": "Възстановяват умъртвяването на животните в огнищата на зараза от четвъртък.Това съобщи министърът на вътрешните работи Валентин Радев след заседанието на Оперативния щаб за борба с чумата по животните.Припомняме, евтаназирането на животни бе разпоредено със заповед на БАБХ за села в Ямболско. Там вече има засилен контрол и всички автомобили се дезинфекцират.Полицейското присъствие в съответните региони ще бъде засилено. Усилено ще бъде и присъствието на униформени служители по границите.Валентин Радев допълни, че по сухопътната граница между България и Румъния се изгражда ограда от бодлива тел, за да не могат заразени с чума животни да влязат в страната.По думите на земеделския зам.-министър Атанас Добрев на предстоящия националния съвет ще бъдат набелязани превантивни действия в отговор на установени в Румъния случаи на зараза от африканска чума по дивите прасета.Мерките са за държавната граница Силистра - Дуранкулак. Там районът е почистен, опъва се мрежа, за да не се допуска дивечът да пресича през румънската граница. Последното огнище е констатирано около Констанца.\"Трябва да направим бързи стъпки, загубихме повече от 24 часа заради забележките, които имаше, доказахме с документи, че действията са законни, показахме и заповедите, издадени от 19 юни, съгласно закона\", допълни вътрешният министър.Проверяват се входовете и изходите на трите села с установена зараза, спират се стопаните, които искат да водят стадата си на паша, въпреки забраната. Продължава засилената проверка - както на автомобили, прекарващи животни и месни продукти, така и по границата.Контролът ще обхване както сухопътните, така и водните граници, включително и фериботите и пристанищата. Поставяме фокус включително и на железопътния контрол.Мерките ще бъдат изключително строги. Затваряме зоните и умоляваме хората да се оттеглят от маркираните зони, както и да не предприемат пътувания към тях.От МВР очакват и помощта на ловците, за да намалят популацията на дивите прасета.След заседанието на Министерския съвет министрите Валентин Радев и Румен Порожанов проведоха поредно заседание на оперативния щаб за координиране на ситуацията и ограничаване на заболяванията по животните.В него участваха главният секретар на МВР Младен Маринов, заместник-министърът на вътрешните работи Стефан Балабанов, директорът на Гранична полиция, директорите на областните дирекции-Бургас, Силистра, Добрич и Русе, директорът на БАБХ д-р Дамян Илиев, директорът на ДАНС Димитър Георгиев, областни управители.Малко по-рано пред Министерския съвет имаше протест на животновъди, които изляха мляко и подпалиха вълна с искане за оставки. Напрежението сред протестиращите се повиши. Полицията овладя желанието им да влязат в сградата на Министерския съвет, а техни представители се срещнаха със земеделския министър Румен Порожанов.След това по разпореждане на премиера Бойко Борисов бяха уволнени зам.-министър Цветан Димитров.По разпореждане на премиера земеделският министър Румен Порожанов освободи още директора на дирекция \"Животновъдство\" Златка Възелова, директора на Дирекция \"Директни плащания и идентификация на земеделските парцели\" Георги Праматаров.Освободен е и съветникът на земеделския министър - Бойко Синапов.", "date": "2018.07.18", "title": "Възстановяват умъртвяването на животни в Ямболско от четвъртък"}
{"url": "https://news.bg/society/uvelichavat-s-1-8-leva-pomoshtta-za-otoplenie-za-predstoyashtata-zima.html", "text": "През предстоящия отоплителен сезон месечният размер на целевата помощ за отопление ще бъде в размер на 74.83 лв.Общият размер на помощта за целия отоплителен период 1 ноември 2018 година - 31 март 2019 година ще се увеличи на общо 374.15 лв.Общата сума е с 9.05 лв. по-висока в сравнение с изплащаната през миналата зима.Новият размер на помощта е определена със заповед на министъра на труда и социалната политика Бисер Петков.Съгласно регулациите месечният размер на целевата помощ за отопление се определя на база левовата равностойност на 385 квтч електроенергия, от които 280 квтч дневна и 105 квтч нощна електроенергия, по осреднена крайна продажна цена на електроенергията за битов потребител към 31 октомври на текущата календарна година.Право на целева помощ за отопление имат лицата и семействата, чийто средномесечен доход за предходните 6 месеца преди месеца на подаване на заявлението-декларация за получаване на помощта е по-нисък или равен от диференциран минимален доход за отопление. Лицата и семействата също така трябва и да отговарят на условията, регламентирани в Правилника за прилагане на Закона за социално подпомагане.Кандидатстващите за целева помощ могат да подават документи в дирекциите \"Социално подпомагане\" до 31 октомври 2018 година.Заявленията се подават по настоящ адрес на кандидатите. Увеличението на пенсиите от 1 юли с 3.8% няма да да се отрази на правото на достъп до този вид помощ.За миналия отоплителен сезон 2017-2018 година беше изплатена пусната енергийна помощ на 204 635 лица и семейства на обща стойност 74 323 833 лв., посочват още от пресслужабата на Министерството на труда и социалната политика.Заявление-декларация за отпускането на целева помощ за отопление е достъпно на интернет страницата на Агенцията за социално подпомагане.", "date": "2018.07.18", "title": "Увеличават с 1.8 лева помощта за отопление за предстоящата зима"}
{"url": "https://news.bg/world/tramp-namekna-che-cherna-gora-mozhe-da-vkara-nato-v-svetovna-voyna.html", "text": "Президентът на САЩ Доналд Тръмп заяви, че черногорците са \"много силен, много агресивен\" народ и изрази опасенията си, че най-новият член на НАТО може да вкара Алианса в голяма война, съобщава радио \"Свободна Европа\".В интервю за Fox News след срещата си с руския президент Путин в Хелзинки, Тръмп беше запитан за Член 5 от Варшавския договор за НАТО, който гласи, че атака срещу една страна членка е атака срещи всички членки на пакта.На въпрос на интервюиращия \"Защо моят син трябва да бъде изпращан в Черна гора да я защитава от атака\", Тръмп отговори: \"Разбирам това, което питаш. И аз си задавам същия въпрос\".Той подчерта, че Черна гора е \"малка страна с много силен народ. Те са много силен народ, те са много агресивен народ. Те могат да покажат агресивност и, честито, ние сме в Трета световна война\".Президентът повтори, че всеки член на НАТО трябва да изпълни финансовите си ангажименти: \"Вие трябва да платите, вие трябва да платите\".", "date": "2018.07.18", "title": "Тръмп намекна, че Черна гора може да вкара НАТО в световна война"}
{"url": "https://news.bg/disasters/11-golemi-gorski-pozhara-boshuvat-v-arkticheskiya-krag.html", "text": "Най-малко 11 големи горски пожара бушуват в Арктическия кръг, а причината е горещото и сухо лято, съобщава \"Гардиън\".Най-засегнатата държава, Швеция, призовава за спешна помощ партньорите си в Европейския съюз, тъй като пожарите са обхванали голяма част от територията й и наложиха евакуацията на четири общности.Десетки хиляди са предупредени да останат по домовете си и да затварят прозорци и вентилационни отвори, за да избегнат вдишването на дим. Железопътният превоз е прекъснат.Програмата \"Коперник\" за наблюдение на Земята, която дава ежедневна информация за пожарите в Европа, показва повече от 60 пожара в Швеция, като има огнища в Норвегия, Финландия и Русия.Норвегия изпраща шест противопожарни хеликоптера в отговор на искането за помощ, а Италия праща в Йоребро, Централна южна Швеция, два Canadair CL-415s (които могат да пуснат 6000 литра вода с едно зареждане).В Западна Швеция противопожарните действия са временно спрени в близост до артилерийски тренировъчни терени до гората \"Авдален\", поради опасност неексплодирали снаряди да се взривят от екстремната топлина.Жителите на Упсала коментират, че могат да видят облаци дим и след 18 последователни дни без дъжд им е забранено паленето на огньове и барбекю в национални паркове.\"Това определено е най-лошата от последните години с горски пожари. Въпреки че пожари има всяка година, 2018 се очертават твърде много\", коментира Майк Пийкок, изследовател и местен жител.Увеличаващите се области на пожари изглежда като тенденция, тъй като в други северни региони като Гренландия, Аляска, Сибир и Канада се отчитат също все по-големи пожари.Искрите идват от различни източници: барбекюта, цигари и все повече светкавици, които стават все по-чести, докато планетата се затопля. Шведските власти считат, че рискът от повече пожари през идните дни е \"изключително висок\" поради температурни прогнози, надвишаващи 30 ° С.Голяма част от северното полукълбо е обхванато от необичайно горещо време през последните седмици, от Алжир до Калифорния и причинило пожари от Сибир до Йоркшир. Украйна е ударена особено тежко от горски пожари.Европейската информационна система за горските пожари предупреждава, че условията за пожарна опасност вероятно ще бъдат крайни в голяма част от Централна и Северна Европа през следващите седмици.Според официални представители на ЕС много от тазгодишните пожари са извън традиционната европейска пожарна зона на Средиземно море и все повече се случват в неочаквани моменти от годината.2017 г. бе най-тежката година в историята на Европа, причинявайки унищожение на хиляди хектари гори и обработваеми земи в Португалия, Испания и Италия, до ноември. \"Има ясни тенденции за по-дългите сезони на пожар и по-често срещани критични периоди в Европа, които водят до опасни пожари и ситуации\", коментира представител на Европейската комисия.Климатичните учени считат, че Арктика и други области, които някога рядко са подлагани на пожари, вероятно ще стават все по-уязвими. \"Това, което виждаме с тази глобална гореща вълна, е, че тези зони на пожарна чувствителност сега се разширяват, с блатата в Северозападна Англия и сега тези шведски пожари са последствие от това\", обяснява Винсент Гаучи, професор по глобална екологична промяна.\"И двете области са обикновено влажни, което позволява на гори и торфища да развиват големи въглеродни запаси. Когато такива въглеродни екосистеми са подложени на засушаване и топлина и има източник на запалване - светкавици или хора - ще се случат пожари\", допълва той.", "date": "2018.07.18", "title": "11 големи горски пожара бошуват в Арктическия кръг"}
{"url": "https://news.bg/world/korab-sas-150-migranti-potana-kray-severen-kipar.html", "text": "16 бежанци са се удавили, а около 30 са изчезнали след потъването на кораб в Средиземно море до северното крайбрежие на Кипър, съобщи турската държавна медия, цитирана от АФП.На кораба е имало 150 души. Повече от 100 души са спасени при съвместна операция на бреговата охрана на Северен Кипър и Турция.Но \"Ройтерс\" съобщава, позовавайки се на бреговата охрана на Турция, че 19 души са се удавили, а други 25 се издирват.103 мигранти са спасени.Тази сутрин търговски кораб с панамски флаг забелязал плавателния съд с мигрантите на около 25 морски мили от южната турска провинция Анталия и сигнализирал на бреговата охрана.Предприети са спасително-издирвателни действия, в които участват и търговски кораби.Турската новинарска агенция DHA съобщава, че бежанците са сирийци.Кипър е на 160 километра от крайбрежието на Сирия.", "date": "2018.07.18", "title": "Кораб със 150 мигранти потъна край Северен Кипър"}
{"url": "https://news.bg/regions/goryasht-avtomobil-vremenno-sprya-tramvaite-1-6-i-7-po-bul-hristo-botev.html", "text": "Движението на трамвайните мотриси с номера 1, 6 и 7 по бул. \"Христо Ботев\" е временно преустановено, съобщиха от Столична община.Причината е запалил се лек автомобил в близост до релсите. Екипът на столичната пожарна е на място.Автомобилът се е запалил по време на движение. Вследствие на пожара предницата на колата е изгоряла почти напълно.Към 16.42 ч движението на трамваите бе възстановено.", "date": "2018.07.18", "title": "Горящ автомобил временно спря трамваите 1, 6 и 7 по бул. \"Христо Ботев\""}
{"url": "https://news.bg/health/bezplatni-pregledi-za-hronichno-vazpaleni-slivitsi.html", "text": "Лекарите от Окръжна болница подготвят безплатни профилактични прегледи за хроничен тонзилит (възпалени сливици).Безплатните прегледи ще са от 24 юли(вторник) до 3 август(петък) в отделението Уши, нос, гърло (УНГ) на УМБАЛ Св. Анна -София АД, съобщиха от болницата.Прегледите ще бъдат от 12,30 ч. до 15 ч. в кабинет 21 на първия етаж на болницата. Записвания на тел. 02/97-59-332.", "date": "2018.07.18", "title": "Безплатни прегледи за хронично възпалени сливици"}
{"url": "https://news.bg/health/afrikanskata-chuma-po-svinete-svika-po-speshnost-epizootichnata-komisiya-v-haskovo.html", "text": " Областната епизоотична комисия в Хасково заседава по спешност заради опасност от африканска чума по свинете, съобщи bTV.Припомняме, вече има регистрирани случаи на африканска чума по свинете в съседна Румъния. През последните няколко дни .По границата с Гърция също се предприемат мерки срещу пренасянето на заразата - на граничните пунктове се въвежда извънредна дезинфекция на коли, превозващи свинско месо.Служителите на \"Пътна полиция\" ще проверяват щателно превозните средства у нас с цел да се предотврати транспортирането на животни без документи.Екипите на полицията са разположени по пътищата към селата и в пограничния район.Пълна проверка на личния багаж на пътуващите от Гърция започва и на граничния пункт \"Капитан Петко Войвода\".В южната ни съседка е забранен вносът на свинско месо, дори и за лична консумация.", "date": "2018.07.18", "title": "Африканската чума по свинете свика по спешност епизоотичната комисия в Хасково"}
{"url": "https://news.bg/world/yunker-poiska-uvazhenie-sled-zhurnalisticheski-vapros-dali-e-bil-piyan.html", "text": "Председателят на Европейската комисия поиска \"уважение\", след като журналист го попита дали е бил пиян на срещата на върха на НАТО в Брюксел през миналата сряда, информира \"Ройтерс\".Преди няколко дни Европейската комисия опроверга спекулациите, че председателят Жан-Клод Юнкер е бил пиян преди празничната вечеря на лидерите на държавите от НАТО.Юнкер потвърди на пресконференция, посветена на финансовия му план за инвестиции в ЕС, коментара на Комисията, че е получил пристъп на хроничния си ишиас, придружен от схващане на краката.И преди 63-годишният бивш премиер на Люксембург е говорил за проблеми с гърба и болки в краката. Той отхвърли спекулациите, че е бил пиян., призова той.Юнкер многократно е отричал твърдения, че има проблем с алкохола, повдигани предимно от британски медии преди четири години, когато Лондон се опитваше да блокира кандидатурата му за шеф на ЕК.", "date": "2018.07.18", "title": "Юнкер поиска уважение след журналистически въпрос дали е бил пиян"}
{"url": "https://news.bg/politics/nad-1-mln-lv-za-obezshtetenie-na-stopanite-v-strandzha.html", "text": "Малко над един милион лева ще е разходът по обезщетението за евтанизираните от чума дребни преживни животни. Това зави по време на пресконференция в Министерски съвет земеделският министър Румен Порожанов. От тези средства 75% се предоставят на ЕК по възстановяване. Ще бъдат направени допълнителни искания за допустими разходи. Порожанов определи като незащитимо и популистко искането за 300 евро на овца.Припомняме в пет села в две области има потвърдени положителни проби от чума. Едно от стадата, което е под обсада - пази се от протестиращи - не е евтанизирано и създава опасност за разнасяне на заразата. Земеделският министър заяви, че ще бъде направена поръчка по ЗОП за наемане на фирма, която да изчисти качествено оборите. Има кампания за даряване на животни, след като отпадне карантината.Порожанов заяви, че една от претенциите е била за адекватно обезщетение на хордата с евтанизирани животни. По думите му това, което е направено, е оценката за животните, особено за кози и овце - да не бъде под 190 лв.\"Това е една изключително висока цена, която покрива не само пазарната в момента, но и други разходи. Разбира се, това е минимална цена в зависимост от методологията за изчисление. Има животни , които са с по-високи цени - това са животните под селекционен контрол - средното плащане онзи ден беше на 327 лв. за овца\", заяви той.Порожанов коментира, че от вчера искането е съвсем различно. \"Съвсем различно, като едва ли не то отново е съвсем малко. Това не е така и това бе подкрепено вчера и от останалите в бранша\", коментира още земеделският министър.Той изтъкна, че общо за сектор животновъдство средствата по Европейски гаранционен фонд са общо 120 млн. лв. и преходна национална помощ, където средствата общо са 75 млн. годишно.Исканата компенсация от 20 лв. допълнително е икономически необоснована, коментира Порожанов. По думите му това означава допълнителен ресурс от 25 млн. Министър Порожанов посочи, че има ограничение и мандрите, които преработват мляко от стада, които не са заразени трябва да спазват определени изисквания. Сутринта е завишена компенсацията по деминимис от 25 на 47 лв.Иска се оставката на мой заместник-министър, днес ще се иска моята оставка, което би ме притеснило, ако не се иска, защото може би не си върша работата както трябва, това не смятам, че е тема, която трябва да се поставя, коментира Порожанов. Той бе категоричен, че нито една от национално представителните асоциации на животновъдните не е солидарна с исканията за оставка. Във връзка с отменения член 23 от наредбата за хранително производство, министър Порожанов заяви, че отмяната му не дава възможност да бъде извършено плащане. Ние трябва по най-бързия начин отново да направим този член, който да бъде одобрен в наредбата, в края на месец август, за да може плащането да бъде извършено втората половина на октомври - началото на ноември. \"Ние не можем да правим промени. Това е нотифицирана схема от ЕС\", посочи той.Порожанов увери, че плащанията по деминимис, включително и компенсацията са в рамките на бюджетите, с които разполага министерството. \"Не се налагат допълнителни средства\", заяви министърът.Относно протеста, Порожанов обясни, че не може да се съгласи с искания, които не са обосновани.", "date": "2018.07.18", "title": "Над 1 млн.лв. за обезщетение на стопаните в Странджа"}
{"url": "https://news.bg/world/rusiya-e-vrag-na-sasht-vyarvat-38-ot-amerikantsite.html", "text": "Повечето американци не одобряват подхода на президента на САЩ Доналд Тръмп в отношенията с Русия.Това става ясно от социологическо проучване на Reuters/Ipsos, проведено след спорната среща на върха и съвместната пресконференция между американския лидер и руския президент Владимир Путин.Но представянето на Тръмп на срещата в Хелзинки, където президентът на САЩ отказа да обвини руския лидер за намесата на изборите през 2016 г. и изрази съмнението си върху откритията на американското разузнаване, изглежда, че не е оказало влияние върху рейтинга на одобрение на милиардера.Според последното проучване 42 на сто от анкетираните заявяват, че одобряват управлението на Тръмп в сравнение с между 40-44% средно всеки ден през юли.55 на сто от анкетираните не одобряват, докато 37% одобряват подхода му в отношенията с Русия.Сред републиканците 71% одобряват действията на Тръмп в отношенията с Русия в сравнение с 14% при демократите.Тръмп все още се радва на широка подкрепа сред републиканските гласоподаватели, въпреки че партийните лидери разкритикуваха представянето му на пресконференцията с руския лидер, показва проучването.Вчера американският президент се опита да смекчи политическата буря, заявявайки, че не се е изказал достатъчно ясно на пресконференцията и че има пълно доверие в американското разузнаване.59% от респондентите са съгласни със заключенията на разузнаването, че Русия се е опитал да повлияе на изборите в САЩ през 2016 г. Но само 32 на сто от републиканците смятат, че това е истина в сравнение с 84% при демократите.Проучването също разкрива значителна разлика сред републиканците и демократите относно дали Русия трябва да бъде възприемана като враг на САЩ. 38% от респондентите са съгласни, че Русия е враг на САЩ. Около същия процент разглеждат Русия като \"конкурент\", докато 8% са на мнение, че страната е \"приятел\". Но половината демократи казват, че Москва е враг, докато при републиканците е около 1/3. 40% от демократите описват Русия като непосредствена заплаха, а само 14% от републиканците са съгласни с тази констатация.Като цяло 27% от запитаните разглеждат Русия като непосредствена заплаха. 31% посочват КНДР като непосредствена заплаха за САЩ.Авторите на анкетата също питат американците дали смятат, че властите ще открият доказателства за незаконни отношения между администрацията на Тръмп с Русия. 51% отговорят, че най-вероятно ще намерят. По партии ситуацията е следната: 77% от демократите и 19% от републиканците вярват, че ще бъдат открити доказателства.В проучването са участвали 1 011 души.", "date": "2018.07.18", "title": "Русия е враг на САЩ, вярват 38% от американците"}
{"url": "https://news.bg/crime/zadarzhaha-26-migranti-i-dvama-kanaldzhii-do-granitsata-sas-sarbiya.html", "text": "Тази сутрин граничните полицаи са провели специализирана полицейска операция близо до българо-сръбската граница. Заловени са общо 26 нелегални мигранти и двама българи каналджии, съобщи пресцентъра на МВР.Около 8 часа сутринта в землището на село Мало Малово граничните полицаи установили два високопроходими джипа, движещи се по черен път. Полицаите предприели действия по спирането на автомобилите, но водачите не се подчинили на сигналите.Двете коли се движили непосредствено една след друга. Водачът на първия автомобил не се подчинил на няколко разпореждания на полицаите и се насочил право към тях.Тогава граничарите произвели няколко предупредителни изстрела във въздуха. В този момент водачът на водещия автомобил спрял и включил задна предавка, опитвайки се да избяга. Колата обаче се ударила във втория автомобил, който се движел след него, влседствие на което се преобърнала.Полицаите успели да спрат и двете коли. В хода на проверката е установено, че в колите се придвижват общо 26 нелегални мигранти - в първата кола имало 12 бежанци, а във втората - 14 души с чуждестранен произход.Двамата каналджии и всичките мигранти са задържани. За случая е уведомена Районната прокуратура в Сливница.Работата по случая продължава.", "date": "2018.07.18", "title": "Задържаха 26 мигранти и двама каналджии до границата със Сърбия"}
{"url": "https://news.bg/politics/ms-predlaga-shefat-na-dar-da-bade-osvoboden-po-negovo-iskane.html", "text": "Министрите от третия кабинет \"Борисов\" предлагат на президента Румен Радев да издаде указ за освобождаване на Драгомир Димитров от длъжността председател на Държавна агенция \"Разузнаване\", съобщиха от Министерския съвет.На същото заседание е предложено за назначаване на ръководната длъжност досегашния заместник-председател на агенцията Атанас Атанасов. Правителственото решение е взето след подадена от Димитров молба за освобождаване.Атанас Атанасов има дългогодишен опит в системата за сигурност и отговаря на законоустановените изисквания за заемане на длъжността председател на Държавна агенция \"Разузнаване\", припомнят от МС.Припомняме, в началото на юли се появи информация, че .", "date": "2018.07.18", "title": "МС предлага шефът на ДАР да бъде освободен по негово искане"}
{"url": "https://news.bg/economics/goranov-startira-satrudnichestvoto-s-etsb.html", "text": "Правителството даде мандат на финансовия министър да подаде официално заявление за осъществяване на близко сътрудничество с Европейската централна банка. Това обясни финансовият министър Владислав Горанов на брифинг в МС. Той уточни, че молбата за сътрудничество е в съответствие с регламент 224 на ЕС относно функциите на ЕЦБ по отношение на надзора на банките в общността.\"Това формално решение от днес е в резултат на дългогодишна комуникация от страна на българските власти и страните от еврозоната, ЕК и ЕЦБ като част от пътната карта за присъединяване на България към еврозоната и на българския лев към механизма на ERM 2.\"Той припомни, че на 12 юли, когато правителството изпрати писмо за това как ние виждаме присъединяването на България към ERM 2, като предпоставка за влизането в еврозоната от страна на държавите членки на еврозоната и Дания, бе подкрепена позицията. Оттук занапред всички държави членки, които имат желание да се присъединят към еврозоната, трябва да установят близко сътрудничество с ЕЦБ по отношение на банковия надзор.В резултат на тази молба тече проучване на ЕЦБ доколко нашето законодателство е адаптирано към надзорните решения на ЕЦБ.Така ЕЦБ ще може да упражнява надзорни функции по отношение на банките, за които прецени.Подобно проучване трае от 6 до 12 месеца.Министър Горанов заяви, че това, което ще бъде изпратено днес, освен молба за сътрудничество е и проект на законодателство за нормативни промени.В случай че ЕЦБ одобри осъществяване на близко сътрудничество, страните от еврозоната ще подкрепят присъединяването на българския лев към ERM 2, което е до голяма степен извървяване на пътя към еврозоната.\"Изговориха се много различни спекулации и теми, но нашите европейски партньори заявиха, това е най-доброто, което могат да ни предложат, ако искаме да се присъединим към най-богатия клуб в света\", заяви още Горанов.\"Ако можем да говорим за партньорско отношение с държавите от еврозоната, ние се разбрахме, че България ще влезе в близко сътрудничество с ЕЦБ по отношение на банковия надзор и в ERM 2 едновременно. Това се очаква да случи, ако успеем да приключим поетите от нас ангажименти в средата на следващата година\", заяви още финансовият министър.", "date": "2018.07.18", "title": "Горанов стартира сътрудничеството с ЕЦБ"}
{"url": "https://news.bg/world/es-nalozhi-nay-golyamata-globa-na-amerikanski-tehnologichen-gigant-za-monopol.html", "text": "Европейската комисия наложи глоба от 4,34 милиарда евро (5,06 милиарда долара) на конгломерата Alphabet Inc., притежаващ Google, за нарушаване на антимонополното законодателство на ЕС.Брюксел обвинява конгломерата в злоупотреба с доминиращо положение с операционната система Android, пише \"Уолстрийт джърнъл\", позовавайки се на източник.Това е най-голямата глоба, която ЕС налага на американски технологичен гигант. Преди година Европейският съюз глоби Google с 2,4 милиарда евро.Преди две години ЕС предприеме разследване за злоупотреби с операционната система Android, която е използвана на повече от 80% от смартфоните в света.По-късно решението за новата глоба беше обявено от еврокомисаря по конкуренцията Маргрете Вестагер.Вестагер заяви, че Европейската комисия налага глоба на гиганта в размер на 4,34 милиарда евро. Тя подчерта, че технологичната компания Google е замесена в \"три вида незаконни ограничения в използването на Android\", които позволяват на компанията да \"циментира\" доминацията си с търсачката. Еврокомисарят поясни, че компанията има 90 дни да направи промени, за да избегне санкциите.От Google отговориха, че възнамеряват да обжалват решението на Европейската комисия.", "date": "2018.07.18", "title": "ЕС наложи най-голямата глоба на американски технологичен гигант за монопол"}
{"url": "https://news.bg/int-politics/shefat-na-razuznavaneto-v-saveta-po-natsionalna-sigurnost-v-sasht-podade-ostavka.html", "text": "Старши директорът по разузнавателните програми в Съвета по национална сигурност на САЩ Майкъл Бари подаде оставка, пишат медии в САЩ.Бари се оттегля от поста си при \"много добри условия\", но въпреки това оставката му ще бъде \"тежка загуба за Националния съвет по сигурност\".Според правителствени източници на сайта Daily Beast се очаква Бари да се завърне в ЦРУ, където той работеше преди да се присъедини към Националния съвет по сигурност през есента на 2017 година.Предполага се и че настоящият съветник по национална сигурност на президента на САЩ Джон Болтън, който беше назначен на позицията през месец март тази година, ще избере по свое усмотрение кой да поеме поста на Бари.", "date": "2018.07.18", "title": "Шефът на разузнаването в Съвета по национална сигурност в САЩ подаде оставка"}
{"url": "https://news.bg/world/zlobarite-iskaha-boksov-mach-mezhdu-men-i-putin-atakuva-tramp.html", "text": "Президентът на САЩ Доналд Тръмп похвали срещата си с руския президент Владимир Путин и нарече хората, които критикуват поведението му по време на срещата, \"злобари\", които очакваха \"боксов мач\".\"\", написа Тръмп в \"Туитър\".\"\", отбеляза още той.От съобщенията му в социалната мрежа стана ясно още, че \"Русия се е съгласила да помогне на КНДР, където отношенията с нас са много добри и процесът продължава. Няма бързане, санкциите остават. Големи ползи и вълнуващо бъдеще за КНДР в края на процеса\".", "date": "2018.07.18", "title": "Злобарите искаха боксов мач между мен и Путин, атакува Тръмп"}
{"url": "https://news.bg/politics/mlyako-se-razpliska-pred-ms-zhivotnovadi-iskat-ostavki.html", "text": "Под съпровода на погребалния марш и с възгласи: \"Оставка\" и \"Убийци\" протестиращи козевъди и овцевъди изсипаха бидони с мляко запалиха донесената от тях овча вълна пред сградата на Министерския съвет в София.Началото на протеста им бе даден със звуците на Българския химн.Няколко хиляди души - стопани и граждани, които ги подкрепят, протестират срещу масовото евтаназиране на овце и кози във връзка заради чумата по дребните преживни животни.Протестиращите искат оставката на земеделският министър Румен Порожанов, заместника му Цветан Димитров. Те искат и отстраняване на служителите на ведомството, отговорни за кризата с чумата Странджанско.Протестиращите носят транспаранти с надписи \"Неработещ екарисаж - болести, зарази и замърсена околна среда\", \"МОСВ спрете незаконното изгаряне на мъртви животни\", \"Вън от земеделските ни земи\", \"БАБХ София - изгарянето на мъртви животни е равно на крачка назад към Средновековието\", \"Кой ще спаси баба Дора!?\" и други.Бившият министър на земеделието, храните и горите Иван Станков припомни, че по време на прехода в България броят на чифтокопитните е намалял от 17 милиона с 14 милиона. Той изрази съжаление, че по време на същия период дребните преживни животни са били 11 милиона, а сега са останали един милион и петстотин хиляди.Евтаназията на дребните преживни животни е убийство за стопаните и недоумяваме дали всичко това е справедливо за нас, заяви Станков добави, че не е справедливо да се произвежда мляко, което да не бъде изкупувано, а да се внася сухо, кондензирано мляко от чужбина.Бившият земеделски министър заяви, че трябва да бъде сложен край на геноцида над дребните преживни животни в България.Станков отправи призив към всички стопани да се обединят и да си търсят правата, защото в краткосрочен план. Той поиска да се съберат представителите на науката и неправителствените организации, с които да се разработи единна стратегия, защото според него всичко, което става в държавата, води нашето козевъдство и овцевъдство до гибел.Малко по-късно напрежението на площада пред Министерския съвет се увеличи. Полицаите се хванаха един за друг, за да попречат на протестиращите да нахлуят през официалния вход на Министерския съвет.На протеста се появи и лидерът на БСП Корнелия Нинова и депутати от партията й.След това представители на протестиращите влязоха в Министерския съвет за среща със земеделския министър Румен Порожанов.Междувременно от Министерския съвет информираха, че заместник-министъра на земеделието, храните и горите Цветан Димитров е освободен.По разпореждане на премиера Борисов земеделският министър Румен Порожанов освободи още директора на дирекция \"Животновъдство\" Златка Възелова, директора на Дирекция \"Директни плащания и идентификация на земеделските парцели\" Георги Праматаров. Освободен е и съветникът на земеделския министър - Бойко Синапов.", "date": "2018.07.18", "title": "Мляко се разплиска пред МС, животновъди искат оставки"}
{"url": "https://news.bg/energy/mitnitsite-prodavat-na-targ-otneti-fotovoltaichni-paneli-i-montazhni-elementi.html", "text": "Митница \"Столична\" продава на търг 637 фотоволтаични панела и 1 380 монтажни елемента за тях, съобщиха от Агенция \"Митници\".Стоките са отнети в полза на държавата, след като са задържани през 2011 година при отклонение от режим транзит. Санкцията на митниците е потвърдена от съда в края на 2015 година.Началната тръжна цена за панелите е 86 632 лева, а на монтажните елементи - 24 840 лева.Стоките са разделени в групи от по 13 панела или по 26 монтажни елемента, а участниците могат да наддават за една, няколко или всички групи.За участие в търга трябва да се внесе депозит от 20% от началната тръжна цена за съответната група.Дължимото мито за този вид стока е 0%, но спечелилият купувач ще трябва да заплати ДДС.По повод реализацията на стоките, които могат да бъдат допуснати за свободно обръщение или да бъдат реекспортирани от територията на ЕС, ДАМТН е предоставила писмо за годност на фотоволтаиците, които са маркирани съгласно изискванията на приложимия за тях стандарт и са придружени с инструкция за монтаж и експлоатация.Стоките обаче нямат гаранция, тъй като американската фирма производител преди време е обявила фалит. Освен това купувачът трябва да набави за своя сметка сертификати за годност и качество, ако такива са му необходими.Агенцията организира оглед на стоката. Огледът може да стане до 20 юли. Самият търг ще се проведе в началото на месец август.Пълна информация за търга е достъпна на сайта на Агенция \"Митници\".", "date": "2018.07.18", "title": "Митниците продават на търг отнети фотоволтаични панели и монтажни елементи"}
{"url": "https://news.bg/world/izpisaha-spasenite-momcheta-ot-peshtera-v-tayland.html", "text": "Членовете на младия футболен отбор, които останаха блокирани в пещера в Северен Тайланд в продължение на повече от две седмици, са изписани от болницата в град Чианг Рай, където се възстановяваха, съобщават световни агенции.Момчетата и треньорът дадоха пресконференция, на която разказаха за преживяното от тях.Момчета са в добро здраве. Върнали са по три килограма. Повече от 100 журналистически въпроса бяха предадени на лекарите, които предварително ги провериха.На първата пресконференция след спасяването им момчетата и треньорът заявиха, че не е истина информацията, че не могат да плуват, тъй като винаги след тренировките по футбол са плували.Те разказаха, че са успели да намерят чиста вода за пиене в пещерата, но са останали без храна.\"Ние пиехме вода, която течеше от скалите\", разкриха децата.Запитани какво са мислили по време на глада, едно от момчетата сподели, че си е мислил за пържен ориз.Според тях откриването им е било \"чудо\".Te се чувстват виновни за смъртта на тайландския водолаз, наречен Краля на пещерата.Момчетата са се опитали да копаят, за да се измъкнат.Децата са на възраст между 11 и 16 г., а треньорът е на 25 г.Припомняме, в продължение на 18 дни, от 23 юни, 12 момчета от футболния отбор Wild Boars и техният треньор бяха блокирани в наводнената от дъждове пещера Тхам Луанг в Северен Тайланд. Те бяха открити десет дни след влизането в пещерата. В рамките на три дни спасителен екип успешно извади всички. Водолаз от ВМС на Тайланд загина по време на операцията. Повече от 100 души участваха в мисията по спасяването на момчетата. ", "date": "2018.07.18", "title": "Изписаха спасените момчета от пещера в Тайланд"}
{"url": "https://news.bg/crime/kmetat-na-pomorie-sezira-tsatsarov-za-sdelka-s-obshtinska-zemya-ot-2005-g.html", "text": "Ще предам на главния прокурор документите за сделка от 2005 г. - за кражба на ценна земя, за която се появиха съмнения, че стои ГЕРБ. Това заяви кметът на Община Поморие Иван Алексиев в Министерски съвет след среща с премиера Бойко Борисов.\"Говорих с премиера Бойко Борисов във връзка с една сделка на територията на община Поморие, която е сключена още в далечната 2005 г. Тъй като има съмнения, че става въпрос за изграждане на блоков комплекс край град Каблешково, община Поморие, когато тогавашният общински съвет взима решение да създаде смесено дружество, в което общината апартира 2000 дка земя и получава 20%. 15 години след стартирането на този проект, той е до никъде, но вече в публичното пространство тече информация, че зад тази сделка стои ГЕРБ\", обясни Алексиев.Той посочи, че тези 2000 дка вече реално са обезценени, защото самото дружество е натрупало изключително много загуби. \"И тъй като съмненията стоят зад това, че сделката се толерира от ГЕРБ и от кмета в мое лице, лично премиерът Борисов ме извика днес. Запознал съм го с нещата - 4 класьора с документи от самото начало на сделката. И му благодаря, защото в момента от тук тръгвам към главния прокурор, за да връча лично тези документи и да може поредната фалшива новина да приключи\", настоя Алексиев.Той призова за проверка, за да е ясно кой седи зад тази кражба на ценна земя. \"Нека е ясно кой стои зад акция \"Пречупване\". Искам пълна проверка, сезирани преди това са всички компетентни органи. Нека да разберем кой иска да открадне тези 2000 дка, със сигурност това не са ГЕРБ и кметът на Община Поморие\", увери още той.", "date": "2018.07.18", "title": "Кметът на Поморие сезира Цацаров за сделка с общинска земя от 2005 г."}
{"url": "https://news.bg/int-economics/gratski-firmi-barzat-s-registratsiya-na-makedonski-produkti.html", "text": "Повече от 4000 гръцки фирми, използващи името \"Македония\" за своите продукти, трябва да ги регистрират в компетентните европейски и международни агенции, преди да влезе в сила споразумението относно името на БЮРМ, съобщава \"Грийк рипортър\".Собствениците на фирми трябва да регистрират произхода на продуктите си така, че да не бъдат объркани с продукти, идващи от Бивша югославска република Македония, ако и когато договореното име \"Северна Македония\" стане официално за балканската страна.Федерацията на бизнеса в Северна Гърция предупреждава собствениците на бизнес и индустрията за ситуацията и ги приканва да действат бързо, за да избегнат объркване на международния пазар.\"Бизнесът трябва да действа бързо\", коментира Атанасиос Саввакис и допълва, че досега никоя гръцка компания не е регистрирала своя продукт на Световната организация за интелектуална собственост - WIРO, като Македонски. Вместо това, две компании в БЮРМ вече са го направили.Разходите за регистрация на техните продукти не са малки, разходите за регистрация на всеки отделен продукт в европейските агенции, включително съдебните такси, възлизат на около 2 000 евро. За да се регистрира в Световната организация за интелектуална собственост, съответната цена е 8 000 долара на продукт.Македонска млечна промишленост в Солун, в търговската си марка подчертава, че техните продукти идват от македонски ферми. Има и компании с имена Македонска хартия, Македонски текстил, Македонска ферма за щрауси, Македонски хотели, Македонски метални индустрии, винопроизводители Македония и др. Всички тези компании ще имат проблеми в бъдеще и да се отличават от бизнеса в БЮРМ, освен ако не регистрират своите продукти, за да означат гръцкия си произход.Същото важи и за деликатеса \"Македонска халва\".", "date": "2018.07.18", "title": "Гръцки фирми бързат с регистрация на македонски продукти"}
{"url": "https://news.bg/politics/nfsb-se-razgneviha-na-gerberskoto-ikonomichesko-mnozinstvo.html", "text": "Раздор в коалицията... като раздорът не е в малката коалиция на патриотите, а с ГЕРБ.Днес ГЕРБ продаде държавата за 58 милиона лева. Това заяви на брифинг в Народното събрание Валентин Касабов, а аргумент му са промени в Закона за обществените поръчки, свързани с БМФ и Кирил Домусчиев. Поправката спестявала на Домусчиев дълга от 58 млн.лв., които трябваше да плати на държавата според съдебното решение. Била е внесена от гербера Данаил Кирилов и позволява действие за минал период, като така спестява парите на Кирил Домусчиев.Явно уплахата идва от премиера Бойко Борисов, заяви депутатът. Страшно е, когато в България има царе, имаме цар Киро 2, смята Касабов.Докога ще продължи тази непочтена игра от страна на колегите от ГЕРБ, недоумява той. Според НФСБ има икономическо мнозинство в парламента.Те се надяват до края на годината страховете им да се опровергаят. С поправките се давала възможност на едни богати хора да станат още по-богати.От \"Атака\" били готови да оттеглят спорната поправка. Редица приватизационни сделки попадали под удара на поправката в ЗОП.Дали ще се жертва коалицията, тепърва щяло да се решава. Гневът е на НФСБ. Явно има някаква зависимост, предположи Валентин Касабов. По какъв начин Бойко Борисов е зависим от братя Домусчиеви, питат от НФСБ.Пред Валери Симеонов премиерът признал, че е в зависимост от тях и се страхувал.Депутатът от ГЕРБ Данаил Кирилов отрече да се подаряват 58 милиона лева на Домусчиеви. Той отрече и тези поправки, за които го обвиняват от НФСБ, да са предложени от него.Нито аз, нито ГЕРБ сме правили поправки, заяви пред пред журналисти в Народното събрание Данаил Кирилов и призова да се провери доклада и да се види кои са вносителите.В пленарна зала днес той съблюдавал само процедурата.Предложението ангажиментите да важат за 5 години по-малко е направено от депутата от \"Атака\" Николай Александров, а предложението това да важи и за сключени договори е направено от Емил Димитров-Ревизоро.Припомняме, в последния месец за трети път се повишава напрежението между коалиционните партньори. Само преди две седмици  за увеличение на . Предложението дойде от ГЕРБ, но от Обединени патриоти се обявиха против. Днес обаче .В началото на туристическия сезон  - както и миналата година покрай шумните заведения в \"Слънчев бряг\" основно. Законопроектът на Симеонов за шума обаче . покрай спорния законопроект за горивата, предложен от депутата Емил Димитров - Ревизоро и . Наложи се лидерът на \"Атака\" Волен Сидеров да влиза в ролята на помирител, за да се ", "date": "2018.07.18", "title": "НФСБ се разгневиха на герберското икономическо мнозинство"}
{"url": "https://news.bg/politics/do-100-mln-leva-tselevo-finansirane-shte-poluchat-ot-bdzh-patnicheski-prevozi.html", "text": "До 100 млн. лева целево финансиране ще получат от \"БДЖ-Пътнически превози\" ЕООД през 2020 г. за новите влакове. Това решиха на днешното правителствено заседание министрите от кабинета \"Борисов-3\".\"Проектът за инвестиционен разход \"\" ЕООД\" беше одобрен от правителството.Докато в министерския съвет се провеждаше заседанието, в парламента течеше обсъждането за отдаване на концесия на летище София. При подготовката на концесията се очакваше 224 милиона лева да дойдат от концесията на Летище София.Припомняме, в началото на юни стана ясно, че кредиторите по втория облигационен заем, който беше предоставен на \"Холдинг БДЖ\", . Причината за запора е, че дъщерна компания към БДЖ е солидарен длъжник с холдинга. Стойността на запора е 40 млн. лв.На 4 юни стана ясно, че частен съдебен изпълнител продават част от сградата на БДЖ в центъра на София. Обявената за продажба част от централата на БДЖ е заявена като офис с над 1800 кв. м площ. Исканата цена е повече от 7 млн. лева. Срокът за подаване на оферти е до 2 юли.Два дена по-късно министър Владислав Горанов обяви, че Министерството на финансите обмисля отпускането на възмездна финансова помощ за БДЖ. Горанов поясни, че  за преструктуриране. Помощта ще дойде от фискалния резерв. Надеждата е да бъде ускорена концесията на Летище \"София\", за да бъдат възстановени средствата.На 26 януари 2018 година, министърът на транспорта Ивайло Московски разпореди \"във връзка с появилите се медийни материали в публичното пространство\" . Повод за нея е разследване на Нова телевизия, в което се твърди, че в БДЖ фиктивно са назначени и взимат заплати футболисти, които никога не са имали някакви ангажименти и не са се явявали на работа. Според разследването в БДЖ имало и фиктивни ремонти на локомотиви.Според сигнала локомотивите отиват на ремонт и се връщат развалени. Често локомотивите пристигали със същата неизправност, с която били изпратени за ремонт.След това от  на транспортния министър. Той заяви, че е  не го навежда на подобна мисъл.На 7 февруари 2018 г. правителството одобри допълнителни  към Министерството на транспорта, информационните технологии и съобщенията в размер на 30 946 000 лв. Сумата беше предоставена на \"Холдинг БДЖ\" ЕАД като възмездна финансова помощ, която следва да бъде възстановена до 28 декември 2020 г.На 30 януари 2018 г. главният прокурор Сотир . Инспекцията беше възложена на Софийската градска прокуратура.Прокуратурата тогава трябваше да провери твърденията, че в дружеството се извършва некачествен ремонт на локомотивите. Обект на проверката бяха именно сигналите за сключване на неизгодни договори с външни изпълнители на ремонта, както и изплатени трудови възнаграждения без основание на лица, назначени формално в системата на БДЖ.На 31 май 2018 година стана ясно, че кредиторите по втория облигационен заем на БДЖ са подали иск в Софийски градски съд (СГС) за 40 млн. лв. от главница по заема срещу \"БДЖ - Пътнически превози\" ЕООД, вследствие на което са .Облигационерите са в законното си право да изискат дължими средства по съдебен път. Решението на СГС и временният запор на сметките на \"БДЖ - Пътнически превози\" ЕООД няма да затруднят функционирането на дружеството към настоящия момент, в случай, че бъде намерено решение на възникналата ситуация в краткосрочен план, съобщиха от националния железопътен превозвач тогава.Министърът на транспорта, информационните технологии и съобщенията Ивайло Московски е информиран своевременно за ситуацията, вследствие на което той е уведомил Министерство на финансите и е поискал активиране на държавната помощ, за която има одобрение от ЕК.Малко след това от БДЖ заявиха, че във връзка със запора на сметките на дружеството, , какъвто слух имало в медийни публикации, но по-късно централата на дружеството в центъра на София бе обявена за продажба.След това пък от .", "date": "2018.07.18", "title": "До 100 млн. лева целево финансиране ще получат от \"БДЖ-Пътнически превози\""}
{"url": "https://news.bg/tourism/dopalnitelni-razhodi-do-4-7-mln-leva-za-ministerstvoto-na-turizma-glasuvaha-v-ms.html", "text": "Министерството на туризма ще може да поема допълнителни ангажименти за разходи в размер до 4 774 000 лв. за 2018 г.Това решиха министрите от кабинета \"Борисов-3\" на днешното правителствено заседание като приеха промени в утвърдените максимални размери на ангажиментите за разходи на ведомството за 2018 г., съобщиха от МС.Увеличението ще бъде за сметка на намаление на равни части от полагащите се ангажименти за разходи за периода 2019 г. - 2021 г., с което ще бъде запазен одобреният разходен таван по бюджета на министерството.Предвижда се да бъде продължена успешно реализацията на дейностите в сектор \"Туризъм\" за осъществяване на интегрирана комуникационна кампания на целеви пазари. Целта е през тази година да се поемат ангажименти за комуникационен микс от телевизионна, външна, печатна, радио и онлайн реклама, както и чрез организиране на В2В събития, медийни срещи и пресконференции, с които да се стимулира изборът на България като туристическа дестинация.Реализираните досега кампании, както и представянето на България на международните пазари, доведоха до много добрите резултати през 2017 година. Според официалната статистика за периода януари - декември 2017 г., България е посетена от близо 9 млн. чуждестранни туристи, което е увеличение от 7,6% спрямо същия период на миналата година. Увеличеният брой туристи повишава значително и приходите от международен туризъм - те възлизат на над 6,895 млрд. лв. за 2017 г. Ръстът спрямо рекордната досега в историята на българския туризъм 2016 г. е 9,3% (през нея приходите са били 6,311 млрд. лв.), гласи информацията на МС.", "date": "2018.07.18", "title": "Допълнителни разходи до 4,7 млн. лева за министерството на туризма гласуваха в МС"}
{"url": "https://news.bg/economics/uvelichavat-pomoshtta-de-minimis-na-47-lv-za-stopanite-na-evtanazirani-zhivotni.html", "text": "Увеличават помощта \"де минимис\" на 47 лв. за овца/коза за стопаните в 7-те общини в Ямболско и Бургаско с ограничения заради чумата. Решението на фонд \"Земеделие\" е като допълнение към компенсациите за евтаназирани животни, чието изплащане вече започна от понеделник за селата Воден и Кости. Това съобщиха от Държавен фонд \"Земеделие\".На заседанието на фонда бе гласувано увеличение това компенсиране на допълнителните разходи заради болестта чума по дребните преживни животни.Помощта \"де минимис\" за 7-те общини от областите Бургас и Ямбол с въведени ограничения заради чумата се вдига от 25 на 40 лв. на овца/коза.Те ще получат и още 7 лв. за животно, които вече бяха приети на 12 юли 2018 г. от УС на фонд \"Земеделие\" като подпомагане за овцевъдите и козевъдите в цялата страна. Така общата сума за стопаните от 7-те общини с въведени ограничения става 47 лв. на овца или коза.", "date": "2018.07.18", "title": "Увеличават помощта \"де минимис\" на 47 лв. за стопаните на евтаназирани животни"}
{"url": "https://news.bg/crime/razbiha-pametnika-i-otkradnaha-byusta-ot-groba-na-stmabolov.html", "text": "ВМРО - Бълграско национално движение сигнализират за \"брутален вандализъм на Централни гробища под носа на полицията\". Те определят деянието като дръзко, нагло, цинично посегателство над гроба на Стефан Стамболов на Централните софийски гробища.\"Бандити са разбили паметника на великия български държавник и са откраднали бронзовия бюст. Оказва се, че и гробът на Каблешкови също не е подминат и е бил обект на посегателство\", съобщават патриотите.Карлос Контрера пита за сигурността в гробищните паркове и \"как е възможно случайно да разбираме, че гробовете на Стефан Стамболов и Каблешкови са поругани\". Според него има много сериозен дефект със сигурността в гробищните паркове, въпреки положените усилия до сега.\"Директно заявявам, че случилото е недопустимо и имаме колосален провал на охранителна полиция към Второ районно (Централни гробища попадат в района му), както и на охранителната фирма. Под носа им са откраднали бюста от гроба на Стамболов, на метри от входа, където има охрана. Питам аз какво правят тези полицейски патрули и къде са те, когато вандалите вилнеят и сквернят гробове в най-стария ни гробищен парк\", коментира Контрера.Според него полицейските патрули \"не се справят с вихрещите се по софийските гробища цигански банди. Има отчитане на много дейност, мероприятия и специализирани полицейски операции\", но известните на полицията тартори и техните подчинени продължават да върлуват из гробищните паркове, допълва той.Според представителя на ВМРО, най-много са проблемите на централните гробища. Ставало дума за не повече от 40-50 души, известни на полицейските патрули, които от години чупят паметници, вършат измами из гробищата, прилъгвайки опечалени да им поправят паметника, който самите цигани преди това са счупили. \"Знае се, че районът е рисков, но какво като го знаят, патрулите минават и заминават ... Няма място за оправдания. От години работят на гробищата, познават ситуацията. Няма обаче как да има качествена охрана с малко хора, някои от тях на преклонна възраст\", обяснява Контрера.ВМРО настояват да се засили охраната, да се проведе разследване кой не си е свършил работата и да има наказани и уволнени. Те искат охранителната фирма  да покрие всички щети, а \"в кратки срокове настояват да се изгонят всички бандити от гробищните паркове, които полицията добре познава, но странно защо толерира\".По-късно от пресцентъра на МВР съобщиха, че столичните полицаи вече изясняват фактите и обстоятелствата във връзка със сигнал за липсваща част от паметника на гроба на Стефан Стамболов в Централните софийски гробища.Сигналът е подаден в централата на полицията на 16 юли.На мястото е извършен оглед, а по случая е образувано досъдебно производство.По случая вече тече разследване и се извършва проверка дали деянието не е извършено в предходен период.", "date": "2018.07.18", "title": "Разбиха паметника и откраднаха бюста от гроба на Стамболов"}
{"url": "https://news.bg/bulgaria/angelkova-obvineniyata-na-simeonov-sreshtu-men-ne-sa-polezni.html", "text": "\"Обвиненията на Валери Симеонов срещу мен са внушения, които особено в национален ефир не са полезни\". Това заяви министърът на туризма Николина Ангелкова в ефира на bTV.Припомняме, Симеонов нападна Ангелкова, че защитава частни мутренски интереси по повод заведенията в курорта \"Слънчев бряг\". Проверката обаче на нощните заведения на плажа в курортния комплекс не установи нарушения.Не защитавам интереси на групировки, отсече Ангелкова. \"Няма какво да коментирам думите на Валери Симеонов, има сезирана прокуратура и подкрепям всяка една проверка\", посочи министърът на туризма.Вицепремиерът е категоричен, че заведенията на плажа са заградили площ, която не е позволен да използват. \"Думите му са абсолютно погрешни и не разбирам на какво основание коментира\", информира Ангелкова.\"Извършихме няколко проверки - изцяло са спазени изискванията на действащото законодателство\", увери тя.Николина Ангелкова няма обяснение за акцията на Симеонов срещу тези конкретни заведения и нападките му към нея. Тя е категорична, че стриктно се спазва действащото законодателство.", "date": "2018.07.18", "title": "Ангелкова: Обвиненията на Симеонов срещу мен не са полезни"}
{"url": "https://news.bg/politics/elena-joncheva-s-obsht-biznes-s-tsvetan-vasilev.html", "text": "Червената депутатка Елена Йончева с обща компания с офшорка с Цветан Василев. Данните представиха от ГЕРБ. Делян Добрев на брифинг припомни скандалите си с Елена Йончева и общата й фирма с офшорка.Днес той представи документи. Офшорката внася в общата компания 315 000 лева. 5 000 внася червената депутатка. Парите са вложени в КТБ. Собствеността е 50/50. Новото по темата е, че според медийни публикации офшорката е на Цветан Василев. Елена Йончева има общ бизнес с Цветан Василев, обясни Добрев. Документите са публични.ГЕРБ внасят сигнал в прокуратурата, в антикорупционната агенция и НАП за тези данни. Има ли пране на пари, пита Делян Добрев. Антон Тодоров пък атакува Йончева, че се обявявала за борец срещу задкулисието и офшорките. Тази офшорка присъствала в други данни по делото КТБ. С нея е източвана банката. БСП превърнала ли се е в криминална платформа, пита Тодоров. Казусът е изключително скандален, смята той. Преходът бил изтъкан от такава отровна паяжина, посочи Тодоров.Хванахме на тясно това, което се нарича задкулисие, смята той и захапа лидерът на БСП, казвайки: \" Една кака от ПГ на БСП е с двата крака в батака\".Елена Йончева отвръща на удара на ГЕРБ със съдебно дело. Ще заведа дело за клевета, това е пореден опит за клевета срещу депутат и журналист, обяви на брифинг тя. Депутатката припомни, че вече е спечелила дело за клевета срещу премиера Бойко Борисов.Тази клевета нямало да спре разследването на левицата дали министър-председателят е придобил къща в Барселона. Това няма да ни спре, закани се Елена Йончева.", "date": "2018.07.18", "title": "Елена Йончева с общ бизнес с Цветан Василев"}
{"url": "https://news.bg/politics/karakachanov-dans-da-izyasni-koy-i-zashto-puska-sluhove-za-samoleti-s-migranti.html", "text": "Самолети от нито една държава не са кацали на нито едно българско военно летище. Транспортиране на нелегални мигранти от Европа тайно към България не се осъществява. Лагерите са пълни на 11%.Това увери вицепремиерът и военен министър Красимир Каракачанов в началото на днешното правителствено заседание. Той поиска ДАНС да разследва подобни слухове.\"Определено срещу България се води една кампания от фалшиви новини. Преди 10 дена се появи в определени сайтове лъжливата информация, че на български военни летища кацат самолети, които превозват нелегални мигранти от Германия и от Европа. Въпреки, че това е абсолютно невъзможно, поради факта, че без мое разрешение това не може да се случи, проверих в случая - такова нещо няма. Извън самолетите на военновъздушните сили на Република България и някои самолети на съюзниците, които изпълняват участие в учение, каквото е Тракийски орел, каквото тече в Пловдив, други самолети не са кацали не само на Безмер, а на нито едно българско военно летище\", заяви военният министър.\"Второ - направих проверка през Агенцията за бежанците. Капацитетът на лагерите за емигранти е едва 11% запълняемост, нови хора не са постъпвали, за разлика от 2016 г., когато капацитетът е бил пълен до 103%\", каза още той.\"Смятам, че правителството би следвало да вземе отношение. Най-малкото да се разпореди на компетентните органи да проучи кой организира подобна кампания, тъй като това е наказуемо по Наказателния кодекс\", констатира Каракачанов.По думите му се всява смут, опит да се създава напрежение в обществото. \"Това, според мен, не може да остане безнаказано\", каза Каракачанов.\"Това ме принуди още в понеделник да оповестя информацията, която съм събрал в рамките на края на предишната седмица. Въпреки това наблюдаваме, че подобна кампания продължава да се движи. Затова смятам за необходимо ДАНС и другите оторизирани структури и другите служби по сигурността да направят проверка и да изяснят кой пуска и с каква цел подобна фалшива информация и ако се установят виновни да им се потърси отговорност. Това е недопустимо в една правова държава\", каза още той.\"Последната фалшива новина е, че овцете и козите в Странджа се избиват, за да може там да се настаняват - нелегалните емигранти. Това не може да продължава, защото това е откровено саботаж срещу политиката на правителството и сигурността на държавата\", коментира Каракачанов.", "date": "2018.07.18", "title": "Каракачанов: ДАНС да изясни кой и защо пуска слухове за самолети с мигранти"}
{"url": "https://news.bg/politics/borisov-nyamame-angazhiment-kam-kantslera-merkel-da-priemame-migranti.html", "text": "България няма ангажимент за прием на мигранти с канцлера Меркел. Нито сме приемали, нито ни е предлагано. Нито за пари - нито за без пари. Това заяви министър-председателят Бойко Борисов преди началото на днешното правителствено заседание.Поводът е изявлението на вицепремиера и министър на отбраната Красимир Каракачанов. Той определи като саботаж и кампания от фалшиви новини срещу правителството информациите за кацащи у нас самолети на военни летища. Каракачанов настоя ДАНС да предприемат мерки и да установят източниците на въпросните информации.\"Действително си играят със страховете на хората. България нито е поемала ангажимент - виждате Италия, Испания, Гърция подписват споразумение или се договарят - това си и е тяхна работа, ние не се месим във вътрешните им работи. България нито сме се договаряли с канцлера Меркел, нито сме приемали, нито ни е предлагано - нито за пари, нито за без пари. Единственото, което сме работили активно в шестте месеца е по Дъблинското споразумение, точно по тези въпроси да бъде решен справедливо за всички\", констатира Борисов.По думите му дори сега Гранична полиция е била в операция по залавянето на каналджии. \"10 дена ги дебнеха едни каналджии - два джипа с 26 души вътре. Сега изясняват дали са регистрирани и са тръгнали за Сръбската граница\".\"Мисълта ми е, че се налага подобна теза в обществото. Едва 11% са ни запълнени центровете. Аз съжалявам, че за да опровергаем такива лъжи, трябва да отговорим, защото мои думи се чуват в цяла Европа и всички ще кажат в момент, в който ние се чудим какво да правим със стотиците хиляди, милиони бежанци, България единствена няма\", каза Борисов.", "date": "2018.07.18", "title": "Борисов: Нямаме ангажимент към канцлера Меркел да приемаме мигранти"}
{"url": "https://news.bg/int-politics/vuchich-ubezhdava-makron-da-poseti-sarbiya-do-kraya-na-godinata.html", "text": "Изглежда, френският президент Еманюел Макрон е много популярен сред някои балкански лидери, коментира ИБНА. В неделя хърватският президент Колинда Грабар Китарович не можа да спре да го прегръща по време на финалния мач на световното първенство по футбол в Москва между Франция и Хърватия.Сръбският президент Александър Вучич убеждава Макрон да посети Сърбия, което вероятно ще се случи по-късно тази година.\"Имах успех ... Убеждавах и убеждавах президента Макрон да ми обещае, че ще дойде в Сърбия\", коментира Вучич. Той обясни, че вече е провел две срещи с Макрон в Париж, докато неговият домакин все още не е посетил Сърбия. \"Накрая успях и му казах, че ще предам това на сръбската общественост и че не трябва да се сърди, че ще го направя\", допълва Вучич.\"Очакваме ви от сърце колкото е възможно по-скоро\", обяснява Вучич на Макрон.\"Потвърждавам, че ще го направя и искам да благодаря на президента Вучич за поканата му да посетя Сърбия на 11 ноември, искам да уважа тази покана\", коментира Макрон.11 ноември е Денят на Присъединяването, важен ден за Европа, тъй като отбелязва примирието, подписано между съюзниците от Първата световна война и Германия, за прекратяване на военните действия на Западния фронт на Първата световна война и влиза в сила в 11 часа сутринта, \"единадесети час от единадесетия ден от единадесетия месец\" на 1918 г.Официалната мисия на Вучич в Париж е да помогне на Макрон да намери компромисно решение в преговорите между Белград и Прищина. \"Сега Франция е много по-важна за нашия регион и за цяла Европа, отколкото преди\", коментира сръбският президент.Макрон се позовава на стогодишнината от края на Великата война, припомняйки, че сръбският народ е претърпял много жертви и е показал голяма смелост. \"Понякога забравяме колко близки сме били по това време. През 1915 г. френската армия евакуира сръбската армия, оборудва я и я организира. След това освободихме заедно Сърбия\", добавя Макрон.По отношение на настоящето, Макрон повтаря позицията си, че Европейският съюз не бива да приема нови държави-членки преди реформите да се проведат до 2025 г. Разширяването преди тази дата няма да е от полза за страните, които искат да се присъединят към Съюза, включително Сърбия, подчертава той.Макрон допълва, че разширяването няма да настъпи през 2025 г., защото кандидатите трябва да изпълнят всички необходими предпоставки, за да бъдат поканени да се присъединят.", "date": "2018.07.18", "title": "Вучич убеждава Макрон да посети Сърбия до края на годината"}
{"url": "https://news.bg/politics/birata-s-banderol-bezdimnite-tsigari-s-aktsiz.html", "text": "Депутатите сложиха акциз на бездимните цигари и бандерол на бирата. Това стана с приемане на Законопроект за изменение и допълнение на Закона за акцизите и данъчните складове. Със законопроекта се въвежда промяна в приложимата акцизна ставка за облагане на \"нагреваемо тютюнево изделие\", като облагането му се изравнява с това на цигарите.В сила от 1 януари 2018 г. в чл. 12а от Закона за акцизите и данъчните складове се въведе определение за \"нагреваемо тютюнево изделие\", като с разпоредбата на чл. 38, ал. 2 от ЗАДС за същото се определи акцизна ставка в размер на 152 лв. за килограм. При тази акцизна ставка размерът на акциза за една кутия нагреваеми тютюневи изделия (20 бр. цигари в една кутия, с грамаж на кутията 6, 1 г и цена 5,50 лв. за кутия) е 0, 93 лв. За сравнение, ако за тези нагреваеми тютюневи изделия се прилага акцизната ставка за цигарите, то размерът на акциза ще бъде 3, 54 лв. за кутия. В тази връзка с промяната се цели гарантиране приходите на бюджета от акциз, предвид увеличаването на пазарния дял на нагреваемите тютюневи изделия.Предлага се и промяна в чл. 64, ал. 1 на ЗАДС, като за бира, която е в опаковки над 5 литра се въвежда задължение за облепване с бандерол. Целта на промяната е оптимизиране на контрола по отношение продажбите на бира.С преходните и заключителни разпоредби от законопроекта се предлага промяната в акцизната ставка за нагреваеми тютюневи изделия да влезе в сила от 1 октомври 2018 г., а по отношение на въвеждането на бандерол за бира, бутилирана в опаковки над 5 литра, да влезе в сила от 1 януари 2019 г. В Комисията са постъпили становища по законопроекта от Министерството на финансите и от различни браншови организации.Министерството на финансите принципно подкрепя законопроекта.Браншовите организации изразяват несъгласие с проектозакона, предвид драстичното повишаване на акциза на нагреваемите тютюневи изделия спрямо облагането им в другите страни от ЕС.Също така обръщат внимание, че системата за акцизното облагане на цигарите (на къс) е неприложима за тези тютюневи изделия. Същите се предлагат в различни форми- късове, тубички, капсули или насипен тютюн за нагряване, при което общият консуматив е тютюнът и в този смисъл считат, че данъчната основа трябва да е теглото на тютюневата смес.Всяка друга данъчна основа би нарушила равнопоставеността на различните видове нагреваеми тютюневи изделия и би довела до заобикаляне на данъчното законодателство. Стигна се до съгласие повишението на акциза на нагреваемите тютюневи изделия да стане от 100 процента на 40 процента от акциза на цигарите, с цел повишението да се извърши по-плавно. Цигарите са вредни за здравето, коментира червеният депутат Румен Гечев.В закона той видя редица нарушения. Няма анализ какви ще са приходите в бюджета, посочи той.Менда Стоянова го обвини, че е рекламен агент на нагреваемите тютюневи изделия. Аз съм лобист на бюджета, отчете герберката. СЗО казва, че и бездимните цигари са вредни и те трябва да се облагат. Около 32 млн. лв. се губи от ниския акциз на бездимните цигари. Всички цигари са вредни за здравето, не се даде Гечев. Драгомир Стойнев защити бирата на българите. Защо посягате и на това удоволствие на българските граждани, недоумява той.", "date": "2018.07.18", "title": "Бирата с бандерол, бездимните цигари с акциз"}
{"url": "https://news.bg/politics/porozhanov-da-izvadi-kak-e-deystvala-kompartiyata-v-sluchai-na-podobna-zaraza.html", "text": "Изпуснем ли заразата да мине в други населени места - тогава ще плачат всички и компенсациите няма да бъдат в рамките на милиони, а на стотици милиони. Това заяви премиерът Бойко Борисов преди началото на днешното правителствено заседание.Той апелира ангажираните органи да проявят необходимото съчувствие и човещина. \" от пазарната цена, но убедете хората, че след това тази напаст ще влезе навсякъде и тогава целият сектор ще загине. Тогава няма да можем години наред да изнесем никаква продукция - нито сирене, нито масло, нито кашкавал - нищо. Да не говорим, когато и българите започнат да разбират, че ако сме заразили всичко, трябва да е внос след това. Обяснете хубаво. Тук политика няма - затова извадете, когато компартията се е занимавала с това, как е действала\", настоя Борисов.\"Нито сме изверги - нито не ни е жал към животните\", коментира премиерът Борисов.Порожанов увери, че това вече се прави. Борисов го прекъсна като изтъкна, че се прави, когато е станало вече напрежението.\"Убедете хората да не крият животните - заради няколко животни после милион и триста ... овцете и козите. Я сметнете по 190 лв. - какви са щетите тогава за държавата\", призова Борисов визирайки колко ще са загубите за страната ни, ако бъде наложена забрана за внос и износ на животинска продукция.\"Едно е 1,3 млн., друго е 4 000 или 30 хиляди. Премине ли планината - да мине и в Северна България да се разпространи - просто е катастрофа. Вземете всички мерки за дезинфекция. Аз си спомням по социалистическо време, когато в тези райони не можеше да влезе кола, човек, камион, без да мине през такива ями, които да дезинфекцират всичко\", каза още Борисов.\"Обяснявайте от сутрин до вечер - какво сме принудени да изберем. Лесно можем да кажем -оставете ги. Тогава целият бранш ... за три години следва това. Кое да изберем\", запита настойчиво Борисов.Борисов настоя веднага да се подготвят стада, малките ферми - да им помогнат да се дезинфекцира всичко и да се гарантира.Колкото и да бъде сега е малко - после загубата ще се измерва в стотици милиони, предупреди премиерът.По думите му няма друга нито европейска нито световна практика. Борисов разпореди на Порожанов да провери каква е практиката до 90-та година и да обясни в комунистическия режим как се е действало в такива случаи. \"Армията затваря, загражда по същия начин. Просто съжалявам. Аз гледам животни и знам какво е да се случи - това ти е като дете. Разбирам хората, които страдат и упрека ми към специално към Агенцията по храните е, че трябва да проявите максимална човечност - това са животинки. Да обясните, да кажете, но след това 1,1 млн. трябва да се избият, ако не се прекрати тази зараза\", заяви Борисов.По думите му има държави, които горят всичко в 10 километрова зона, за да предотвратят подобна зараза. \"Елекропастири разпоредих да сложат по румънската граница. Сега ми казват там МВР, че има опасност, ако някое дете отиде при електропастира. Направете каквото е необходимо, така че да се реши и гарантира този въпрос. Изпуснем ли заразата да мине в други населени места - тогава ще плачат всички и компенсациите няма да бъдат в рамките на милиони, а на стотитици милиони\", каза Борисов.", "date": "2018.07.18", "title": "Порожанов да извади как е действала компартията в случаи на подобна зараза "}
{"url": "https://news.bg/world/zemetresenie-ot-4-2-po-rihter-v-severozapdna-gartsiya.html", "text": "Тази сутринта в Северозападна Гърция е усетено земетресение в района на Йоанина, съобщава \"Екатимерини\".Геодинамичният институт в Атина определя силата на земетресението като 4,2 по скалата на Рихтер, дълбочината му е на 5 километра. Усетено е в 9 и 49 часа.Епицентърът е на 19 километра северозападно от Йонани и е усетено в по-широк район, където през последните дни има сеизмична дейност с ниска интензивност.Няма съобщения за нараняване или щети.", "date": "2018.07.18", "title": "Земетресение от 4,2 по Рихтер в Северозапдна Гърция"}
{"url": "https://news.bg/int-politics/ruskata-armiya-predlaga-da-si-satrudnichi-sas-sasht-v-siriya.html", "text": "Руското министерство на отбраната съобщава, че е готово да засили сътрудничеството си с американската армия в Сирия, след разговорите между Доналд Тръмп и Владимир Путин, съобщава АП.Министерството има готовност за \"практическо прилагане\" на споразуменията постигнато от Тръмп и Путин. Според тях военното ръководство на Русия може да разшири контактите си с партньорите от САЩ за \"сътрудничество в Сирия\" и разширяване на договора за контрол START (б.р. договор за ограничаване на стратегическите настъпателни оръжия  между САЩ и СССР/Русия за съвместно, постепенно редуциране на стратегическите носители на ядрени оръжия), но не дават повече подробности.Путин заяви, че Русия и САЩ са постигнали обща позиция по отношение на Сирия в разговорите в понеделник. САЩ и Русия подкрепят противопоставящите се страни във войната в Сирия, но американски и руски представители работят за евентуална сделка за баланса на регионалната власт в следвоенна Сирия.", "date": "2018.07.18", "title": "Руската армия предлага да си сътрудничи със САЩ в Сирия"}
{"url": "https://news.bg/int-politics/iran-puska-nova-fabrika-za-rotori-i-tsentrofugi-po-yadrenata-si-programa.html", "text": "Иран е построил фабрика, която може да произвежда ротори с до 60 центрофуги на ден, заяви ръководителят на държавната атомна агенция, вдигайки залога в конфронтацията с Вашингтон за ядрената дейност на Ислямската република, съобщава \"Ройтерс\".Съобщението идва месец след като върховният лидер аятолах Али Хаменей заяви, че е наредил на агенциите да се подготвят за увеличаване на капацитета за обогатяване на уран, ако ядрената сделка със световни сили се разпадне след оттеглянето на Вашингтон от пакта.Съгласно условията на споразумението от 2015 г., подписано от Русия, Китай, Великобритания, Франция и Германия, Иран се съгласи да ограничи ядрената си програма в замяна на облекчаване на санкциите.Другите поддръжници се опитват да спасят споразумението, като твърдят, че той предлага най-добрия начин да се спре Иран да развие ядрена бомба.Иран заяви, че ще изчака да види какво могат да направят другите сили, но даде сигнал, че е готов да възобнови своята обогатяваща дейност. Страната редовно заявява, че ядрената програма е само за производство на електроенергия и други мирни проекти.Али Акбар Салехи, ръководител на Иранската организация за атомна енергия, заяви, че новата фабрика сама по себе си не нарушава условията на споразумението.\"Вместо да строим тази фабрика през следващите седем или осем години, ние я построихме по време на преговорите\", коментира Салехи, цитиран от държавни медии.\"Разбира се върховният лидер беше напълно информиран и му дадохме необходимата информация в това време. А сега, след като даде заповед, тази фабрика започва своята работа\", допълва той.Фабриката ще има капацитет да изгради ротори за до 60 центрофуги IR-6 на ден, допълва той. Миналият месец Салехи обяви, че Иран започва работа по инфраструктурата за изграждане на модерни центрофуги в своето съоръжение в Натан.", "date": "2018.07.18", "title": "Иран пуска нова фабрика за ротори и центрофуги по ядрената си програма"}
{"url": "https://news.bg/world/mey-zaplashila-s-predsrochni-izbori-predi-klyuchoviya-vot-vchera.html", "text": "Премиерът на Великобритания Тереза Мей предупредила проевропейските депутати от Консервативната партия, че ще свика предсрочни парламентарни избори, ако не подкрепят проведения вчера вот относно дали Обединеното кралство да остане в митническия съюз след Брекзит, пише \"Таймс\".Според разпространяваната информация минути преди гласуването тори са предупредили разбунтувалите се проевропейски депутати в партията и са ги инструктирали да не гласуват срещу премиерa, ако не искат предсрочни избори за втори път в рамките на 2 г.Изглежда, че заплахата на Мей е проработила, тъй като тя успя да избегне ключова поправка в законодателството й, която беше блокирана от 307 срещу 301 депутати. Поправката предвиждаше Великобритания да остане в митническия съюз на ЕС, ако не бъде подписано споразумение за свободна търговия с блока преди края на годината.Премиерът подчертава, че Обединеното кралство трябва да напусне митническия съюз и да предприеме своя самостоятелна търговска политика след Брекзит.Евроскептиците в Консервативната партия принудиха Мей да приеме четири поправки в митническия законопроект с цел втвърдяване на подхода \"мек Брекзит\", който беше съгласуван от правителството този месец.Проевропейските консерватори искат Лондон да остане в митническия съюз.Мей извоюва победата благодарение на гласовете на четирима евроскпетици от Лейбъристката партия, които гласуваха в подкрепа на правителството. 12 тори подкрепиха поправката.", "date": "2018.07.18", "title": "Мей заплашила с предсрочни избори преди ключовия вот вчера"}
{"url": "https://news.bg/politics/deputatite-pochetoha-nelsan-mandela.html", "text": "ГЕРБ, ДПС и Спас Панчев почетоха Нелсън Мандела. Мандела е сред най-изявените борци срещу апартейда, обяви Александър Иванов. Той припомни историята и живота на Мандела, който е носител на повече от 250 награди.Има и орден Стара планина от 2008 година. 18 юли е обявен за ден на Мандела. Затова и депутатите от групата за приятелство с Южна Африка отдадоха почит на великия борец за свобода и равноправие.Нѐлсън Холѝлала Мандѐла (18 юли 1918 - 5 декември 2013 г.) е южноафрикански политик от народността кхоса, президент на Южноафриканската република от 1994 до 1999 година, първият избран с всеобщо гласуване. Преди това Мандела е сред изявените противници на апартейда и ръководител на \"Умконто ве сизве\", въоръжената организация на Африканския национален конгрес.През 1962 г. е осъден на доживотен затвор за саботажи и други престъпления. Прекарва в затвора 27 години, по-голямата част от които на остров Робен. След освобождаването си през 1990 г. Нелсън Мандела води преговорите с правителството, довели до установяването на многорасова демокрация в страната през 1994 г.Като президент Мандела поставя акцент върху помирението на нацията и води политика на борба с бедността и неравенството в страната. Автор е на книгите \"Няма лек път към свободата\" (1965), \"Готов съм да умра\" (1979) и други. Мандела почива на 5 декември 2013 г. на 95-годишна възраст в болница в Йоханесбург от белодробна инфекция.", "date": "2018.07.18", "title": "Депутатите почетоха Нелсън Мандела"}
{"url": "https://news.bg/society/sluzhbite-reagirali-pohvalno-barzo-s-neprovereniya-samolet-spored-pilota.html", "text": "Пилотът на частния , заяви, че службите са отреагирали много бързо, което е похвално. След като самолетът кацнал в Гърция, пътниците веднага били проверени и са им направени копия на паспортите.Пилотът Мирослав Хинков пътувал с частния си самолет. В самолета били общо 5 души - 4-членното семейство Хинкови и приятел на дъщерята на пилота.Самолетът излетял от площадката в село Драгановци. За да стигнат до Гърция, хората трябвало първо да минат през гранична полиция, каквато има само на международните летища. Затова те кацнали на летището в София.При кацането ги посрещнал рамп-агент, който ги съпроводил до терминала. През проверка обаче минал само пилотът.Хинков обясни пред bTV, че обикновено семейството му пътува през летището в Горна Оряховица. Този път обаче той имал работа в София и решил да мине през столицата.Паспортът на пилота е бил проверен, въпреки че той идва от България. След като кацнал, той се разделил със семейството си и тръгнал да си върши работата. Съпругата му, която също е летец, останала да наблюдава как зареждат самолета с гориво. След като мъжът се върнал, те се качили на самолета и излетели.Хинков заяви, че изпитва вина за това, не е попитал останалите пътници дали са минали проверка. Той увери, че друг път не му се е случвало да не бъде проверяван на летище в България. Хинков не имал и ситуация, в която пътниците трябвало да го чакат.Все пак пилотът посочи, че в повечето държави процедурите са доста по-облекчени.Припомняме, по случая вече тече проверка. Днес резултатите от проверката трябва да бъдат докладвани на главния прокурор Сотир Цацаров.", "date": "2018.07.18", "title": "Службите реагирали похвално бързо с непроверения самолет според пилота"}
{"url": "https://news.bg/crime/stolichnite-politsai-izdirvat-57-godishen-gluhonyam-mazh.html", "text": "Столичните органи на реда издирват 57-годишен мъж, съобщиха от пресслужбата на МВР.Той се казва Фаро Бегович и е гражданин на Австрия. Мъжът бил на гости на роднини в столичния квартал \"Мусагеница\".Мъжът е забелязан за последен път на 9 юли, около 16.50 часа, пред централния вход на търговски център на бул. \"Цариградско шосе\" и оттогава е в неизвестност.Мъжът се издирва по молба на негови близки, вече е в неизвестност 8 дни. Той е висок 191 см, с нормално телосложение. Мъжът е с къса бяла коса и кафяви очи. Той е глухоням.В деня на изчезването мъжът е бил облечен с тъмносиньо памучно яке с качулка, масленозелени памучни панталони, черни сандали. В себе си не носи документ за самоличност.Близките и органите на реда апелират хората, които разполагат с някаква информация за мъжа, да се обадят на тел. 112, 02/9828760, 9828731 или в най-близкото поделение на МВР.", "date": "2018.07.18", "title": "Столичните полицаи издирват 57-годишен глухоням мъж"}
{"url": "https://news.bg/weather/vetrovita-sryada.html", "text": "Времето в страната на 18 юли, сряда, ще бъде ветровито.Синоптиците предвиждат дъждовете в страната да продължат и през нощта, главно в източните райони на България.Очаква се към сутринта валежите постепенно да намалеят.Прогнозата е за ветровито време. Вятърът ще духа с посока от запад към югозапад.Следобедът ще бъде по-облачен. На места се очакват краткотрайни превалявания, главно в Северозападна България и в планинските райони на страната.Синоптиците прогнозират максималните температури да бъдат в интервала от 25 до 30 градуса по Целзий.По Черноморието ще бъде по-слънчево преди обяд. Следобед времето ще се развали - възможно е да се заоблачи и да има леки превалявания, главно на Северното Черноморие, където може да се образуват и купесто дъждовни облаци. Максималната температура на въздуха ще бъде между 27 и 30 градуса, на водата - около 25 градуса.В четвъртък е вероятно вятърът да не утихне и температурите леко да се понижат. Възможно е и отново на места да има превалявания.", "date": "2018.07.18", "title": "Ветровита сряда"}
{"url": "https://news.bg/int-politics/parlamentat-vav-velikobritaniya-otnovo-podkrepi-tereza-mey-za-brekzit.html", "text": "Долната камара на парламента във Великобритания подкрепи министър-председателя Тереза Мей при гласуването на закон, който е необходим, за да може Великобритания да продължи да води независима търговска политика след напускането на Европейския съюз.Долната камара гласува с 285 гласа \"против\" срещу 318 гласа \"за\" приемането на търговското законодателство, съсредоточено върху преобразуването на търговските споразумения между ЕС и трети страни в двустранни сделки с Великобритания.Предстои техническото законодателство да бъде разгледано в Камарата на лордовете.Същевременно с приемането на законодателството Мей избегна поражение в парламента, което несъмнено щеше да влоши кризата около стратегията на правителството за излизането на Великобритания от ЕС, пише \"Ройтерс\".Това е третата подобна близка победа на Тереза Мей в парламента тази седмица. Малката преднина в подкрепа на Мей обаче свидетелства за трудностите, пред които тя е изправена при прокарването на законодателствата, касаещи Брекзит.", "date": "2018.07.18", "title": "Парламентът във Великобритания отново подкрепи Тереза Мей за Брекзит"}
{"url": "https://news.bg/disasters/slabo-zemetresenie-v-severna-italiya.html", "text": "Слабо земетресение беше регистрирано в Северна Италия.По данни на Европейската средиземноморска сеизмологична агенция (EMSC) трусът е бил с магнитуд от 3.8 по скалата на Рихтер.Няма данни за пострадали хора и нанесени материални щети.Земетресението е регистрирано в 20.15 часа местно време, 21.13 часа българско време.Трусът е бил на дълбочина от 10 километра. Епицентърът е бил на 30 километра от град Кунео и на около 80 километра от Монако.", "date": "2018.07.18", "title": "Слабо земетресение в Северна Италия"}
{"url": "https://news.bg/int-politics/yunker-otiva-vav-vashington-da-govori-s-tramp-za-otnosheniyata-es-sasht.html", "text": "Председателят на Европейската комисия Жан-Клод Юнкер отива във Вашингтон, за да се срещне с президента на САЩ Донлад Тръмп, съобщиха от ЕК.Визитата на Юнкер във Вашингтон ще бъде на 25 юли.  Очаква се в хода на срещата Тръмп и Юнкер да обсъдят икономическото сътрудничество между ЕС и САЩ в контекста на събитията от последния месец. Освен това двамата ще обсъдят и относно сигурността, външната политика, енергийната сигурност, борбата с тероризма и други.Предвидено е и председателят на ЕК Юнкер и президентът на САЩ Тръмп да фокусират вниманието си върху подобряването на трансатлантическата търговия и изграждането на по-силно икономическо партньорство.В края на месец юни Юнкер очерта бъдещата среща и заяви: \"Ще пътувам за Вашингтон и... ще представя европейската позиция. Не ми харесва тази идея... американската администрация иска да раздели ЕС... що се отнася до търговията. Това е компетенция на Европейския съюз. Трябва да дедраматизираме тези отношения. Нуждаем се от тези отношения. САЩ също се нуждаят от тези отношения. Не съм сигурен дали ще постигнем споразумение между САЩ и ЕС, но ще опитаме\".Припомняме, търговските отношения между САЩ и ЕС се обтегнаха, след като , а  върху американски продукти. ", "date": "2018.07.18", "title": "Юнкер отива във Вашингтон да говори с Тръмп за отношенията ЕС-САЩ"}
{"url": "https://news.bg/disasters/shestetazhna-sgrada-se-sruti-v-indiya.html", "text": "Шестетажна сграда се срути близо до Ню Делхи, Индия, предаде \"Ройтерс\". Най-малко трима са загинали при срутването на сградата. Спасители издирват още хора.\"Ние извадихме две тела под руините, колко още има е трудно да се каже. Но хората в района ни казват, че няма много семейства, които са се преместили в сградата и в нея живеят предимно строителни работници\", каза генералният инспектор на Рам Кумар.Властите информират, че сградата е била построена преди няколко години и изглежда не е имала много обитатели.Местни медии информираха по-рано, че най-малко 50 души са били в капан от срутването. Разрушенията на сгради в Индия е по-разпространено по време на сезона на мусоните. Ситуацията се усложнява и от използването на лоши строителни материали, твърдят полицаи и жители.", "date": "2018.07.18", "title": "Шестетажна сграда се срути в Индия"}
{"url": "https://news.bg/int-economics/boing-dostavya-dvata-novi-samoleta-na-beliya-dom.html", "text": "Американската компания \"Боинг\" получи договор на стойност 3,9 милиарда долара за два нови самолета 747-8, които ще бъдат използвани от американския президент, предадe ТАСС.Самолетите трябва да бъдат доставени до декември 2024 г., а компанията ще започне работа по изпълнение на поръчката още през 2019 година.По време на преговорите, които са продължили около година, американската администрация е успяла да договори отстъпка, която с отчет на инфлацията, ще достигне до 1 млрд. долара. Първоначалният договор беше сключен още от администрацията на Барак Обама, но Доналд Тръмп изказа възмущение от стойността на поръчката - 4 милиарда долара, залегнала в предишна сделка за \"Еър форс 1\". Президентът се оплака в Туитър, че \"цените са извън контрол\" и обяви, че отменя поръчката.Решението беше огласено от Пентагона вчера.Сделката обхваща два по-големи, по-модерни, по-бързи и по-икономични самолета от сегашните 30-годишни 747-200 , които струват 180 000 долара на час.Самолетите ще бъдат в цветовете на американски флаг - червено, бяло и синьо, вместо в небесно синьо и бяло - комбинация, въведена от президента Джон Кенеди.Доналд Тръмп заяви, че новите президентски самолети ще са \"невероятни\", \"най-красивите и най-добрите в света\".", "date": "2018.07.18", "title": "\"Боинг\" доставя двата нови самолета на Белия дом"}
{"url": "https://news.bg/bulgaria/chestvame-rozhdenieto-na-vasil-levski.html", "text": "На 18 юли честваме рождението на Апостола на свободата Васил Левски. Чествания ще им из цялата страна.Васил Левски е един от идеолозите на българската национална революция е роден в подбалканското градче Карлово. Делото на живота му е създаването на Вътрешната революционна организация.Легендите и историческите данни разказват как той преминава през всяко българско селище, увлича най-будните българи след себе си и почти във всяко кътче създава революционен комитет.Президентът Румен Радев ще открие паметник на Васил Левски в село Руен. В родния град на Апостола Карлово денят започна с тържествена света литургия, ще бъдат поставяни цветя и венци и на гроба на майката на Васил Левски - Гина Кунчева.В града откриват изложба в памет на Апостола в историческия музей. Честванията в Карлово ще приключат с изнасянето на знамето на Революционния комитет в Карлово и митинг - заря.", "date": "2018.07.18", "title": "Честваме рождението на Васил Левски"}
{"url": "https://news.bg/society/protestirat-v-zashtita-na-uchilishtnata-direktorka-othvarlila-tsigancheta.html", "text": "Протестират в защита на , информира bTV.Родители и учители организираха протест, за да защитят директорката Василка Величкова. Те събират и подписка. Към момента в документа са се подписали 600 души, които се обявиха в подкрепа на действията на Величкова.Родителската позиция е, че не възразяват ромските деца да учат заедно с техните. Те обаче недоумяват защо децата от циганската Предел Махала не бъдат разпределени по равно във всички училища в града. Оказва се, че и родителите от ромската махала не възразяват децата им да учат в центъра.\"Смятам, че не трябва да бъдем единственото училище, което да извършва образователна интеграция на територията на Благоевград, защото няма как всички ромски деца да учат при нас, вече имаме приети 90 деца\", заяви директорката Величкова.", "date": "2018.07.18", "title": "Протестират в защита на училищната директорка, отхвърлила циганчета"}
{"url": "https://news.bg/politics/simeonov-spasihme-chumata-prez-srednovekovieto-za-tova-sa-ubivali-hora.html", "text": "Това е посегателство върху националната сигурност. Не съм специалист по чумата, но ако трябва в парламента да се направи комисия. Това заяви вицепремиерът Валери Симеонов пред БНТ относно евтаназирането на дребни преживни животни в Яи на граждани, които твърдят, че не е доказано наличието на чума по тези животни.Относно възпрепятстването на евтаназирането и спасяването на отделни животни, вицепремиерът заяви: \"Какво спасихме - спасихме чумата. За такива работи в Средновековието са убивали хора, за да не се разпространява болестта\". не само от баба Тодорка - всички се изредиха да прегръщат козите. Този район трябваше да бъде отцепен, с въоръжени полицаи, да го дезинфекцират. Тази чума се предава с докосване. Някой дезинфекцира ли им дрехите, запита Симеонов за доброволците, които с жива верига спират служители и наети от БАБХ хора за убиването на животни, както и за репортерите, които предават от място.Същевременно хора с бели дрехи, с предпазни ръкавици и очила си вършат работа. Така не се опазват животните в България, каза Симеонов по повод живите вериги на доброволци, които спират представителите на Българската агенция за безопасност на храните.1,3 млрд.  за всякакъв внос и износ на животинска продукция, заяви Симеонов. Не е ли по-добре да бъде евтаназиран дребен рогат добитък. Какво е това сиромахомилство, запита той.За изгонването на омбудсмана Мая Манолова от вчерашното заседание на Националния съвет за тристранно сътрудничество Валери Симеонов заяви, че тя е отишла без покана. В нормативните документи има ясно определени участници в заседанието на Тристранката и омбудсманът не е сред тях.Прецинил съм, че Манолова трябва да напусне, каза Симеонов, който попитал отделно всеки един от членовете на тристранката дали е канил Манолова. Обстановката почти винаги е взривоопасна, поясни в каква атмосфера се провеждат заседанията на НСТС Симеонов. Не знам как щяха да се развият събитията. Много тежък въпрос разглеждахме - за медицинската експертиза и той ще влезе, независимо от известните резерви, категоричен е вицепремиерът.По думите му, има изобилие на данни за фалшиви ТЕЛК-ове. 1,7 млрд. лева отиват за хора с инвалидност. Тези пари са силно завишени. Има случаи на цели села, като че с един и същ печат са поставени заключенията, коментира той масовото разпространение на някои незаразни заболявания.На първо място ще се смени формирането на телковите комисии. Сменя се системата за инвалидност. Не само на база натрупване на заболявания - с леки болести да получат право на чужда помощ. Новата формула, по която ще се изчисляват процентите инвалидност - всички тежки заболявания са завишени и към тях ще се добавят съпътстващите заболявания, обясни Симеонов.Копирали сме в голяма степен германския модел, призна Симеонов. Държавният бюджет губи стотици милиони левове за хора, които нямат право да ги получават като помощ, мотивира се вицепремиерът.", "date": "2018.07.18", "title": "Симеонов: Спасихме чумата, през Средновековието за това са убивали хора"}
{"url": "https://news.bg/health/neglizhiraneto-na-hora-s-psihicheski-problemi-vodi-do-intsidenti.html", "text": "Неглижирането на проблемите на хората с психически проблеми води до инциденти. Това заяви директорът на психиатрична болница \"Свети Иван Рилски\" Цветеслава Гълъбова в ефира на БНТ.По думите й няма добра мрежа, която да работи за обгрижването на тези хора извън лечението в болница.Лечението, което психично болните получават у нас е най-качественото, което има в света, посочи Гълъбова, но акцентира, че след това пациентите не получават адекватна грижа.Като друг проблем тя посочи липсата на числа какво е състоянието, липса на данни. Информацията няма да помогне за това как да се лекува, но ще бъде в полза планирането на здравните разходи адекватно.\"Ние сме единствената специалност, която няма високоспециализирана дейност в амбулатория. Психиатричните клиники се финансират само от бюджета през МЗ и една част от общинските бюджети\", посочи Цветеслава Гълъбова.Срамно малко са парите за психиатрична помощ, плака се Гълъбова.", "date": "2018.07.18", "title": "Неглижирането на хора с психически проблеми води до инциденти"}
{"url": "https://news.bg/politics/bsp-smireno-vika-borisov-v-parlamenta.html", "text": "Смирено БСП кани премиера Бойко Борисов и транспортния министър да дойдат в НС за разглеждането на точката за концесията на летище София.Драгомир Стойнев посочи, че левицата съвсем кротко кани министър-председателя да каже каква е необходимостта от отдаването на летището на концесия.Социалистът се пошегува, че червените викат Борисов кротко и спокойно, защото като му говорели левите рязко той се афектирал.По-късно депутатите излязоха в почивка 15 минути, а министърът на транспорта Ивайло Московски пристигна в парламента.Георги Свиленски от БСП не вижда състоятелни мотиви за отдаването на концесия на летището. Да чухте някъде мотив за развитие на летище София, обърна се той към депутатите. Тази концесия била чиста продажба, по думите му.\"Даването на концесия за 47,6 години си е чиста продажба. Вашите аргументи бяха - 75% от летищата в Европа се управляват от частни оператори. У нас - над 75% от летищата са на концесия. От четирите трите са на концесия. Това сме догонили, категоричен е Свиленски.167 милиона лева по-малко ще спечели летището от концесията. Свиленски подчерта, че летището е обект от националната сигурност. Кой ще управлява летището при военни действия и кризи, пита социалистът.Припомняме, от  (ВАС) отказа на Министерство на транспорта да предостави информация на парламента за концесията на летище София.Червените ще искат законови изменения, с които да се забрани отдаване на концесия на стратегическите обекти за националната сигурност.Припомняме, идеята за  бе възобновена веднага след формиране на третия кабинет \"Борисов\" и в началото на  обяви намеренията на правителството да възобнови процедурата, спряна от служебния кабинет.Месец по-късно Московски посочи септември 2017 г. като срок за , с международен консултант. Летище София е един от един от най-големите държавни активи, с изключение на енергийните.Това е втори опит летище \"София\" да се даде на концесия, след като о на Румен Радев, като преди това имаше и . отдаването на концесия с аргумент, че държавата ще е само на загуба. Според плановете с приходите от концесия трябва да се оздравят Българските държавни железници.", "date": "2018.07.18", "title": "БСП смирено вика Борисов в парламента"}
{"url": "https://news.bg/politics/simeonov-za-bmf-spasyavaneto-na-rednik-kiro.html", "text": "Вицепремиерът по икономиката и демографската политика Валери Симеонов определи ситуацията с внесените промени в Закона за приватизация и следприватизационен контрол като: \"Спасяването на редник Киро\" - по филма \"Спасяването на редник Раян\".Запитан за спора с бизнесмена Кирил Домусчиев за Българския морски флот, Симеонов обясни, че няма лично познанство, няма основания да го обича или да го мрази.\"Става въпрос за приватизационен договор. Братя Домусчиеви поемат редица ангажименти и голямата част от тези ангажименти брутално са потъпкани, не спазват задълженията си по тези договори - към декември 2018 г. трябва да имат 2300 души назначени. Към 2015 г. имат само 123-ма - изхвърлили са всички на улицата\", разясни Симеонов договора за приватизация на БМФ.Договорът е направен така, че ако платят дребни неустойки - 2 млн. лева, те ще се отърват. Ще загубят повече за заплати, отколкото за неустойки, изчисли Симеонов.По друга точка от договора - общият тонаж на корабите трябва да има 1,300 млн. водоизместимост на плавателните съдове. След покупката започна масово рязане на кораби, продаване на скрап. Тонажът на корабите се намалява под 900 хил., заяви Симеонов.Сега, при изтичането на десетата годишнина от договора, когато Домусчиеви трябва да платят 58 млн. лева неустойки, ако тонажът не е запазен, те заведоха дело в Арбитражния съд преди две години. След 8 г. се опитаха да променят договор с държавата. Арбитражният съд разреши редукцията и че те не трябва в 10-та година да докажат този тонаж.. КС решава, че решението на Арбитражния съд е неправилно, нов състав на Арбитражния съд приема, че няма условия да се променя договора 8 г. след сключването му. Юни месец държавата печели делото срещу братя Домусчиеви и ако те не докажат тонажа, ще трябва .В деня, когато се получава решението от втория състав на Арбитражния съд, колеги от \"Атака\" внасят промени в Закона за приватизация и следприватизационен контрол, обясни съпредседателят на обединени патриоти. Така спечелените дела отиват в кошчето, каза Симеонов.\"Това се внася от депутат на Волен Сидеров. В края на деня друг депутат от ВМРО внася допълнителна забрана в закона - това да важи за действащите сега приватизационни сделки. Депутатът от ВМРО е бил \"изработен\" и си изтегля подписа, но предстои гледане в пленарна зала\", обясни отношенията с коалиционните си партньори Симеонов.По думите му, на председателски съвет Сидеров е искал оттегляне на точката за промени в Закона за приватизация и следприватизационен контрол, но тя е подкрепена от ГЕРБ. \"Ако тази точка не бъде оттеглена, ще стане ясно, че коалицията е жертвана в името на частни интереси, едни 58 млн. лева\", обясни Симеонов.Относно проверките по Черноморието и споровете им с министъра на туризма Николина Ангелкова, Валери Симеонов каза: \"Нямам лични отношения с г-жа Ангелкова\".Според него, в България имаме най-ниски приходи на чужденец, влязъл в страната ни в сравнение цяла Европа. България има плитък шелф, големи пясъчни плажове, добра инфраструктура, с която решихме въпроса със замърсяването, изтъкна плюсовете на българския морски туризъм той.Според него двамата не се конкурират за проверките. Проверките са форма за установяване на законността и спазване на правилата. Проверки прави и министъра - цяло лято медиите отразяват нейните проверки. Тя проверява дали категоризацията на заведенията, работни времена, по плажовете дали се спазват всички нормативни изисквания - изреди Симеонов правомощията на Ангелкова.Аз се занимавам с всички периферни неща, които пречат на туризма - обща атмосфера на шума, изобилието на преместваеми обекти по плажовете. Проверяваме хигиената, качеството на напитките - това е мое задължение, не на Ангелкова. Няма нищо стресиращо да накараме разпасалите се чорбаджии да си спрат музиката след 23 часа и да бъдат накарани да спазват закона, каза Симеонов. Той обясни, че тези проверки не са само за Бургас.Относно вчерашния случай на частен самолет, който е излетял без проверка от летище София, вицепремиерът бе категоричен, че нарушаването на закона не трябва да се остави без последствия. Няма съмнения, няма колебания и оправдание, допълни той.", "date": "2018.07.18", "title": "Симеонов за БМФ: \"Спасяването на редник Киро\""}
{"url": "https://news.bg/world/ek-obyavi-kontramerki-sreshtu-tarifite-na-sasht-varhu-stomana.html", "text": "Европейската комисия обяви предпазни мерки относно наложените от САЩ по-рано тази година тарифи върху стомана, съобщават от Комисията.Защитният механизъм се отнася за внос на редица продукти от стомана. Тези мерки конкретно отговарят на пренасочването на стомана от други държави към пазара на ЕС в резултат на налозите на САЩ. Те ще влязат в сила от 19 юли, четвъртък. Традиционният внос на продукти от стомана няма да бъде засегнат, става ясно от съобщението на Комисията.Еврокомисарят по търговията Сесилия Малмстрьом уточни, че митата на САЩ върху вноса на стоманени продукти са предизвикали търговско отклонение, което може сериозно да навреди на производителите на стомана в ЕС и на работниците в тази индустрия., пояснява Малмстрьом.Мерките се отнасят до 23 категории в производството на стомана и заемат формата на квоти. За всяка една от 23-те категории ще се налагат тарифи от 25% само ако вносът надвиши средните нива, отчетени през последните три години. Те се отнасят за всички държави с изключение на някои развиващи се страни с ограничен износ за ЕС. Норвегия, Исландия и Лихтенщайн също са изключени.Временните предпазни мерки могат да останат в сила максимум 200 дни.", "date": "2018.07.18", "title": "ЕК обяви контрамерки срещу тарифите на САЩ върху стомана"}
{"url": "https://news.bg/politics/4-ostava-razlikata-mezhdu-gerb-i-bsp-pri-vot-dnes.html", "text": "23.3% от българите биха гласували за ГЕРБ, ако в страната се провеждат парламентарни избори в момента, докато 19.2% от биха гласували за БСП.8.2% от анкетираните биха дали своя вот за Обединени патриоти, 4.8% за \"Воля\" и 2.3% за Демократична България. Сравнително голям е процентът и на хората, които не биха гласували (11.4%).7.6% не биха подкрепили никого, а 14.6% нямат идея за кого да гласуват.Това сочат данните на Центъра за анализи и маркетинг, представени от Юлий Павлов на пресконференция в БТА.61.3% имат доверие и вярват на Румен Радев, докато други 31.2% нямат доверие. Сравнително високо е доверието и към омбудсмана Мая Манолова - 58%, за разлика от други 30.9%, които не й вярват.42.5% от респондентите вярват и на кмета на София Йорданка Фандъкова, срещу 40.3%, които декларират недоверие.На пето място по доверие се нарежда премиерът Бойко Борисов с 41%, докато недоверието към него е сравнително по-голямо - 51.8%.29.2% заявяват вот на доверие към зам.-председателя на ПП ГЕРБ Цветан Цветанов, а 60.7% от българското население му няма доверие.Доверието към лидера на БСП Корнелия Нинова се оценява на не повече от 27.4%, докато недоверието при нея от страна на българските граждани също е голямо - 62.9%.След тях се нареждат вицепремиерът Валери Симеонов, с 15.5% вот на доверие, Румен Петков с 13.7%, Светльо Витков с 12.5%, Мустафа Карадайъ с 12.3%, Божидар Лукарски с 9.2% и Атанас Атанасов с 9.1%.46.2% от българските граждани оценяват европредседателството ни като успешно, а други 24.3% заявяват, че то е напълно успешно. Само 14.4% оценяват европредседателството като неуспешно.След края на Българското европредседателство доверието в една част от политиците се е повишило, отчитат данните от изследването. Първите две места на одобрение сред българските граждани продължават да се държат от държавния глава и националният омбудсман.Основните проблеми пред страната българите формулират така: 66% от българите посочват ниските доходи, 43% - здравеопазването, 39% - корупцията и 42% - безработицата. Друга част от респондентите са на мнение, че проблемите пред страната са в областта на престъпността (24%), съдебната система (23%), демографската криза (21%), образованието (19%) и мигрантите (10%).На въпрос трябва ли България да продължи да подкрепя икономическите санкции спрямо Русия, 69.7% отговарят \"по-скоро не\", 22% са без отговор, а 17.0% са на мнение, че страната ни трябва да продължи да подкрепя икономическите санкции спрямо руската страна.По данни от изследването кои страни трябва да са основни външнополитически партньори на България, 50.6% от допитаните посочват като основен външнополитически партньор на България - Русия, 52.7% - Германия, 29.6% - Франция и 27.5% оценяват, че това трябва да бъде Великобритания.При заплаха за националната сигурност на България, 28.6% от респондентите са на мнение, че страната ни трябва да бъде защитена от НАТО, 22.4% от Русия, 8.1% от ЕС и 7.8% от Германия. Други 2.8% декларират, че бих разчитали на себе си, а 2.7% декларират, че не биха разчитали на никого.38.9% от българите оценяват като добро управлението на коалицията между ГЕРБ и Обединени патриоти, 18.7% като много добро и само 15.1% като отлично. 11.2% определят коалицията между партиите като слаба, а като средна - 11.6%.", "date": "2018.07.18", "title": "4% остава разликата между ГЕРБ и БСП при вот днес"}
{"url": "https://news.bg/world/kitay-targovskata-voyna-nay-golemiyat-ubiets-na-doverieto-v-svetovnata-ikonomika.html", "text": "Търговската война е най-големият \"убиец на доверието\" в световната икономика. Това предупреди Министерството на външните работи на Китай, цитирано от световни агенции.В същото време ведомството обвини САЩ в \"измисляне на всякакъв вид извинения\" в търговията, включително и решението на Вашингтон да наложи наказателни търговски мерки на база защита на националната сигурност.Пекин предупреди, че ако САЩ продължат с въвеждането на тарифи и други рестриктивни мерки, \"целият свят ще отвърне\".Двете най-големи икономики в света влязоха в търговски сблъсък през последните месеци, след като Вашингтон прие решение за налагане на тарифи върху вноса на метали. В допълнение САЩ въведоха мита върху китайски стоки за 50 милиарда долара. Предимно засягат технологии в индустрията, тъй като Вашингтон обвинява Пекин, че краде интелектуална собственост.", "date": "2018.07.18", "title": "Китай: Търговската война - най-големият \"убиец на доверието\" в световната икономика"}
{"url": "https://news.bg/health/seriozni-greshki-na-babh-vidya-bivshiyat-zemedelski-ministar-miroslav-naydenov.html", "text": "Решенията на директора на Агенцията по храните не могат да бъдат еднолични. Това заяви бившият земеделски министър Мирослав Найденов пред bTV.Думите му са по повод създалото се напрежение при евтаназирането на овци и кози в Ямболско и Бургаско заради констатираните случаи на чума по дребните преживни животни.Найденов определи ситуацията с думите \"тежък комуникационен и организационен проблем\".\"Когато стана това събитие, директорът на Агенцията по храните трябваше да задейства чл. 127 от ветеринарния закон, който гласи, че има Централен епизоотичен съвет към МС. Този съвет не е събран и той постави в изключително тежка ситуация министър-председателя - той да назначава оперативен щаб, тоест прехвърли отговорността към него. Доколкото познавам министър-председателя, защото всъщност неговите действия са най-адекватни в ситуацията, той свърши това, което трябваше да свърши Агенцията по храните. И понеже това, доколкото го познавам, няма да бъде минато току така, очаквам той да поиска оставката на директора на Агенцията по храните. Просто това не е работа на министър-председателя\", заяви още Найденов.По думите на бившия земеделски министър ако се приеме, че става въпрос наистина за чума, това означава, че има проблем с действията на Агенцията по храните, чиито ветеринари вече са се изнесли от населените места, което е изключително опасно.Според Найденов рискът в момента на тези места е огромен.Бившият министър призова първо да се започне с широка информационна кампания, за да може хората да се запознаят с това, което се случва, а не да се пускат ветеринари без да се обяснява на животновъдите какво се случва. По думите му той не одобрява и влизането на ветеринарите при животновъдите с полиция.\"Евтаназията е страшно неприятно нещо. Това е последният изход и никой от ветеринарните лекари не е подготвен да извърши няколко хиляди евтаназии. Така че те ги поставят в изключително тежка ситуация. Това не се прави така - пускат ги, не обясняват на хората за какво, отсреща е нормално да има съпротива, нормално е да има протести\", категоричен е Найденов.Той припомни и че по време на неговото ръководство на ведомството имаше тежка зараза от шарп. Тогава обаче не е имало такава съпротива и когато от министерството потърсили европейските институции за съдействие в лицето на \"САНТЕ\", те е трябвало да дойдат предварително и да начертаят мерките заедно.", "date": "2018.07.18", "title": "Сериозни грешки на БАБХ видя бившият земеделски министър  Мирослав Найденов"}
{"url": "https://news.bg/regions/otkriha-esherihiya-koli-vav-vodata-v-breznishko.html", "text": "Бактерията ешерихия коли е установена във водата на чешми от Брезнишко, съобщи БНР, позовавайки се на РЗИ - Перник. Пробите са взети между 2 и 15 юли.Отклонение от нормата е установено в две чешми в село Долни Романци, едната от тях е обществена. Водата в чешма в центъра на село Горни Романци и частна чешма в село Красава има отклонение от нормата. В Красава, освен ешерихия коли, във водата са открити и ентерококи.Микробно число със значими колебания спрямо обичайната стойност на показателя са установени в чешма в частен дом в село Ярославци.Връчени са предписания за вземането на мерки на дружеството ВиК - Перник и на кмета на община Брезник. През първата половина на юли е изследвана водата в 10 населени места в област Перник. Взетите проби са 20.Продължава снабдяването с бутилирана вода на населението в трънското село Забел. Там преди повече от година бе открито наличие на естествен уран и повишена алфа активност в питейната вода.", "date": "2018.07.18", "title": "Откриха ешерихия коли във водата в Брезнишко"}
{"url": "https://news.bg/int-politics/ungariya-napuska-pakta-za-migratsiya-v-oon.html", "text": "Унгария напуска пакта за миграция в ООН преди окончателното му одобрение, заяви външният министър на страната Петер Сиярто, добавяйки, че споразумението представлява \"заплаха за света\", съобщава \"Ройтерс\".\"Този документ е изцяло срещу интересите на Унгария в областта на сигурността\", коментира той..Споразумението трябва официално да бъде прието през декември, но Унгария няма да участва в срещата в Мароко, обяснява Сиярто и Унгария ще се противопостави на пакта, ако се постави за гласуване в Общото събрание.", "date": "2018.07.18", "title": "Унгария напуска пакта за миграция в ООН"}
{"url": "https://news.bg/crime/pensioneri-ot-stara-zagora-dadoha-40-000-evro-na-alo-izmamnitsi.html", "text": "Възрастни хора от Стара Загора дадоха 40 000 евро на ало-измамници, съобщиха от Областната дирекция на МВР в града.Схемата е осъществена по класическата схема \"помощ на полицията\".Измамниците успели да излъжат 82-годишния мъж и 78-годишната му съпруга два пъти - на 10 и 12 юли. Общата сума на измамата била 40 000 лв.Жертвите на телефонната измама се усетили едва на следващия ден - 16 юли. Тогава хората отишли в полицията, за да съобщят за случилото се.Случаят се разследва от органите на реда.", "date": "2018.07.18", "title": "Пенсионери от Стара Загора дадоха 40 000 евро на ало-измамници"}
{"url": "https://news.bg/world/na-dneven-red-e-sreshta-putin-kim-chen-un.html", "text": "\"На дневен ред\" е среща между лидерите на Русия и Северна Корея, обяви посланикът на руската държава в КНДР Александър Мацегора пред РИА Новости, цитиран от \"Ройтерс\".През миналия месец Кремъл обяви, че Русия е поканила Ким Чен-ун да посети страната. Президентството добави, че той може да пристигне в Русия като част от икономическия форум в източния град Владивосток през септември.Междувременно Мацегора отбеляза, че Русия доставя на КНДР между 200 и 400 тона петролни продукти на месец.Квоти на ООН позволяват над 60 000 тона петролни продукти от Русия, Китай и други държави да бъдат доставяни на КНДР на година, поясни той.", "date": "2018.07.18", "title": "На дневен ред е среща Путин-Ким Чен-ун"}
{"url": "https://news.bg/crime/tir-blasna-vazrastna-zhena-vav-varna.html", "text": "Тежкотоварен автомобил блъсна възрастна жена във Варна, информира МВР. 79-годишната жена е починала след катастрофата.Тежкотоварният камион е управляван от 26-годишен мъж, когато във варненския квартал \"Аспарухово\" блъснал жената. Инцидентът станал на ул. \"Средец\" по обед.Още не е ясна самоличността на загиналата.На място текат процесуално - следствени действия.", "date": "2018.07.18", "title": "Тир блъсна възрастна жена във Варна"}
{"url": "https://news.bg/tourism/dadoha-na-kontsesiya-yuzhniya-plazh-na-sv-sv-konstantin-i-elena.html", "text": "След проведен конкурс е определен концесионер на морски плаж \"Св. Св. Константин и Елена - юг\", област Варна, съобщи пресслужбата на МС.Министерският съвет упълномощи министъра на туризма Николина Ангелкова да сключи договор за концесия със \"Свети Свети Константин и Елена Холдинг\" АД. Договорът трябва да бъде сключен в едномесечен срок от влизане в сила на правителственото решение за определяне на концесионер на морския плаж.За целия срок на договора за концесия концесионерът се задължава да предоставя в зоната за платени плажни принадлежности на морския плаж .Размерът на концесионното плащане за всяка календарна година от срока на концесията е определен съгласно приетата от Министерския съвет Методика за определяне на минималния размер на концесионното плащане за морските плажове и предложения от концесионера размер на отчисленията от базата за изчисляване размера на концесионното плащане в размер на 13,8% без ДДС или 100 979,71 лв. с ДДС за първата година от срока на концесията.Началната дата на концесията е датата на влизането в сила на концесионния договор, но не по- рано от 1 януари 2019 г.", "date": "2018.07.18", "title": "Дадоха на концесия южния плаж на \"Св. Св. Константин и Елена\""}
{"url": "https://news.bg/health/nova-lekarstvena-politika-i-kontrol-predlaga-nominiraniyat-na-shef-na-nzok.html", "text": "Комисията по здравеопазването допусна до изслушване единственият кандидат за управител на НЗОК Д-р Дечо Дечев. Д-р Дечев е номинация на ПГ на ГЕРБ и \"Обединени патриоти\". До избор на нов управител на Касата се стигна след като депутатите , който беше в дълъг болничен, а и .Кандидатурата на Д-р Дечев представи председателят на здравната комисия в парламента д-р Даниела Дариткова. В експозето се изтъква, че той притежава необходимите качества да бъде успешен управител на НЗОК и има над 37 години професионален опит, включително и в управлението на НЗОК и управлението на лечебно заведение.Изложение с вижданията си за развитието на дейността на НЗОК д-р Дечев започна с констатацията, че проблемите в някои пера на бюджета на НЗОК стават хронични и постоянно се задълбочават: \"НЗОК не е лечебно заведение - а финансова институция, ангажирана с провеждането на политика на баланс между интереса на осигурените лица и изпълнителите на медицински дейности.\"Като проблем д-р Дечев изтъкна, че са нужни спешни мерки в лекарствена политика, тъй като благодарение на определени лобита, през годините средствата, заделяни за лекарства, и разходите за болнична помощ ще се изравнят. Относно приетия критерий за референтна цена д-р Дечев изтъкна, че достъпът до информация до тези отстъпки в други страни е силно ограничен.За стриктно спазване на принципа ефективност и ефикасност, настоя кандидатът за управител на НЗОК. Той се обяви за остойностяване на лечението с най-висока ефикасност и равнопоставаност при финансирането на лечението на пациенти с една и съща диагноза.Дечев коментира и възможността за пациентите, които желаят по-скъпо лечение, да доплащат кешово или чрез допълнително осигуряване. Той настоя за единен принцип при ценообразуването на клиничните пътеки. По думите му в онкологията е най-големият пробив в момента. \"НЗОК заплаща напълно онкомедикаментите, независимо от тяхната ефикасност\", коментира още той, като изтъкна, че това е довело до изтегляне от позитивния списък на някои базови и евтини онкомедикаменти.Друг принцип, който касае промяна в реда на изписване на скъпоструващи лекарства, намаляване на срока на изписване на лекарствата по протоколи, равнопоставеност при финансиране на пациенти с еднакви показатели.Д-р Дечев посочи, че ако бъдат приети тези промени, ще доведат до увеличаване на процента на реинбурсация за други социално значими заболявания.Д-р Дечев се обяви за създаването на единно звено, което да поеме лечението на български граждани в чужбина, защото сега с това са ангажирани три институции. Така близо 80% от разходите отиват за логистика, придружители, печалба за болниците, в които се извършва лечението. Той настоя предоперативната и следоперативната дейност по лечението на даден пациент да се извършва у нас, а не в чужбина. Така екипите у нас ще придобият опит.Той се ангажира с предложения за промяна на този ред - когато има недостиг на капацитет, да бъдат поканени съответни специалисти от чужбина. Очакваният финансов ефект би бил от порядъка на 150 млн. лв.Д-р Дечев настоя за оптимизирането на състава и броя на РЗОК - прегрупирането, прехвърлянето на Медицински одит към НЗОК. По думите му това би повишило значително ефективността на контрола, без да бъдат увеличавани административните разходи.Д-р Дечев предлага да се засили възможността за контрол от страна здравноосигуреното лице, което да получава на тримесечие информация за всички дейности, които са заплатени от НЗОК. Така при несъответствие на получената информация пациентът ще може сам да сезира компетентните органи. Той предложи финансов отчет за допълнителните разходи на болниците.Д-р Дечев изтъкна няколко основни проблема, които следва да намерят своето решение. Първият от тях е реално остойностяване на медицинските дейности. Той посочи, че вече се водят разговори и ще се предприемат реални действия. Според него е необходим адекватен основен пакет медицински дейности и финансиране на този пакет. \"Там е разминаването в момента. Обемът не е достатъчно финансиран със средства\", според Дечев.По думите му, ако се приемат предложенията за мерки, ще се освободи достатъчно финансов ресурс, без да се натоварва допълнително бюджета - \"Ще се справим\", заяви Дечев и увери, че ако бъде подкрепен, ще предостави в рамките на три месеца разписани детайлни мерки за лекарствената политика, финансовата и контролната дейност, които да доведат до финансова стабилност на НЗОК.Депутатите от ресорнтата здравна комисия гласуваха 14 \"за\", без против и въздържал се за кандидатурата на д-р Дечо Дечев за управител на НЗОК.Проекторешението на ресорната комисия ще бъде гласувано в пленарна зала на 20 юли. Ако получи подкрепата на депутатите в пленарна зала д-р Дечев ще управлява НЗОК с мандат до 12 март 2020 г.Д-р Дечев получи подкрепата на Българския лекарски съюз и на Българския зъболекарски съюз. Д-р Иван Маджаров от Български лекарски съюз изрази увереност, че д-р Дечев е подходящият човек за този пост.Джевдет Чакъров от ПГ на ДПС заяви, че НЗОК е органът, който контролира реализираните политики. Моят апел е действително да има воля и подкрепа за сериозни стъпки, такива каквито всички се нуждаем, имайки предвид състоянието на системата в момента, заяви той.", "date": "2018.07.18", "title": "Нова лекарствена политика и контрол предлага номинираният на шеф на НЗОК"}
{"url": "https://news.bg/int-politics/v-sasht-iskat-prevodachat-na-tramp-da-razkrie-razgovora-s-putin.html", "text": "Топ щатски демократи призовават преводача на Тръмп да разкрие личният разговор на президента на САЩ с Путин, съобщава \"Ивнинг стандарт\".Те настояват преводачът на Държавния департамент Марина Грос да свидетелства пред американския Конгрес, защото тя е единственият човек присъстват изцяло в двучасовата среща в Хелзинки, освен двамата президенти и руският преводач.Конгресменът демократ Бил Пастрел коментира, че американската общественост заслужава да знае пълните подробности за личния разговор, след като Тръмп публично се съмнява в американските разузнавателни твърдения, че Москва се е намесила в президентските избори през 2016 г. Той настоява Конгреса да призове Грос, ако откаже да се яви.\"Имаме нужда от публични свидетелства от единствения американски представител на тази среща, за да се уверим, че Тръмп не подкопава допълнително нашите разузнавателни или правоприлагащи общности\", допълва Пастрел.Други водещи демократи също подкрепят призива, тъй като Тръмп настоява, че срещата на върха е \"голям успех\" и само във фалшивите медии не отчитат това, според американския президент.Конгресменът Джо Кенеди коментира, че Тръмп \"е продал нашата сигурност, демокрация и доверие ... и то само, което успяхме да видим на живо\".", "date": "2018.07.18", "title": "В САЩ искат преводачът на Тръмп да разкрие разговора с Путин"}
{"url": "https://news.bg/world/zadarzhaneto-na-ruskiya-agent-podkopava-rezultatite-ot-sreshtata-tramp-putin-obyavi-moskva.html", "text": "Арестуването на руски \"агент\" в САЩ подкопава резултатите от срещата между президента Владимир Путин и американския му колега Доналд Тръмп. Това се казва в позиция на Министерството на външните работи на Русия, цитирано от АФП и \"Ройтерс\".Припомняме, няколко часа след срещата между Тръмп и Путин в Хелзинки стана ясно, че в САЩ е задържана рускиня за шпионаж. Мария Бутина е обвинена, че е работила за Кремъл. Задържането ѝ е станало в неделя.Говорителят на руското външно министерство Мария Захарова коментира, че няма база за задържането на Бутина.", "date": "2018.07.18", "title": "Задържането на руския „агент” подкопава резултатите от срещата Тръмп-Путин, обяви Москва"}
{"url": "https://news.bg/world/turtsiya-otmenya-izvanrednoto-polozhenie-sled-dvegodishna-chistka.html", "text": "Отменят извънредното положение в Турция, въведено след неуспешния опит за преврат през юли 2016 г., но опозицията се опасява, че ще бъде заменено от още по-репресиращи законодателни мерки, информира АФП.Президентът Реджеп Ердоган обяви извънредното положение на 20 юли 2016 г. - пет дни след бомбардировки в Анкара и кръвопролития в Истанбул при неуспешния опит за преврат, при който загинаха 249 души.Мярката, която нормално е със срок три месеца, но беше удължавана седем пъти, позволи на турските власти да задържат 80 000 души и да уволнят около 160 000 държавни чиновници.Най-голямата чистка в съвременната история на Турция не беше насочена само към поддръжници на Фетхуллах Гюлен, който е обвиняван за опита за пуч, но и срещу кюрдски активисти и леви.По време на предизборната кампания през юни Ердоган обеща да отмени извънредното положение.Правителството не е поискало удължаването му и то ще престане да е в сила от 01,00 часа в четвъртък (22,00 часа по Гринуич днес).Но опозицията недоволства от внесения от правителството нов законопроект, с който властите очевидно се опитват да формализират някои от най-тежките аспекти от режима на извънредно положение.Законопроектът, наречен \"антитерористично\" законодателство от проправителствени медии, ще бъде обсъден в парламентарна комисия в четвъртък и в пленарна зала в понеделник.Основната опозиционна Републиканска народна партия предупреждава, че новите мерки граничат с извънредно положение.В законопроекта се предвижда правителството да запази за период от три години властта си да уволнява държавни служители, които смята, че са свързани с \"терористични\" групи.Протестите и събиранията на обществени места ще бъдат забранени след залез слънце, въпреки че те могат да бъдат позволени до полунощ, ако не се нарушава общественият ред.Местните власти ще могат да забраняват на лица да влизат или да напускат определен район за 15 дни на база сигурност. И заподозрян може да бъде задържан без обвинения за 48 часа или четири дни в случай на няколко нарушения. Този период може да бъде удължен до два пъти, ако има затруднение при събирането на доказателства.Властите също показаха, че използват специалната си власт при извънредното положение до последните дни. Указ от 8 юли уволни 18 632 души, от тях 8 998 са полицаи, които са обвинени за връзки с терористични организации или групи, \"действащи срещу националната сигурност\".Преди няколко седмици Ердоган беше преизбран и Турция премина от парламентарна към президентска система.", "date": "2018.07.18", "title": "Турция отменя извънредното положение след двегодишна чистка"}
