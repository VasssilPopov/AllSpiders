{"url": "https://news.bg/world/vav-frantsiya-predotvratiha-atentat.html", "text": "Във Франция предотвратиха атентат. Зад решетките е 33-годишен мъж от Париж, съобщават местни медии.Той е бил задържан във вторник в района на южния град Ним. Открити били материали за направа на експлозиви.Това е първият осуетен атентат във Франция от началото на годината. Миналата 2017 година в страната бяха предотвратени общо 20 терористични акта.", "date": "2018.01.20", "title": "Във Франция предотвратиха атентат"}
{"url": "https://news.bg/world/politsai-sreshtnaha-krokodil-v-sankt-peterburg.html", "text": "Руската полиция се натъкна на нещо изключително необичайно, докато претърсваше жилище в Санкт Петербург - крокодил в мазата, информира АП.Новинарският портал Fontanka.ru съобщава, че полицаите открили крокодила в четвъртък, докато претърсвали за незаконно оръжие в жилището на мъж, който е организирал възстановки на исторически военни битки със стари униформи и оръжия.Докато претърсвали, те забелязали крокодил в малък басейн с вода в мазето на жилището.Собственикът на къщата обяснил, че притежава крокодила от години.Прокуратурата обяви, че проверява дали мъжът не е нарушил местните закони.", "date": "2018.01.20", "title": "Полицаи срещнаха крокодил в Санкт Петербург"}
{"url": "https://news.bg/politics/rakovodstvoto-na-gdbop-se-sreshtna-s-predstaviteli-na-ek.html", "text": "Правомощията на дирекцията и създадения механизъм за противодействие на киберпрестъпността представи директорът на ГДБОП главен комисар Ивайло Спиридонов на среща с делегация на Европейската комисия, съобщиха от МВР.В срещата участваха Йохан Лапасар - началник на кабинета на Андрус Ансип, заместник-председател и комисар по цифровия единен пазар, Лора Борисова - началник на кабинета на Мария Габриел, комисар по въпросите на цифровата икономика и цифровото общество, и Роберто Виола - генерален директор на Генерална дирекция \"Съобщителни мрежи, съдържание и технологии\" на Европейската комисия.Представителите на Европейската комисия поздравиха ръководството на дирекцията за усилията, които полага при своята работа по линия киберпрестъпност. Гостите предложиха своята подкрепа и помощ при реализирането на общите цели в сферата на киберсигурността и киберпрестъпността.", "date": "2018.01.20", "title": "Ръководството на ГДБОП се срещна с представители на ЕК"}
{"url": "https://news.bg/world/mok-severna-koreya-shte-uchastva-na-olimpiyskite-igri-s-22-sportisti.html", "text": "Спортистите от Северна Корея ще участват на Зимните олимпийски игри в Южна Корея през следващия месец. Това потвърди президентът на Международния олимпийски комитет Томас Бах, цитиран от СиЕнЕн и АП.Атлетите на двете страни ще излязат заедно под един флаг, обяви Бах след среща в Лозана, Швейцария, на която присъстваха представители на националните комитети на двете държави и на комитета, организиращ игрите в Пьонгчанг.Северна Корея ще изпрати 22 спортисти, които ще участват в три спорта и пет дисциплини, включително обединен женски отбор по хокей на КНДР и Южна Корея, добави Бах.Другите спортовете са: фигурно пързаляне, шорттрек, ски алпийски дисциплини и ски бягане.Делегацията на КНДР ще включва 24 треньори и официални представители.Бах \"искрено благодари на правителствата на КНДР и Южна Корея\".Игрите ще се проведат от 9 до 25 февруари.", "date": "2018.01.20", "title": "МОК: Северна Корея ще участва на Олимпийските игри с 22 спортисти"}
{"url": "https://news.bg/politics/kiril-dobrev-na-obikolka-iz-stranata-predi-vota-na-nedoverie.html", "text": "\"Няма как да преборим бедността, без да преборим корупцията и ние трябва да поведем тази битка\", коментира зам.-председателят на БСП Кирил Добрев в Карнобат дни преди в парламента да бъде гласуван вота на недоверие към кабинета \"Борисов-3\".Според Добрев е много по-добре, че БСП внасят вота на недоверие сами. \"По-добре сами, отколкото зле придружени\", каза той.По думите му, колкото повече управляват ГЕРБ, толкова по-малко държава остава, защото управляващите я сливат с партията си. \"Правят това веднъж чрез назначенията си от чистачката до директора и чрез раздаване на обществени поръчки на приближени техни бизнесмени. В момента единственото, което искат да направят, е темата корупция да бъде заглушена\", допълни Кирил Добрев.При посещението си в Карнобат Добрев бе придружен от Атанас Зафиров - член на ИБ на БСП, народните представители от област Бургас инж. Петър Кънев, Николай Тишев и Тодор Байчев, както и от председателя на ОблС Стойко Танков и общинския председател на БСП Бургас Живко Господинов.В обиколката на заместник-председателя левицата е предвидено посещение в Айтос и Бургас, а в неделя - в Созопол и Несебър.", "date": "2018.01.20", "title": "Кирил Добрев на обиколка из страната преди вота на недоверие"}
{"url": "https://news.bg/world/srabskiyat-prezident-e-na-poseshtenie-v-kosovo.html", "text": "Президентът на Сърбия Александър Вучич е на посещение в доминираните от сърби райони в Косово, съобщават агенции.Визитата на Вучич е организирана само няколко дни след убийството на сръбски политик в Косовска Митровица.Развявайки знамето на Сърбия, стотици хора посрещнаха Вучич в Северно Косово. Официални представители обявиха, че двудневната визита има за цел намаляване на напрежението сред косовските сърби след убийството на един от водещите политици Оливер Иванович. Покушението беше извършено във вторник.Вучич положи венец на мястото на убийството.В Северно Косово живеят около 40 000-50 000 етнически сърби.", "date": "2018.01.20", "title": "Сръбският президент е на посещение в Косово"}
{"url": "https://news.bg/world/makedonskata-natsiya-nikoga-ne-e-sashtestvuvala-kategorichen-tsipras.html", "text": "\"Македонската нация никога не е съществувала\".Това обяви премиерът на Гърция Алексис Ципрас в интервю за вестник \"Етнос\", съобщава Нова телевизия, позовавайки се на портала\"Нюз 24/7\".Ципрас коментира спора за името с Македония, възможните решения, позицията на Атина по казуса и значението на въпроса за иредентизма.Интервюто ще бъде публикувано в неделя.Преди дни ООН предложи пет имена в спора между БЮРМ и Гърция.", "date": "2018.01.20", "title": "Македонската нация никога не е съществувала, категоричен Ципрас"}
{"url": "https://news.bg/world/atakuvaha-posolstvoto-na-ukrayna-v-atina-s-molotov.html", "text": "Тази нощ неизвестни лица нападнаха посолството на Украйна в гръцката столица Атина.Това написа в \"Туитър\" украинският външен министър Павло Климкин, цитиран от \"112 Украйна\".Нападателите са хвърлили коктейли \"Молотов\" по сградата на посолството.Няма пострадали хора.Гръцките власти обещаха да си сътрудничат с Киев за откриване на извършителите, а също така обещаха постоянна охрана пред сградата.Украйна също засилва мерките за сигурност в дипломатическите си мисии по света.Според някои медии три автомобила до посолството са били подпалени.Климкин предполага, че атаката е извършена от проруски радикали.", "date": "2018.01.20", "title": "Атакуваха посолството на Украйна в Атина с „Молотов”"}
{"url": "https://news.bg/world/siriya-reklamira-alepo-i-palmira-kato-turisticheski-destinatsii.html", "text": "Сирийският град Алепо е почти сравнен със земята след офанзива на силите на президента Башар Асад, подкрепяни от руски въздушни удари, продължила повече от година.Сградите са разрушени, тези хора, които са оцелели, са тероризирани, гладуват и са напълно отчаяни. Под разрушените сгради все още има мъртви тела.Сега Алепо, почти напълно унищожен, се контролира от Асад и сирийското правителство иска светът да посети града като туристическа дестинация, за да види какво е останал от него, съобщава АФП.Тази седмица сирийското правителство рекламира Алепо, както и други дестинации в Сирия, по време на Международното туристическо изложение Fitur в Мадрид, където се \"популяризират\" атракциите на страната пред света.За първи път от 2011 г. Сирия участва на изложението.На събитието също така се рекламираха римските останки в Палмира. Градът до преди около година беше под контрола на ДАЕШ (\"Ислямска държава\").\"\", каза Басам Барсик, маркетингов директор към сирийското министерство на туризма.Барсик добави, че през миналата година Сирия е посетена от 1,2 милиона чужденци, въпреки че в данните се включват и тези от съседен Ливан, които са били в страната само за един ден.Тази година целта ни е два милиона души, поясни Барсик.Той подчерта, че религиозните дестинации все още привличат туристи.Дамаск, Тартус и Латакия са едни от посещаваните места.През 2017 г. армията контролираше по-голямата част от страната и това беше в голяма помощ за рекламиране на Сирия в чужбина като туристическа дестинация, отбеляза сирийският служител.Повечето държави съветват гражданите си да не пътуват до Сирия.", "date": "2018.01.20", "title": "Сирия рекламира Алепо и Палмира като туристически дестинации"}
{"url": "https://news.bg/world/na-91-g-pochina-papata-na-frenskata-kuhnya.html", "text": "На 91 г. почина Папата на френската кухня, обяви АП, позовавайки се на френското правителство.Пол Бокюз е най-известният френски главен готвач, както и най-знаменитият готвач в света.Почти половин век той определяше посоката на френската кухня и я сложи на масата по света.Бокюз беше неуморен пионер в областта. Първият главен готвач, който смесваше изкуството на готвенето с умели бизнес тактики, превръщайки ястията и имиджа си в империя от ресторанти по света.Пол Бокюз е починал в Collonges-au-Mont-d'or, регионът Оверн-Рона-Алпи в Източна Франция, където е роден, обяви в съобщение френският президент Еманюел Макрон.\"Господин Пол беше Франция\", написа вътрешният министър в \"Туитър\".", "date": "2018.01.20", "title": "На 91 г. почина Папата на френската кухня"}
{"url": "https://news.bg/bulgaria/merkel-zastana-zad-ideyata-za-gazov-hab-vav-varna.html", "text": "Приветствам идеята на България да изгради във Варна газов хъб, който да диверсифицира доставките на газ за Европа.Това каза канцлерът на Германия Ангела Меркел, която е на посещение у нас по покана на министър-председателя на България Бойко Борисов.Меркел приветства инициативата на Бойко Борисов за срещата във Варна с председателя на Европейския парламент Антонио Таяни, председателя на Европейския съвет Доналд Туск и президента на ЕК Жан Клод Юнкер.Срещата ще има решаващо значение за продължаване на диалога с Турция.\"Имаме нужда от подредени отношения с нашия съсед\", отбеляза от своя страна министър-председателят Борисов. Той благодари за подкрепата за газовия хъб \"Балкан\".Германският канцлер подчерта, че Германия споделя целите на Българското председателство на ЕС и очаква много от него.Меркел изтъкна, че мотото \"Съединението прави силата\" е точно това, от което има нужда ЕС\".По думите й от географското си положение България може да направи много за развитието на отношенията със съседите й.\"\", коментира тя.Канцлерът Ангела Меркел и министър-председателят Бойко Борисов са обсъдили темата с охраната на външната граница и отношенията с Турция.Борисов заяви, че са разговаряли с президента на ЕП Антонио Таяни, с президента на ЕК Жан-Клод Юнкер и с президентът Доналд Туск, както и с президента на Турция Реджеп Ердоган.\"\", категоричен бе Борисов.Борисов каза още, че е срещнал голяма подкрепа от канцлера Меркел и по темата с правосъдната система.\"\", коментира Борисов.Борисов посочи, че това е проблем навсякъде в Европа.\"Имаме воля и истински намерения да изкореняваме докрай\", коментира той.По думите му не случайно в областта на борбата с контрабандата България е сочена за пример от много държави вече.", "date": "2018.01.20", "title": "Меркел застана зад идеята за газов хъб във Варна"}
{"url": "https://news.bg/bulgaria/kantslerat-na-germaniya-podkrepi-balgariya-za-shengen.html", "text": "По въздух и вода няма никакъв проблем България да влезе в Шенген и днес.Това каза премиерът Бойко Борисов след срещата с канцлера на Германия Ангела Меркел.Борисов изтъкна, че много разчита на посещението на холандския премиер Марк Рюте на 6 февруари.\"Мисля, че по въздух и вода няма никакъв проблем България да влезе в Шенген и сега, и днес\", коментира той.От своя страна канцлерът Ангела Меркел заяви, че подкрепя страната ни за влизането й в Шенген.По думите й въпросът се обсъжда отдавна.\"\", заяви Меркел. Според нея постепенно и на етапи ще започнат да се въвеждат правилата на Шенгенското пространство. В началото на февруари холандски експерти ще могат да обиколят цялата граница, всички пунктове и където искат. След това ще бъдат възможни и разговори с германския канцлер по тази тема.Във връзка с настояването му в Страсбург за изготвяне на пътна карта за интеграцията на Западните Балкани в ЕС и кои трябва да са основните точки, Борисов коментира, че единият текст е чисто политически, в който ЕК, европейските държави работят по затваряне на главите, по процедурата, която има ЕС за приемане на страни членки.По думите му амбициите на елитите на тези балкански държави трябва да покриват критериите колкото могат по-бързо.Борисов акцентира върху необходимостта страните от Западните Балкани да бъдат приближени максимално до държавите от ЕС през европейски фондове, през европейски заеми, през инфраструктурни проекти.\"\", коментира още той.Борисов и Меркел акцентираха върху необходимостта от развитието на инфраструктурни проекти.Премиерът Борисов припомни ролята на Берлинския процес за Западните Балкани.\"\", констатира Борисов.Премиерът посочи, че в работата занапред и пред Австрийското председателство ще бъдат положени усилия темата Западни Балкани да продължи да стои на дневен ред.\"Най-вече съм щастлив от това, че ЕС води мирна, добросъседска политика и ще направим всичко възможно да нормализираме отношенията с големите ни съседи, защото Европа има нужда от мир, има нужда от спокойствие и тогава тя е и най-доброто място за живеене\", поясни той.Относно кохезионната политика премиерът още веднъж защити продължаването й, като е изтъкнал пред канцлера Меркел, че всичко хубаво, което се е случило у нас е станало благодарение на средствата от кохезионните фондове.По отношение на влизането на страната ни в чакалнята на еврозоната, Борисов бе категоричен, че България не е никакъв проблем и не представлява никакъв риск за еврозоната.\"\", коментира той.", "date": "2018.01.20", "title": "Канцлерът на Германия подкрепи България за Шенген"}
{"url": "https://news.bg/world/turski-tankove-i-iztrebiteli-navlyazoha-v-siriya.html", "text": "Подкрепяни от Анкара бунтовници навлязоха в контролирания от сирийски кюрди град Африн в Сирия, съобщиха турски медии.В същото време турски бойни самолети бомбардират позиции на кюрдските милиции в града.По-рано днес президентът на Турция Реджеп Ердоган обяви, че армията на страната е започнала сухопътна операция в Сирия срещу сирийските кюрди в Африн и Манбидж, тъй като са възприемани като част от Кюрдската работническа партия.Същевременно турската армия потвърди, че e започнала нова операция в Сирия, наречена \"Маслинено клонче\". Операцията е за прочистване на Африн от терористични групи, добави армията.\"Ал Масдар\" съобщава, че турски военен конвой е пресякъл границата със Сирия. Конвоят е от танкове и други бойни машини.", "date": "2018.01.20", "title": "Турски танкове и изтребители навлязоха в Сирия"}
{"url": "https://news.bg/bulgaria/hvanaha-24-godishen-izbyagal-ot-katastrofata-sas-zaginal-na-chepinsko-shose.html", "text": "Столични полицаи задържаха мъж, избягал от катастрофата със загинал на Чепинско шосе, съобщиха от пресцентъра на МВР.Припомняме, вчера сутринта беше съобщено за открито безжизнено тяло на мъж край столицата.Служители на СДВР са задържали предполагаемия извършител на пътния инцидент, който е избягал от местопроизшествието. Той е с инициали С.М., на 24 г. от София.С постановление на прокурор от Софийската градска прокуратура мярката му за неотклонение е удължена до 72 часа.", "date": "2018.01.20", "title": "Хванаха 24-годишен, избягал от катастрофата със загинал на Чепинско шосе"}
{"url": "https://news.bg/world/svetat-nyama-da-ni-chaka-obyavi-merkel-v-sofiya-za-koalitsionnite-pregovori.html", "text": "Германският канцлер Ангела Меркел обяви, че е оптимист, че социалдемократите ще одобрят започване на официални коалиционни преговори с консерваторите на специалния конгрес в неделя.\"\", каза тя по време на пресконференция в София., продължи тя.Канцлерът добави, че е убедена, че европейските лидери ще подсилят еврозоната, например със съгласуване на мерки за банковия съюз.", "date": "2018.01.20", "title": "Светът няма да ни чака, обяви Меркел в София за коалиционните преговори"}
{"url": "https://news.bg/world/intenzivna-diplomatsiya-sled-nachaloto-na-operatsiya-maslinova-klonka-na-turtsiya-v-siriya.html", "text": "Интензивна дипломация след началото на операция \"Маслинова клонка\" на Турция в Сирия.Държавният секретар на САЩ Рекс Тилърсън е телефонирал на турския си колега Мевлют Чавушоглу във връзка с контратерористичната операция в Африн, обявиха дипломатически източници, цитирани от \"Дейли сабах\".По-рано днес турската армия съобщи, че е започнала операция \"Маслинова клонка\" за прочистване на терористите от Африн, имайки предвид сирийските кюрди.В съобщението на въоръжените сили се допълва, че операцията е започнала в 17,00 часа местно време за освобождение на приятелския и братски народ в региона от потисничеството и тиранията.В същото време руският шеф на генщаба Валерий Герасимов и американският му колега Джоузеф Дънфорд са обсъдили ситуацията в Сирия по време на телефонен разговор, съобщава РИА Новости, позовавайки се на руското военно министерство.Подробности от разговора не се разкриват.Руското външно министерство обяви, че е \"разтревожено\" от информацията за въздушни удари на турски изтребители Ф-16 над град Африн, информира Интерфакс.Съобщава се, че Русия е изтеглила военните си от района на Африн. ", "date": "2018.01.20", "title": "Интензивна дипломация след началото на операция „Маслинова клонка” на Турция в Сирия"}
{"url": "https://news.bg/world/antikoruptsionen-protest-sreshtu-rumanskoto-pravitelstvo.html", "text": "Румънски граждани се събират на протест срещу прокарано от правителството законодателство, което според критици още повече ще затрудни наказателно преследване за корупция по високите етажи на властта, съобщава АП.Много протестиращи идват с влак от други градове. Те са посрещнати от хора, които развяват румънския флаг.Силният снеговалеж не попречи на недоволните румънци да започнат да се събират на Университетския площад. Те са запланували марш до парламента.През последната година в Румъния се провеждат най-големите демонстрации от падането на комунизма, след като правителството на социалдемократите се опитва да декриминализира някои корупционни практики.Парламентът одобри промени в законодателството през декември 2017 г., които според мнозина са крачка назад в борбата срещу корупцията.", "date": "2018.01.20", "title": "Антикорупционен протест срещу румънското правителство"}
{"url": "https://news.bg/weather/studena-i-dazhdovna-sabota.html", "text": "Днес се очаква застудяване и валежи от дъжд и сняг. Това съобщават от НИМХ на БАН. Студеният фронт ще нахлува с течение на деня, а валежите се очакват следобед. До вечерта дъждът ще преминава в сняг по високите полета на Западна и в Северна България. Не се очаква сериозна снежна покривка. Максималните температури ще са между 4 и 9 градуса. По-топло ще е в южната част на страната. Атмосферното налягане е по-ниско от средното за месеца и ще се понижава. Валежи и застудяване се очакват и през следващите дни. ", "date": "2018.01.20", "title": "Студена и дъждовна събота"}
{"url": "https://news.bg/health/kakvi-belezi-ostavya-zimata-po-kozhata-ni.html", "text": "\"Студеното време може да доведе до неприятни последици върху кожата. Най-честите \"белези\" от тези температурни разлики са силно зачервяване, кожата става изключително чувствителна и раздразнена, започва да се лющи\". Това заяви пред News.bg д-р Весел Кантарджиев - началник на Отделение по дерматология към Военномедицинска академия.Затова е необходима дълбока хидратация, за да се поддържа мекотата и свежестта на кожата през зимния сезон. Оказва се, че зимата е благодатен период за обостряне на редица заболявания. Обикновено през тези месеци зачестяват пациентите с атопичен и себореен дерматит, екземи по ръцете и краката, псориазис, херпесни инфекции. И разбира се - студовата алергия, подчерта Кантарджиев.Студовата алергия се характеризира със зачервяване на кожата, силно сърбящи обриви, които могат да се появят по всяка част от тялото. Симптомите обикновено отшумяват бързо, но е препоръчително при появата им да се потърси специалист, който да установи дали това наистина е студова алергия и ако да - да се назначи адекватно лечение, препоръчва докторът. Малките деца и младите жени преобладават сред пациентите ни със студова алергия.Много важно е и използването на различни омазняващи кремове, които да са съобразени с индивидуалните характеристики на кожата на всеки пациент, препоръчва Кантарджиев.Още по темата за  може да прочетете в интервюто на Диляна Панайотова с д-р Весел Кантарджиев.", "date": "2018.01.20", "title": "Какви „белези“ оставя зимата по кожата ни?"}
{"url": "https://news.bg/health/detsata-i-mladite-zheni-nay-zastrasheni-ot-studova-alergiya.html", "text": "Д-р Кантарджиев, какви кожни проблеми ни носи студеното време?Студеното време може да доведе до неприятни последици върху кожата. Най-честите \"белези\" от тези температурни разлики са силно зачервяване, кожата става изключително чувствителна и раздразнена, започва да се лющи. Всичко това изисква дълбока хидратация, за да се поддържа мекотата и свежестта.Разбира се, зимата е благодатен период за обостряне на редица заболявания. Обикновено през тези месеци зачестяват пациентите с атопичен и себореен дерматит, екземи по ръцете и краката, псориазис, херпесни инфекции. И разбира се - студовата алергия.Студовата алергия, като че ли, е най-честото оплакване през зимата. Как да я разпознаем?Практиката наистина потвърждава думите ви. Студовата алергия може да се \"активира\" при спадане на температурите около 0 градуса, при допир със студен предмет или пък прием на студена течност.Студовата алергия се характеризира със зачервяване на кожата, силно сърбящи обриви, които могат да се появят по всяка част от тялото. Симптомите обикновено отшумяват бързо, но е препоръчително при появата им да се потърси специалист, който да установи дали това наистина е студова алергия и ако да - да се назначи адекватно лечение.Кои са най-често засегнати от този вид алергия и как да се предпазим от нея?Малките деца и младите жени преобладават сред пациентите ни със студова алергия. Както при всяко заболяване превенцията е водеща. Т.е. трябва да сме много внимателни, когато се излагаме на студ и минусови температури. Всички се шегуваме с израза \"баба каза, че ми е студено\", но шапката, шалът и ръкавиците трябва да са задъжлителна част от облеклото ни през този сезон. Обаче, важно е да отбележим, че дишането през шала може да ни докара освен напукана кожа и устни, и някоя настинка, ангина и т.н. А обяснението за това е много просто - парата, която попива в шала на този студ, веднага става лед и ние вдишваме въздух през този \"леден филтър\". Ако влизаме от много студено място и искаме бързо да се стоплим, не трябва директно да \"прегръщаме\" печката, а трябва да дадем известно време на тялото ни да се климатизира.Много важно е и използването на различни омазняващи кремове, които да са съобразени с индивидуалните характеристики на кожата на всеки пациент. Кожата на устните е много чувствителна на вятър и студ, често се напукват, образуват се рани. Затова се препоръчва защита с балсам или червило.Когато нещата са по-сериозни, се пристъпва към медикаментозно лечение, но задължително назначено от специалист - дерматолог.Казвате да се обличаме като ескимоси, а в същото време свети лампичката и за слънцезащитния крем...Зимното слънце изобщо не е за пренебрегване. Затова и слънцезащитният крем е абсолютно задължителен, когато сме дълго време на открито - било то на ски или просто на разходка в планината. Белият сняг отразява слънчевите лъчи много повече, отколкото дори пясъкът на плажа през лятото. И ако искаме да избегнем слънчево изгаряне през зимата, е добре да използваме кремове - по-мазни и богати на глицерин, и с SPF поне 15.Д-р Кантарджиев, мечтата на повечето от нас, прибирайки се измръзнали вкъщи или пък след ски, е да вземем горещ душ. Стрес ли е това за кожата ни?Водата с висока температура всъщност не е най-добрият избор, защото отмива естественото омазняване на кожата и води до сухота. За предпочитане е хладката вода или такава, чиято температура е близка до телесната.Водата, която приемаме ежедневно отразява ли се върху хидратацията на кожата?Правилното хидратиране на кожата не зависи от това дали изпиваме по 3 литра вода на ден или по 1. За здравата кожа са важни и добрата козметика, но и пълноценното хранене. Именно в него са скрити необходимите ни витамини и минерали. Дамите, а и всички, които се стремят към сияйна кожа, трябва да наблягат на храни, богати на Омега 3. Задължителна част от менюто ни са, разбира се, ядките, както и сезонните плодове и зеленчуци. Тиква, морков, ябълки, шипки, цитруси, зеле, касис, горските плодове са изключително подходящи.И накрая, но не на последно място - не спирайте да спортувате. Това, че навън е студено, не означава, че трябва да се затваряме вкъщи. Движението е важно не само за кожата, но и за здравето като цяло.И накрая, през цялото време говорим за негативите за кожата от студеното време. няма ли нещо полезно, нещо, което да има положително въздействие?Може да се каже, че студеното време почиства порите. Също така забавя отделянето на мастен секрет. А всички знаем, че прекомерната секреция и запушването на порите в комбинация с други фактори е предпоставка за поява на акне.Освен това, ниските температури свиват съдовете и намаляват микроциркулацията на кръвта, което от своя страна допринася за намаляването на възпалените участъци по кожата на лицето и неговата подпухналост.", "date": "2018.01.20", "title": "Децата и младите жени най-застрашени от студова алергия"}
{"url": "https://news.bg/politics/ako-sofiya-e-domakin-na-sreshtata-es-turtsiya-shte-e-golyam-probiv-za-nas.html", "text": "Германската външна политика излъчва сериозен сигнал към Европа. Независимо от това какво се случва във вътрешен план, германският ангажимент, германската отговорност продължава да бъде водеща по отношение на Европа. Това коментира в ефира на Нова ТВ Мария Стоянова, дългогодишен кореспондент в Германия на националната телевизия и член на Съвета за електронни медии.Поводът за коментара е предстоящото по-късно през деня посещение на германския канцлер Ангела Меркел. Според Стоянова не е реалистично да очакваме нито сигнал, нито кураж, нито каквото и да е признание за възможността Германия да подкрепи България за чакалнята в Еврозоната.\"В това споразумение темата за Европа на първо място. В това споразумение присъстват и много въпроси, които възникват включително и за държави като нашата - там се дава превес на онези, които са големите платци в ЕС, там се откроява ролята на Еврозоната като мотора на ЕС.Там става въпрос за европейска минимална заплата, как ще се постигне тя. Това са въпроси, които българското председателство на ЕС има да постави пред Ангела Меркел преди съставянето на правителство\", коментира Стоянова. Тя подчерта, че темата с Турция също ще бъде изключително важна. По думите й тази седмица именно германски вестник разпространи информацията, че се готви среща на най-високо ниво Турция-ЕС. \"Ако София бъде домакин - това ще бъде голям пробив за България\", допълни Стоянова.\"Ангела Меркел идва в качеството си на служебен премиер. Факт е, че в Германия има политици, дори в нейната собствена партия, които гледат на нашата страна като на държава до Гърция.Когато в Германия се каже Гърция това предизвиква автоматични конвулсии, свързани с финансовата криза там, която беше повлияна включително с личните усилия на Ангела Меркел, а с финансовите средства на германския данъкоплатец. Тези опасения от страна на германските политици не са справедливи, те не се базират на факти.Тук вече идва българската необходимост за повече аргументация и убеждение, че страната ни от много дълги години в макроикономически план е изключително стабилна, има изключително положителни резултати, които много държави дори не си представят - не ги свързват с нашата страна\", коментира Стоянова.Мария Стоянова припомни, че поканата за това посещение идва от официална София като председател на ЕС. Не без значение е и постигнатото споразумение между Ангела Меркел и социалдемократите във връзка със споразумението за започване на разговори за съставяне на правителство.", "date": "2018.01.20", "title": "Ако София е домакин на срещата ЕС-Турция, ще е голям пробив за нас"}
{"url": "https://news.bg/regions/chetirima-makedontsi-katastrofiraha-kray-bansko.html", "text": "Четирима македонски граждани са пострадали в катастрофа на пътя Добринище-Банско, съобщи Дарик. Инцидентът е станал тази нощ.Няма опасност за живота на пострадалите. Те са в болница в Разлог. Лекият автомобил излиза от пътя на заледен участък и се преобръща няколко пъти. Наложило се е пожарникари да режат купето на автомобила, за да извадят водача и тримата му спътници.На шофьора е взета е кръвна проба, която да провери дали е пил преди управление.", "date": "2018.01.20", "title": "Четирима македонци катастрофираха край Банско"}
{"url": "https://news.bg/int-politics/tereza-mey-nyama-da-ima-vtori-referendum-za-izlizaneto-ni-ot-es.html", "text": "Втори референдум във Великобритания по въпроса за излизането на Обединеното Кралство от ЕС няма да има. Това заяви премиерът Тереза Мей в интервю за германския вестник Bild, цитирана от ТАСС.\"Не, втори референдум няма да има\", заяви тя. Парламентът предостави право на избор за британското общество и то взе своето решение\". Ще напуснем ЕС, но не Европа, искаме сътрудничество с ЕС\", подчерта британският премиер.По думите на Мей Обединеното Кралство не възнамерява да \"разрушава всички мостове\". \"Ние имаме общи интереси и стоим пред общи предизвикателства\", каза тя, отбелязвайки че Великобритания е готова да изпълни своите задължения по обезпечаване на общата сигурност.\"Ние не затваряме вратата\", продължи Мей. Трансграничният поток на товарите е важен за всички страни\". \"Ние искаме да се договорим (с ЕС) за всеобщо споразумение по свободната търговия, а така също и за партньорство в сферата за сигурност\", подчерта тя.Относно отношенията с ФРГ, Мей заяви, че Лондон тясно сътрудничи с Берлин по проблемите на Иран, по въпросите за отношенията с Русия и \"това, което става в Украйна\", каза британският премиер.Референдумът за целесъобразността на продължаване на членството на Великобритания в ЕС беше на 23 юни 2016 г. На него победиха противниците на евроинтеграцията с 51,9%.", "date": "2018.01.20", "title": "Тереза Мей: Няма да има втори референдум за излизането ни от ЕС"}
{"url": "https://news.bg/crime/arestuvaha-uchastnik-v-telefonna-izmama-1.html", "text": "Арестуваха участник в телефонна измама, съобщиха от МВР. Измамата е за 76 000 лева. Операцията е проведена в Търговище и Велико Търново под наблюдението на Районна прокуратура - Търговище.На 19 януари 66-годишна жена от Търговище получила обаждане на стационарния телефон в службата си от мъж, представил се за полицейски служител. Той й обяснил, че ако предостави наличните си пари на извършители на измама, които вероятно ще й позвънят, ще помогне на полицията да ги задържи. Уверил я, че веднага след това сумата ще й бъде върната.Убедена, че помага, жената изтеглила от сметката си в банка 76 000 лева. Поставила ги в найлонов плик и ги оставила на указаното в телефонен разговор място - в непосредствена близост до кошче за смет на детска площадка в междублоково пространство в централната част на града.Около 15 часа, непосредствено след прибиране на плика с парите, полицаите задържали младеж, въпреки опита му да избяга. Той е 16-годишен от Търговище, с регистрация за наркотици. Наложена му е полицейска мярка за срок до 24 часа. По случая е образувано досъдебно производство.Работата по документиране на престъплението продължава под ръководството на прокурор от Районната прокуратура - Търговище. Полицаите проверяват съпричастността на задържания към още една измама в Търговище. В началото на този месец по същия сценарий е била въведена в заблуждение 77-годишна самотно живееща жена от града. Тогава тя хвърлила през терасата на жилището си 1600 лева.", "date": "2018.01.20", "title": "Арестуваха участник в телефонна измама"}
{"url": "https://news.bg/energy/poskapvaneto-na-toka-vodi-do-faliti-pritesneni-sindikatite.html", "text": "Спекулативното и необосновано покачване на цените на тока (за бизнеса - б.р.) ще доведе до фалити, загуба на трайни работни места и \"замразяване\" на доходите в редица браншове и отрасли. Това се казва в съвместна позиция на двете основни синдикални организации КНСБ и КТ \"Подкрепа\". Откритото им писмо бе изпратено до медиите.Двете организации споделят притесненията на българския бизнес, че очевидно има проблем, който създава напрежение на енергийния пазар.Прозрачност, надеждност и предсказуемост - това са ключови категории за успешно и пълноценно функциониране на енергийния пазар, се казва в позицията на синдикатите. Според тях, нещо в този пазар не работи както трябва.През последните месеци значителни обеми бяха търгувани към определени търговци  спрямо останалите участници.Изкуствено бе ограничавано и предлагането през двата сегмента на борсата - малки,. Това естествено води до ирационални ценови нива, които категорично не могат да бъдат определени като референтни, пишат от КНСБ и КТ \"Подкрепа\".Синдикатите оценяват, че резултатът от това спекулативното и необосновано повишаване на цената на тока ще засегне не само бизнеса. То ще доведе и до ръст на цените на хранителни и нехранителни стоки. Увеличението засяга държавни и общински администрации, болници, училища, членовете на синдикатите и всички работещи български граждани. Пренасяйки се към цените на регулиран пазар, ще засегне всеки битов абонат.От двете организации апелират за незабавни и конкретни стъпки към  и недопускане на напрежение в системата на българската енергетика и индустрия в началото на зимния период.Петте предложения на синдикатите са:", "date": "2018.01.20", "title": "Поскъпването на тока води до фалити, притеснени синдикатите"}
{"url": "https://news.bg/regions/tsisterna-s-gaz-deraylira-na-gara-byala-varnaha-ya-na-relsite.html", "text": "Цистерна с газ дерайлира на гара Бяла, съобщиха от МВР и НКЖИ. Цистерната е част от влакова композиция. Няма пострадали, нито изтичане на газ.Инцидентът е станал в 09:25 часа, в 12.30 часа вагонът е върнат на релсите.Малко по-късно от НКЖИ обясниха, че маневрен състав на фирма \"Булмаркет\" (с композиция на същата фирма стана трагедията на гара Хитрино - б.р.) извършва маневра, без да е получил разрешение за извършването й.В резултат извън релсите с първата талига излиза един от вагоните, пълен с пропан-бутан. Няма изтичане на газ от вагона.От НКЖИ уверяват, че няма и не е имало опасност за населението. Няма прекъсване на движението на влаковете в участъка.На място са органите на МВР, Гражданска защита, авариен екип и възстановителни средства на НКЖИ. Комисия установява причините за инцидента.По-късно БНР съобщи, че на място е имало изпратени полицаи, но не се е наложило да отцепват района.Припомняме, при подобен инцидент на 10 декември 2016 година в Хитрино след дерайлиране и взрив на товарен влак, превозващ цистерни с пропан и пропилен седем души загинаха, 29 бяха ранени. Разрушени бяха къщи, изпочупени дограми. Взривът заличи улици. В Хитрино беше обявено , а в цялата страна 12 декември беше ден на национален траур за жертвите от трагедията.", "date": "2018.01.20", "title": "Цистерна с газ дерайлира на гара Бяла, върнаха я на релсите"}
{"url": "https://news.bg/crime/shumenski-politsai-otkriha-narkooranzheriya.html", "text": "Полицаи разкриха наркооранжерия в Шуменски квартал, съобщиха от МВР. За 24 часа е задържан собственикът на имота - 58-годишният Д.И.Иззети са растения в различен стадий на растеж от помещения, оборудвани със системи за осветление, отопление, поливане и вентилиране.Акцията е проведена под надзор на прокурор от окръжната прокуратура в областния град в петък по обяд. Наркооранжерията е в имот на 58-годишен мъж с инициали Д.И.В три помещения се отглеждала марихуана. В две от тях системите за осветление, отопление, поливане и вентилиране били в работен режим.Открити са общо 223 растения, засадени в пластмасови саксии. В намерените в една от стаите 78 саксии растенията били в различен стадий на растеж - с височина между 100 и 130 сантиметра.Съседно помещение било пригодено за отглеждане на марихуана, обзаведено по същия начин с високотехнологично оборудване - лампи за нагряване, вентилация и химикали, които подпомагали растежа на насажденията.Там са намерени 145 саксии с разсад с различна големина. При претърсването са намерени и иззети и 101 къса саморъчно свити цигари и около 100 грама суха листна тревна маса, наподобяваща тютюн. Предстои тя да бъде изследвана в лаборатория.Иззето е цялото оборудване за отглеждане на дрогата - климатични системи, съоръжения за контрол на температурата и влажността на въздуха в помещенията, системите за напояване, колектори, осветление.", "date": "2018.01.20", "title": "Шуменски полицаи откриха наркооранжерия"}
{"url": "https://news.bg/world/za-parvi-pat-ot-2013-g-pravitelstvoto-na-sasht-sprya-rabota.html", "text": "За първи път от близо пет години правителството на САЩ спря работа, след като Сенатът не успя да се договори за прокарване на законодателство за продължаване финансирането на държавните учреждения, пише \"Гардиън\".Опитът на републиканците да финансират правителството още един месец беше отхвърлен на гласуване в петък вечерта, след като не успяха да отговорят на исканията на демократите относно младите имигранти без документи, наричани \"мечтателите\".Републиканците се нуждаеха от 60 гласа, за да преодолеят блокиращата тактика filibuster (блокиране на сенатски решения поради липсата на 60% мнозинство -б.р). Те получиха подкрепата на едва 50 сенатори. Петима демократи подкрепиха законопроекта, докато четирима републиканци гласуваха против. Блокиращата тактика позволява на сенатор или сенатори да говорят пред горната камара колкото си пожелаят и по която тема искат, ако не се събере подкрепата на 60 от 100 сенатори за прокарване на законодателството.Но 00,00 часа Източноамериканско време настъпи без споразумение и федералното правителство остана без пари. Федералните закони изискват държавните агенции да прекратят работа, ако Конгресът не предостави пари за финансирането им.Стотици хиляди държавни чиновници временно излизат в неплатен отпуск. При подобни случаи в миналото ведомството за вътрешна сигурност и ФБР продължиха работа.След гласуването лидерът на мнозинството в Сената Мич Макконъл обяви, че \"циничното решение на демократите\" е причината за неблагоприятния резултат. Но лидерът на малцинството в горната камара Чък Шумър обвини американския президент Доналд Тръмп. Демократът от Ню Йорк разкри, че Тръмп е отхвърлил двупартийните споразумения и че прекратяването на работата на правителството е в съответствие с хаоса в администрацията.Белият дом излезе със съобщение малко преди полунощ, заявявайки, че \"това е поведение на обструкционистки неудачници, а не на законодатели\".В четвъртък Камарата на представителите прие законопроекта за финансиране на правителството.", "date": "2018.01.20", "title": "За първи път от 2013 г. правителството на САЩ спря работа"}
{"url": "https://news.bg/economics/balgariya-ostava-stabilna-biznes-destinatsiya.html", "text": "България остава стабилна бизнес дестинация. Това показва проучване на бизнес средата в България направено от Германо-българската индустриално-търговска камара, цитирано от заместник-министъра на икономиката Лъчезар Борисов по време на официално откриване на изложението \"Бултишад\". Изложението е организирано от Българско-турската търговско-индустриална камара (БТТИК) с подкрепата на Търговската секция при Посолството на Република Турция, информираха от Министерството на икономиката.Според проучването, на въпроса \"Бихте ли инвестирали отново в България?\" 90% от анкетираните фирми членове отговарят положително. 59% от участниците оценяват настоящата икономическата обстановка у нас като задоволителна.Подобни факти дават и шведските компании, а според изследване подготвено от представители на Испанската търговска камара България е европейският магнит за испанските малки и средни предприятия. Корпоративният данък от 10% и квалифицираната работна ръка са посочени сред предимствата на страната ни.\"За нас е важно да се запознаем с мнението за бизнес в България и на членовете на Българско-турската търговско-индустриална камара.\", подчерта зам.-министър Борисов.Един от основните приоритети на Министерство на икономиката е предприемане на активни мерки за подобряване на бизнес средата и стесняване на дистанцията между бизнеса и институциите, каза Лъчезар Борисов пред турските бизнесмени.Според него откриването на българо-турското изложение е знаково събитие именно защото се провежда за първи път и е по време на българското председателство на Съвета на Европейския съюз.\"Приоритетите, зад които България ще стой по време на Председателството, в областта на икономиката, са приемане на Обща стратегия за индустриална политика на ЕС, насърчаване на предприемачеството, основано на цифрови технологии и иновации, постигане на напредък по прилагането на Инициативата за стартиращи и разрастващи се предприятия, укрепване на едно от най-важните постижения на ЕС - Единният пазар\", обясни зам.-министър Борисов.Страната ни работи активно за развитие на търговско-икономическите отношения със съседните страни. Турция е един от водещите търговски партньори на страната, каза Лъчезар Борисов.\"Двустранният стокообмен бележи ръст, като на годишна база надхвърля 3,5 млрд. евро. Надяваме се тази положителна тенденция да продължи и поради факта, че само за първите 9 месеца на 2017 г. търговията между двете страни е над 2,9 млрд.евро\", заяви зам.-министър Борисов.По думите му потенциалът на двете икономики създава предпоставки за по-активно сътрудничество, както в областта на търговията, така и в областта на инвестициите и производственото коопериране.", "date": "2018.01.20", "title": "България остава стабилна бизнес дестинация"}
{"url": "https://news.bg/world/11-zaginali-i-desetki-postradali-pri-katastrofa-na-avtobus-v-turtsiya.html", "text": "Най-малко 11 души загинаха, а 46 пострадаха рано тази сутрин при катастрофа на автобус в централния турски вилает Ескишехир, съобщиха местните власти, цитирани от \"Дейли сабах\".Автобусът е пътувал към северозападния вилает Бурса от столицата Анкара. Той е собственост на компанията Kartallar Gezi. Превозното средство се ударило в дървета на пътя Ескишехир- Бурса.Първоначално беше съобщено за 13 загинали, но валията на Ескишехир потвърди, че загиналите са 11.Пострадалите са приети в три различни болници.На пътя не е имало автомобили по време на катастрофата, а също така не е бил мокър или хлъзгав.Агенция \"Доган\" съобщава, че пътниците в автобуса са предимно семейства с деца, които са отивали на популярния ски курорт Uludağ.Не се съобщава дали сред загиналите има деца.Двамата шофьори, които са получили леки наранявания, са задържани.През последните два дни имаше най-малко три инцидента с автобуси в Турция, при които загинаха шестима души, а близо 100 пострадаха.За 2016 г. са регистрирани над 1 милион пътни инцидента, а 7 300 души са изгубили живота си.", "date": "2018.01.20", "title": "11 загинали и десетки пострадали при катастрофа на автобус в Турция"}
{"url": "https://news.bg/politics/angela-merkel-pristigna-v-sofiya.html", "text": "Германският канцлер Ангела Меркел пристигна на работно посещение в България. Тя бе посрещната от премиера Бойко Борисов на аерогара София, стана ясно от фейсбук страницата на министър-председателя.Визитата се провежда при засилените мерки за сигурност.Германският канцлер пристигна в България от Франция, където вчера се срещна с президента Еманюел Макрон.Очаква се Борисов и Меркел да обсъдят приоритетите на българското председателство на Европейския съвет и актуални събития от европейската политика.Припомняме,  в страната ни. Тогава тя бе удостоена с орден \"Стара планина\" с лента.", "date": "2018.01.20", "title": "Ангела Меркел пристигна в София"}
{"url": "https://news.bg/world/kitay-besen-amerikanski-razrushitel-vleze-vav-vodite-ni.html", "text": "САЩ навлязоха в китайските териториални води в Южнокитайско море без разрешението ни, обяви външното министерство на азиатската страна в съобщение, информират АП и други световни агенции.Китай е забелязал американския разрушител Hopper да преминава в зоната от 12 морски мили от остров Скарборски гребен.В съобщението се подчертава, че \"Китай е силно недоволен от действията на САЩ и ще предприеме необходимите мерки за решителна защита на суверенитета си\". Допълва се, че \"китайските ВМС са провели идентифициращи и потвърждаващи процедури в съответствие с правото и са предупредили американския кораб да напусне\".Необитаемият остров е оспорван от Китай и Филипините. Двете азиатски държави отидоха в Международния съд през 2013 г. за разрешаване на диспута. Трибуналът постанови, че Китай \"няма исторически права, базирани на картата с \"деветопунктирната линия\".САЩ нямат претенции към територията, но я разглеждат като част от важна стратегическа локация.В петък Вашингтон обяви, че Китай и Русия са заплаха за САЩ.", "date": "2018.01.20", "title": "Китай бесен: Американски разрушител влезе във водите ни"}
{"url": "https://news.bg/world/tramp-za-parvata-godina-ot-mandata-demokratite-mi-podariha-hubav-podarak-blokirane-na-pravitelstvoto.html", "text": "Президентът на САЩ Доналд Тръмп отново обвини демократите за блокиране работата на правителството.В полунощ правителството на САЩ спря работа, след като Сенатът не успя да прокара законодателство за продължаване финансирането на държавните учреждения., написа Тръмп в \"Туитър\".Това е една година от моето президентство и демократите искаха да ми подарят хубав подарък, добави той и написа хаштаг #DemocratShutdown, имайки предвид, че демократите са виновни за спиране работата на правителството.За тези, които питат, републиканците имат само 51 места в Сената, те се нуждаят от 60. Заради това на изборите през 2018 г. трябва да спечелят повече републиканци, написа още той.Поредицата от съобщения на Тръмп в социалната мрежа завърши с \"Америка преди всичко\".", "date": "2018.01.20", "title": "Тръмп: За първата година от мандата демократите ми подариха хубав подарък – блокиране на правителството"}
{"url": "https://news.bg/press/bsp-poiska-otmyana-na-novata-programa-po-istoriya-za-10-i-klas-eksperimentalno-dobrovolno-obuchenie-v-armiyata-oshte-ot-tazi-godina.html", "text": "История. \"Сега\":БСП поиска отмяна на новата програма по история за 10-и клас От \"БСП за България\" настояха да бъдат отменени новоприетите учебни програми по история за 10-ти кла. Доводите са, че има идеологически подход при представянето на събитията и материалът по история е силно компресиран, въпреки уверенията, че в новия закон учебното съдържание ще бъде олекотено. Просветният министър Красимир Вълчев отговори, че учебната програма няма да бъде отменена и че тя съдържа факти, а не оценки.Според депутата от \"БСП за България\" Ирена Анастасова, която прочете декларация в Парламента, в програмата по история за 10-ти клас се набива на очи идеологическия подход при представянето на фактите от Освобождението на България до Втората световна война, съпоставени с периода от края на войната до 1989 година, наречен комунистически режим. Армия. \"Монитор\":Експериментално доброволно обучение в армията още от тази година Доброволното военно обучение може да стартира експериментално още през тази година. Това заяви военният министър Красимир Каракачанов в кулоарите на парламента. Той припомни идеята си, че става дума за обучение в рамките на 6 до 9 месеца, като идеята е младежите да получават след това предимство при започване на работа или при кандидатстване във ВУЗ. Именно в тази връзка той обясни, че то може да започне експериментално само в онези градове, където има военни училища и големи гарнизони, които могат да предоставят професионално подготвени кадри за преподаватели. Такива градове според него са Варна, Бургас, Пловдив, Велико Търново. От следващата година пък може да започне цялостно в страната. Акция. \"24 Часа\":ГДБОП и ДАНС атакуваха Медицинския университет в София Антимафиоти от ГДБОП и агенти от ДАНС влязоха в Медицинския университет днес следобед. Акцията се провежда под ръководството на специализираната прокуратура.Говорителят на главния прокурор Румяна Арнаудова потвърди за операцията, но обясни, че на този етап не може да се каже нищо повече, за да не се попречи на разследването. По непотвърдена информация става дума за разследване срещу организирана престъпна група, която въртяла корупционни схеми с прием на чуждестранни студенти. ЮНЕСКО. \"Монитор\":Над 2 500 000 лева приход от обектите ни в ЮНЕСКО Над два милиона и половина приходи са донесли за 2017 г. българските обекти в списъка на световното материално културно наследство на ЮНЕСКО. Цифрите, разбира се, са донякъде относителни, тъй като централизирана информация за това няма нито в Министерството на културата, нито в Министерството на туризма. Някои от музеите, отговарящи за съответните паметници, пазят данните като конфиденциални. Другаде обектите от този списък се посещават \"в пакет\" с други в съседство, но извън листата на организацията към ООН за образование, наука и култура. На трети места пък, като Старинния Несебър и комплекса на Рилския манастир, приходите от културен туризъм се съчетават с тези от други видове туризъм.Българските обекти, включени в списъка на световното културно наследство на ЮНЕСКО, засега са 7 - Казанлъшката тракийска гробница, Боянската църква, Ивановските скални църкви край Русе, Мадарският конник край Шумен, Стария град в Несебър, Рилският манастир и тракийската гробница в с. Свещари, а в списъка с природното наследство на света са 3 - Национален парк Пирин, природен резерват Сребърна и старите вековни букови гори на Карпатите и други региони в Европа (съвместно с други европейски държави). ", "date": "2018.01.20", "title": "БСП поиска отмяна на новата програма по история за 10-и клас; Експериментално доброволно обучение в армията още от тази година"}
{"url": "https://news.bg/society/pochitame-evtimiy-tarnovski-1.html", "text": "На 20 януари почитаме паметта на Св. Евтимий, патриарх Търновски - един от най-великите българи и личности от Средновековието, най-известният патриарх на България и последният предстоятел на църквата на Второто българско царство.Той e авторитетна фигура в православния свят. Повечето сведения за живота му са от текстове на негови ученици и последователи, които го представят в благоприятна светлина. Основен сред тях е \"Похвално слово за Евтимий\" на Григорий Цамблак.Св. Евтимий е роден около 1320-1330 г. и според някои произхожда от знатния род Цамблаковци. Учи в търновски манастири и приема монашески чин. Привлечен от славата на Теодосий Търновски около 1350 г. постъпва в Килифаревския манастир. Теодосий го определя за свой пръв помощник и през 1363 г. двамата заминават заедно за Цариград, където скоро след това Теодосий умира.Св. Евтимий последователно постъпва в манастира Студион и лаврата на Свети Атанасий Атонски на Атон. Византийският император Йоан V Палеолог го изпраща на заточение на остров Лемнос, а след освобождаването си се връща в българския Зографски манастир в Атон.Към 1371 г. Св. Евтимий се връща в България и основава манастира \"Света Троица\" край Търново. Там поставя основите на Търновската книжовна школа. Той установява правила за правопис и поправил чрез сравнение с гръцки текстове изопачените български църковни книги. Тези коригирани текстове се превръщат в образци за православните църкви в България, Сърбия, Румъния и Русия, използващи църковнославянски език.Славата на Св. Евтимий като строг аскет, просветен и вдъхновен проповедник го довела до патриаршеския престол през 1375 година. Той станал патриарх по всенародно желание в една от най-бурните и страшни епохи в историята ни. Проявил се като истински пастир. Служил на Бога и народа без отдих и почивка. Когато в столицата нахлули турците и започнали да безчинстват, Евтимий смело се изправил срещу техния предводител и го накарал да спре ужасната сеч. Сред писъците, бодър и силен с пророческата си осанка, той издигнал глас: \"Не бой се, народе-мъченик, вярвай в Божията правда и милост! След Голгота иде Възкресение!\" Със заповед на султана патриархът бил изпратен на заточение някъде в Родопите. Къде точно е бил заточен великият патриарх на осиротяла България, не се знае. Предполага се, че е издъхнал през 1401 - 1402 година.Известни са 15 съчинения на патриарх Евтимий - литургични книги, похвални слова, жития и послания. Навярно много от трудовете му са били унищожени или все още не са открити. Негови последователи в книжовното дело са Киприан, Григорий Цамблак, Йоасаф Бдински и Константин Костенечки.Патриарх Евтимий е канонизиран за светец и паметта му се почита в един и същи ден с паметта на свети Евтимий Велики - 20 януари.", "date": "2018.01.20", "title": "Почитаме Евтимий Търновски"}
{"url": "https://news.bg/world/farazh-provel-tayni-sreshti-s-asandzh.html", "text": "Найджъл Фараж е провел няколко тайни срещи с Джулиан Асандж. Това показва разследванeто на последните американски избори, цитирано от \"Индипендънт\".Британският евроскептик и евродепутат и основателят на \"Уикилийкс\" са се срещали в еквадорското посолство в Лондон. Там се укриваше Асандж 5 години, за да не бъде арестуван от британските служби и екстрадиран в САЩ, за да бъде съден. По-рано този месец бе съобщено, че е получил еквадорски паспорт, който ще му позволи да напусне посолството. Има данни, че Фараж е предал на Асандж данни свързани с последните президентски избори в САЩ и руската афера, с която се оказаха свързани не само президентът Доналд Тръмп, но и голяма част от приближените му.За момента и Фараж, и \"Уикилийкс\" отричат това да е вярно. ", "date": "2018.01.20", "title": "Фараж провел тайни срещи с Асандж "}
{"url": "https://news.bg/world/s-p-povishi-gartsiya.html", "text": "Международната рейтингова агенция повиши кредитния рейтинг на Гърция с една степен, предаде \"Блумбърг\".Той е повишен от B- до B. Може да последва и ново увеличаване. Отчита се икономическото положение на страната след годините на криза и периодът на относителна сигурност. Очаква се в понеделник финансовите министри от еврозоната да обсъждат отпускането на нов заем от около 6,7 милиарда евро. Това е пореден транш от спасителния заем за страната. Преди това обаче гръцкият парламент одобри нови болезнени мерки за икономии. Сред тях са увеличаването на онлайн търговете за имоти на длъжници с просрочени ипотеки, съкращаване на семейни надбавки, облекчаване на правилата за уволнения на служители.Това бе условие за отпускане на заема, но доведе до очаквани протести. Появиха се спекулации за предсрочни избори. ", "date": "2018.01.20", "title": "S&P \"повиши\" Гърция "}
{"url": "https://news.bg/world/tramp-otiva-v-davos-i-pri-shatdaun.html", "text": "Американският президент Доналд Тръмп ще посети насрочения за следващата седмица икономически форум в Давос и при шътдаун. Това посещение все още е възможно да се проведе. Това съобщиха източници от администрацията в САЩ, цитирани от \"Ройтерс\".Припомняме, че правителството може да спре работа, ако Сенатът не гласува финансирането му. На републиканците не достигат 60 гласа и те обвиниха демократите, че нарочно ги изнудват. Тръмп се срещна с Чък Шумър в опит за намиране на решение. Текат решителни последни часове до крайния срок. ", "date": "2018.01.20", "title": "Тръмп отива в Давос и при \"шътдаун\""}
{"url": "https://news.bg/bulgaria/evropredsedatelstvoto-obsazhdat-merkel-i-borisov.html", "text": "Приоритетите на българското председателство на Съвета на ЕС е сред темите, които ще обсъдят премиерът Бойко Борисов и германският канцлер Ангела Меркел днес. Припомняме, още по време на подготовката за нашето европредседателство бе определена политиката на трите \"К\" - консенсус, конкурентоспособност и култура.Както стана ясно дни по-рано, Меркел пристига на работно посещение в събота. Вчера тя проведе среща с френския президент Еманюел Макрон в Париж, по време на която се договориха за засилване на двустранното сътрудничество. Сред обсъжданите въпроси бяха и трудните преговори за сформиране на коалиция в Германия. ", "date": "2018.01.20", "title": "Европредседателството обсъждат Меркел и Борисов "}
{"url": "https://news.bg/bulgaria/20-bedstvashti-ukrainski-moryatsi-protestiraha-vav-varna.html", "text": " С тези и други лозунги излязоха на протест вчера във Варна 20 бедстващи украински моряци, предаде bTV. Те не са получавали заплати вече година. До тази ситуация се е стигнало, след като корабът им, плаващ под кипърски флаг, е бил задържан. Той пристигнал в корабостроителния завод в морската ни столица, но липса на плащания спряла ремонта. Офшорната компания, собственик на плавателния съд, спряла и изплащането на възнагражденията на моряците. Екипажът описва тежкото положение на семействата си, принудени да живеят без ток или банки да описват вещите им. Има вероятност да получават от застрахователи част от парите си, но не и всичко дължимо. Така обаче ще имат възможност да се приберат в страната си. От Морска администрация вече са уведомили за казуса Украйна и Кипър. ", "date": "2018.01.20", "title": "20 бедстващи украински моряци протестираха във Варна "}
{"url": "https://news.bg/world/senatat-bez-sporazumenie-shatdaunat-vse-po-veroyaten.html", "text": "Все по-вероятно изглежда спирането на работата на американското правителство, предаде Sky News.Въпреки изтичанвето на крайния срок, пробив няма. Тази нощ Сенатът трябваше да гласува финансирането му, но до споразумение не се стигна. Демократите не бяха убедени да гласуват \"за\" и така да се избегне \"безпаричието\" или т.нар. \"шътдаун\".Републиканците ги обвиниха, че нарочно саботират гласуването, за да получат подкрепа за споразумението за децата на мигрантите. В преговорите се включи и самият президент Доналд Тръмп, на когото следващата седмица предстои участие на форума в Давос. Вицепрезидентът Майк Пенс пък е на близкоизточна обиколка. Тръмп коментира в профила си в \"Туитър\", че \"шансовете не изглеждат добри за армията и силите за сигурност на страната. ", "date": "2018.01.20", "title": "Сенатът без споразумение, шътдаунът все по-вероятен"}
{"url": "https://news.bg/comments/tweet-edna-godina-tramp-v-beliya-dom.html", "text": "Точно преди една година Доналд Тръмп положи ръка на Библията, използвана от Ейбрахам Линкълн, и се закле като 45-ия президент на САЩ. Малко преди това, в края на 2016-та, американският бизнесмен направи немислимото: победи не просто Хилари Клинтън, но и анализаторите, емпиричните данни, собствената си партия и политическата машина.Някой би казал дори, че Тръмп победи и САЩ, поне такива, каквито ги познавахме досега.Оттогава досега управлението на Тръмп предизвиква редица остри спорове между привържениците и критиците му. И двете страни обаче споделят един кусур - те се отнасят към президента на САЩ със страст (приемаща или отхвърляща), каквато подобава на спортните фенове. Освен ако не си Мелания Тръмп обаче, емоционалната ангажираност към американския президент по-скоро пречи, отколкото да помага на опита за обективно постигане на резултатите от управлението на Доналд.Като привърженик на Републиканската партия, но и като критик на излъчения от нея американски президент, авторът на тези редове ще се опита да преодолее спортните страсти по темата, опитвайки се да я пренесе на един друг терен - този на фактологията.Ниските данъци - голямата победа на ДоналдНай-позитивната равносметка, свързана с изминалата година от управлението на Доналд Тръмп, е пряко свързана с причините, поради които той спечели Белия дом - икономиката на САЩ.Още при избирането му за президент, американските фондови борси реагираха позитивно. После безработицата в страната отбеляза най-ниското си равнище от 2000-та година насам (4.1%) и БВП на страната през 2017-та вече бе по-голям от този през предишната година по времето на Барак Обама.А с прокарването на данъчната реформа през декември месец, американският президент може да бъде спокоен, че тези положителни тенденции в икономиката на страната тепърва ще дават резултат. Именно тази данъчна реформа, намаляваща финансовата тежест върху хората и фирмите, може да бъде посочена като най-големия успех на американския президент от първата му година на управление.В допълнение за оптимистичния сюжет на американската икономика може да бъде посочено и стремглавото редуциране на федералните регулации, въведени от Барак Обама, които също ще намалят административната тежест върху бизнеса в страната.И ако най-големият успех на Тръмп бе данъчната реформа и премахването на редица федерални регулации, то най-сериозният му провал бе невъзможността да намери достатъчно подкрепа в Сената на САЩ за демонтирането на здравната политика на Обама (Obamacare).Популистът на малцинствотоДоналд Тръмп обаче продължава да бъде по-скоро разделяща и разединяваща американското общество фигура, отколкото такава, която да допринася за сплотеността на социалния организъм на САЩ.От забраната за приемане на бежанци от 6 мюсюлмански страни, през дискусията за статута на нелегалните имигранти и техните деца, до редица кадрови решения - всичко това създава нови поводи за парцелиране на американското общество. Общият знаменател, фундамент и консенсус в САЩ все повече изтъняват. Концепцията за гражданската унификация на плуралистичното и многообразно общество продължава да се раздира от културно-социалните идентификации. Налице е все по-голяма сегментация на различни ядра.\"Заслугата\" за това едва ли е толкова на самия Доналд Тръмп, колкото на причини, които го изпреварват във времето. Много е трудно Доналд Тръмп да бъде синтезиран като сектарен/произволен президент, без това да важи със същата сила за Барак Обама. Практикувайки императивната доктрина на онеправданото малцинство, бившият американски президент бе първият такъв, който допринесе за разкъсването на тъканта на американското социално тяло.Все по-трудно става и обясняването на Доналд Тръмп като популист. В крайна сметка - от данъчната реформа, през опита за отмяна на Obamacare, до външната му политика - няма нито една ярка инициатива, подета от сегашния американски президент, която да има одобрението на мнозинството от американците. В такъв случай, Тръмп е много далеч от електоралната коалиция и легитимността на Рейгън, с които той мачкаше демократите.Последното означава, че либералната левица трябва да преосмисли кой е по-логичният адресат на етикета \"популист\". Особено когато същата тази левица обича да естетизира наследството на Барак Обама, който, с неговата социалната разхвърляност и културен промискуитет, догаждаше в много по-голяма степен харесваното, популярното и популисткото.САЩ и ЕС - семейните различия На практика през изминалата година почти нямаше тема от международно естество, за която САЩ и ЕС да бяха на едно мнение.При катарската криза, в която Доналд Тръмп сприхаво и изпреварващо подкрепи действията на Саудитска арабия и ОАЕ, си личеше не просто различието между САЩ и ЕС, но и това в рамките на самата американска администрация - между Тръмп, от една страна, и Джеймс Матис и Рекс Тилърсън, от друга.Американският жест с преждевременното обявяване на Йерусалим за столица на Израел също допринесе не просто за мащабиране на различията между ЕС и САЩ, но и до самоизолацията на американската позиция в рамките на ООН.Опитът от страна на САЩ за промяна на естеството на Ядрената сделка с Иран също направи така, че ЕС по-скоро да се окаже на позиции, идентични с тези на руската държава, отколкото с тези на американската.Някой може да добави в тази равносметка и оттеглянето на САЩ от Парижките споразумения, но това би било релевантно с уговорката, че за разлика от другите практически казуси, този с Парижките споразумения е по-скоро от субективно-идеологическо, отколкото от обективно-експертно естество.Това всъщност е най-големият риск, пред който е изправена трансатлантическата общност - все по-силното разминаване между ЕС и САЩ по казуси от практическо естество.САЩ и Русия - отвъд истериятаИ ако е налице подобно разминаване между ЕС и САЩ, то това обаче не означава приближаване между САЩ и Русия. При всеки един от споменатите казуси (Иран, Йерусалим, Катар, като тук може да добавим и кризата на корейския полуостров) се оказва, че позициите на ЕС са много по-близо до руските, отколкото до американските. Ако мога да обобщя, Тръмп наруши щастливите и уютни консенсуси, които Обама и Путин изградиха по отношение на Иран и Северна Корея.Добавете към това и друго. Един път, САЩ наложиха нови санкции на свързаните с режима на Владимир Путин лица. Втори път, Държавният департамент разреши изпращането на американски оръжия в Украйна. Последното бе нещо, което от самото възникване на конфликта в Украйна, Барак Обама отказваше да направи.На този фон Тръмп не е ревизирал плановете на НАТО, свързани с американското военно участие в Централна и Източна Европа, следствие на което военните от САЩ не намаляват, а се увеличават в споменатия регион ( и конкретно в Полша и прибалтийските държави).САЩ и Китай - компромисите като сделкаС оттеглянето на САЩ от Транстихоокеанското партньорство (TPP) обаче Доналд Тръмп предоставя икономическата и политическата инициатива в Източна Азия на Китай. В този регион на света все повече Китайската народна република се утвърждава като държавата, която предоставя мултилатерални и общи икономически концепции за страните оттам. Това поставя Япония и Австралия в трудна ситуация, прави търговския обмен на Южна Корея още по-зависим от Китай и променя политическите баланси в държави като Виетнам и Филипините (отново в полза на Пекин).Въпреки това, КНР изпълнява санкциите на ООН спрямо Северна Корея повече, отколкото го е правила досега. Но може би това е част от сделка, заради която САЩ през изминалата година не бяха толкова вокално критични спрямо \"национализирането\" на южнокитайското море от страна на Пекин, колкото са били преди това.Обобщение - keep calm and make twitter great againРазбира се, една година управление на Доналд Тръмп не е достатъчна за окончателни изводи и претенциозни заключения. Общото между заклетите фенове и обезателните критици на американския президент, които редовно си организират словесни \"мелета\", е тяхната абортирала реакция. И ентусиазмът на фенската агитка, и втечненият хленч на критиците са подранили.Първата година от управлението на Доналд Тръмп маркира някои отправни точки за по-нататъшни заключения, но това не е точката на финалната равносметка. За нея е необходимо време и търпение.За всичко останало си има Туитър.", "date": "2018.01.20", "title": "Tweet: Една година Тръмп в Белия дом"}
{"url": "https://news.bg/regions/smartta-na-4-godishno-dete-predizvika-protest-pred-bolnitsata-v-razlog.html", "text": "Около 40 души от ромската махала в Разлог протестират пред болницата в града. Повод за недоволството им е смъртта на 4-годишно момченце. Детето е лекувано от астма, съобщи БНР. В района на болницата има засилено полицейско присъствие.Преди 15 дни четиригодишното момченце е прието в детското отделение на болницата в Разлог с вирусна инфекция и тежки пристъпи на астма.Според родителите по време на лечението детето е показало алергична реакция към антибиотика \"Медаксон\", с който е лекувано. Тази сутрин състоянието му се влошило рязко. По думите на майката, момченцето е починало, след като лекарите са му поставили три инжекции \"Урбазон\" през няколко минути.Детето има тежки заболявания още от раждането си, обясни директорът на болницата в Разлог д-р Божидар Велев. Дете с детска церебрална парализа, което се е лекувало в отделенията - с дихателна и сърдечна недостатъчност и астма. Влошава се изведнъж рязко, прави остра дихателна и сърдечна недостатъчност и е починало, въпреки реанимации и така нататък, заяви д-р Велев.Тялото на починалото момченце е предадено за съдебно-медицинска експертиза в Благоевград.", "date": "2018.01.20", "title": "Смъртта на 4-годишно дете предизвика протест пред болницата в Разлог"}
{"url": "https://news.bg/world/erdogan-zapochnahme-suhopatna-operatsiya-sreshtu-kyurdite-v-siriya.html", "text": "Президентът на Турция Реджеп Ердоган обяви, че Анкара \"де факто\" започна сухопътна операция за изтласкване на кюрдските милиции от сирийския град Африн, информира АФП.\"\", каза Ердоган по телевизията в град Кютахия.\"\", добави той, имайки предвид друг контролиран от кюрдите град в Сирия.Турският лидер на разкри подробности.През последните два дни той заплашваше Турция да започне сухопътна операция.Армията на страната обяви, че е поразила използвани от сирийските кюрди лагери при самозащита в отговор на стрелба от Африн.За подобни престрелки беше съобщено още в петък.Анализатори отбелязват, че от решаващо значение е Москва да даде съгласието си за подобни военни действия от страна на Турция, тъй като Русия има военно присъствие в района и координира действията си със сирийските кюрди.През миналата седмица САЩ обявиха решение да организират и обучат сили за защита на сирийската граница, в които влизат сирийски кюрди. Анкара изрази бурно недоволство от действията на Вашингтон, тъй като възприема кюрдите в Сирия като част от Кюрдската работническа партия.", "date": "2018.01.20", "title": "Ердоган: Започнахме сухопътна операция срещу кюрдите в Сирия"}
{"url": "https://news.bg/crime/prokuraturata-razsledva-intsidenta-s-voennotransportniya-samolet-spartan.html", "text": "Пловдивската военно-окръжна прокуратура се е сезирала за инцидента с военнотранспортния самолет \"Спартан\", съобщи БНР.Часове след като имаше авария с единствения ни летящ военнотранспортен самолет \"Спартан\" e започнало досъдебно производство.При инцидента няма пострадали военнослужещи от екипажа. Аварията е станала при извършване на учебна маневра на земята. По самолета са нанесени материални щети.Припомняме, на 24 октомври 2017 г. пилотите от авиобаза \"Граф Игнатиево\" заявиха, че . Тогава техните действия бяха определени и като бунт. Разследване на прокуратурата установи, че не е имало организирани действия в авиобазата.От години военни експерти предупреждават, че състоянието на техниката и , които се извършват в сектора понижават мотивацията и се .Отлаганият  и липсата на единно мнение за типа нов изтребител, с който ще разполага войската се отразяват и на подготовката на военните пилоти.", "date": "2018.01.20", "title": "Прокуратурата разследва инцидента с военнотранспортния самолет \"Спартан\""}
{"url": "https://news.bg/world/velikobritaniya-nyama-da-ima-palen-dostap-do-es-kategorichen-makron.html", "text": "Френският президент Еманюел Макрон още веднъж предупреди Великобритания, че не може да поддържа пълен достъп до единния пазар на ЕС, ако не приеме основните принципи на съюза, включително свободно движение на хора и юрисдикцията на съдилищата на ЕС, информира АП.В интервю за БиБиСи той подчерта, че без съмнение Обединеното кралство ще преговаря за необичайни отношения с ЕС преди да напусне блока през следващата година, но всяко споразумение трябва да е в съответствие с правилата на общността.Френският лидер каза още, че \"за да получите пълен достъп до единния пазар, вие трябва да внесете пари в бюджета и трябва да приемете четирите стълба\" на еврочленството.Коментарите подкопават позицията на някои поддръжници на Брекзит, които искат да си върнат контрола над имиграцията и да ограничат влиянието на европейските съдилища, докато в същото време Лондон запази достъпа до единния пазар.", "date": "2018.01.20", "title": "Великобритания няма да има пълен достъп до ЕС, категоричен Макрон"}
{"url": "https://news.bg/world/ataka-sreshtu-luksozen-hotel-v-kabul.html", "text": "Най-малко петима са убитите в атаката, която продължава срещу хотел \"Интерконтинентал\" в афганистанската столица Кабул, предаде АП.Осем души са ранени и са били извадени от хотела през нощта. Специалните сили се опитват да се справят с нападателите.Един от най-луксозните хотели в Кабул е подложен на атака, съобщават местни медии.Цел на нападението е хотел \"Интерконтинентал\". Противоречиви са данните за нападателите. Някои от съобщенията са за най-малко четирима терористи са проникнали в хотела.Те са открили стрелба по гостите. Атаката продължава.Армията е отцепила региона. Хотелът е обхванат от пламъци.Говорителят на вътрешното ведомство Наджиб Даниш потвърди за нападението. Атаката е дело от атентатори - самоубийци, посочи Наджиб Даниш.Хотелът \"Интерконтинентал е разположен на хълм. Той е силно охраняват като повечето обществени сгради в столицата.Телевизия \"Толо нюз\" съобщи за няколко загинали. Нападателите държат и заложници.Атаката е започнала с експлозия, последвало е прекъсване на тока.Нападателите са предизвикали пожар на четвъртия етаж на хотела, а след това са заели позиции на втория етаж, според друг източник от силите за сигурност.Хотелът за последно е бил атакуван от талибаните през 2011 г. Ръководената от НАТО мисия за решителна подкрепа твърди, че талибаните са подложени на натиск, след като САЩ увеличиха помощта си за афганистанските сили за сигурност и засилиха въздушните удари срещу тях, но атентатите в Кабул не спират.", "date": "2018.01.20", "title": "Атака срещу луксозен хотел в Кабул"}
{"url": "https://news.bg/regions/snyag-katastrofi-i-ogranicheniya-za-kamioni.html", "text": "Възстановено е движението по по път I-8 София - Калотина в района на Драгоман, съобщават от АПИ.Преди това движението се осъществяваше в една лента, поради аварирал ТИР. Тежкотоварните автомобили бяха принудени да изчакват на място.Временно е ограничено движението в изпреварващата и аварийна лента по АМ \"Тракия\" при км 172, поради ПТП. Движението се осъществява в активната лента. Пътна полиция регулира движението.Ограничено е движението на МПС над 12 т. с ремаркета и полуремаркета по път ІІІ-843 Велинград - Сърница, поради снеговалеж.Временно е ограничено движението на тежкотоварни автомобили над 12 т. по път III-822 Ихтиман - Самоков.Временно е ограничено движението на тежкотоварни автомобили над 12 т. по път II-62 Самоков - Дупница.Временно е ограничено движението на тежкотоварни автомобили над 12 т. по път II-19 Симитли - Разлог.Временно е ограничено движението на тежкотоварни автомобили над 12 т. по път II-84 Юкоруда - Юндола.", "date": "2018.01.20", "title": "Сняг, катастрофи и ограничения за камиони"}
{"url": "https://news.bg/world/hamas-e-protiv-vizitata-na-maykal-pens.html", "text": "Посещението на вицепрезидента на САЩ Майкъл Пенс в региона е нежелателно и срещите с него в какъвто и да е формат няма да имат извинение. Това заяви в събота официалният представител на движението ХАМАС Фаузи Бархум.Посещението на Пенс в региона не е добре дошло - каза той. - Няма извинение и причина за среща с него на всички равнища, особено след неотдавнашните изявления на Съединените щати за \"Йерусалим\", които го посочват вечна столица на ционисткия субект , уточни говорителят на ХАМАС.По тази причина първоначалното посещение на Пенс в региона, първоначално планирано за декември, бе отложено.Пенс започна регионалното си турне в събота от Кайро, където трябва да се срещне с египетския президент Абдел Фатах ас Сиси.Статутът на Йерусалим се очаква да бъде една от основните теми. Освен това се очаква Пенс да потвърди ангажимента на САЩ срещу с радикализацията и тероризма, но и укрепването на регионалната сигурност.", "date": "2018.01.20", "title": "ХАМАС е против визитата на Майкъл Пенс"}
{"url": "https://news.bg/world/dve-zhertvi-na-pozhar-v-hotel-v-praga.html", "text": "Най-малко двама души са загинали при пожар в хотел в центъра на Прага, съобщават местни медии.Други осем души са ранени. Четирима от тях са в критично състояние.Пожарът е станал в четиризвездния \"Юростарс Давид\", разположен в историческия район Нов град в центъра на Прага.Сред ранените има два пожарникари. Те са гасили огъня в хотела и подът пропаднал под краката им.Кметът на Прага Адриана Кръначова е пристигнала на мястото на инцидента. Гостите и служителите на хотела са били евакуирани от властите.", "date": "2018.01.20", "title": "Две жертви на пожар в хотел в Прага"}
