{"url": "https://news.bg/crime/tsatsarov-ako-peevski-mi-e-daval-po-100-000-evro-te-ne-sa-dostigali-do-men.html", "text": "Главният прокурор Сотир Цацаров отрече да е получавал по 100 хиляди лева месечно от Делян Пеевски, както се твърди в медийни публикации, позоваващи се на писмо на банкера Цветан Василев.\"Ако е давал по 100 хиляди евро на месец, аз го информирам, че те не са достигали до мен. Нито евро не е достигало до мен.\" - заяви Цацаров пред bTV, в отговор на зрителски въпрос.Също в отговор на зрителски сигнал, той увери, че прокуратурата ще започне проверка на министъра на финансите Владислав Горанов. Според сигнала, Горанов живее в луксозен апартамент, който му бил предоставен безвъзмездно от бизнесмен. По данни на зрителя, апартаментът е 180 кв. м, а цената на наема според обявените на самия комплекс цени е малко над 10 евро на квадрат, или над 1800 евро на месец. За 6 години това прави над 250 000 евро.Главният прокурор увери, че не знае къде живее министърът на финансите, но проверката ще започне \"още утре\".Той коментира и  предприети срещу задържаната бивша кметица на столичния квартал \"Младост\" Десислава Иванчева, на фона на разследването за 14 милиона лева срещу членове на Джи Пи Груп, които са на свобода. Припомняме, Иванчева беше обвинена в получаване на подкуп от 56 хиляди eвpo.Цацаров отбеляза, че мерките за неотклонение се искат от прокуратурата, но се постановяват от съда.По думите му, поставянето на белезници на краката на Иванчева е прекалено и е \"напълно излишна мярка\".\"Белезниците на краката не се поставят от прокуратурата, а от Министерството на правосъдието\", подчерта Цацаров.Той увери, че е информирал за позицията си по случая министъра на правосъдието Цецка Цачева.Според него, условията, при които пребивава Иванчева в следствения арест, а след това и в затвора в Сливен, \"не се различават от тези, при които пребивава всяка друга задържана жена\".По отношение на случая с \"Юлен\" главният прокурор коментира, че е извършена мащабна проверка по \"всички казуси, свързани със спорове около допълнителни лифтове, размер на тази концесия, концесионно възнаграждение и прочие\". Той уточни, че проверката е започнала след сигнал на политическа партия \"Зелените\" и коалицията \"За да остане природа в България\".\"В резултат на тази проверка до министър-председателя и целия Министерски съвет в изпълнение на правомощията на прокуратурата по надзор за законност е изпратено едно мащабно , подписано от мен. В това предложение ние предлагаме на МС незабавно да предприеме действия, с които първо, да приведе концесията, фактическото осъществяване на концесионните действия в съответствие с концесионния договор, да ограничи размерът концесионна площ, който концесионерите \"Юлен\" ползват до размера, който е по договор, да приведе договора в съответствие с действащите разпоредби на закона за концесиите и най-вече да защити интересите на държавата по отношение на концесионното възнаграждение. Защото методиката по която се определя концесионното възнаграждение за \"Юлен\", всъщност е методика, по която се определя и концесионно възнаграждение за добив на въглища.\" - поясни Цацаров.По думите му, кабинетът не е предприел действия във връзка с предложението на прокуратурата.\"Ако продължава липсата на каквито и да е действия по отношение на това предложение, а тя продължава, и в предложението е констатирано бездействие за доста голям период от време, дори на фона на един интересен факт - самите собственици на \"Юлен\" в един момент, макар и с един много кратък текст, са предложили, това установи проверката, да започнат незабавни преговори за корекция на всички проблеми и привеждането им към законосъобразно положение.\" - заяви Сотир Цацаров.\"Ако отговор продължава да няма, ще трябва да се предприемат други мерки от прокуратурата, свързани с проверка за търсене на наказателна отговорност\", каза още той, като уточни, че отговорно е сегашното правителство.Цацаров подчерта, че не се чувства \"прокурорът на Борисов\".Той отхвърли обвиненията, че делата срещу Баневи, Арабаджиеви и Миню Стайков са предизборен ход с оглед на наближаващият вот за Европейския парламент и за избор на местни органи на властта.По думите му, делата започват тогава, когато има годни разработки и на прокуратурата се предоставят данни, годни са започване на наказателно производство.Цацаров отбеляза, че за първи път от много време е видял годни за реализация разработки на ГДБОП и на ДАНС.\"Защо не е правено в миналото, трябва да отговаря някой друг.\" - посочи главният прокурор.Той отрече да разполага с безконтролна власт.\"Няма нито едно действие на прокуратурата, което да не подлежи на съдебен контрол\", отбеляза Цацаров.\"Главният прокурор не е главният воин Той не бива да възприема себе си като главен воин, защото това води до личностови изменения.\" - подчерта той.\"Аз съм с ясното съзнание, че фигурата на главния прокурор събира всички надежди. Няма главен прокурор, който да е в състояние да отговори на всичко това. Преди него има служби, след него има съд, освен това има закон, който трябва да се спазва.\" - констатира Цацаров.", "date": "2018.11.22", "title": "Цацаров: Ако Пеевски ми е давал по 100 000 евро, те не са достигали до мен"}
{"url": "https://news.bg/bulgaria/vazstanoviha-dvizhenieto-prez-kresnenskoto-defile.html", "text": "Възстановено е движението на влаковете през Кресненското дефиле, съобщиха от БДЖ.След като на 20 ноември край благоевградското село Черниче  заради свличане на скална маса, екипите на Националната компания \"Железопътна инфраструктура\" възстановиха железния път и от 19:15 ч. тази вечер влаковете отново се движат между Петрич и Благоевград.От линията беше отстранен 50-тонен скален къс, след което беше предприета смяна на релси и траверси, баластиране, и укрепване на железния път с тежка пътна механизация.По-рано беше съобщено, че е пострадал 100-метров участък от трасето, между гарите Черниче и Пейо Яворов.При инцидента с дерайлиралия влак. Те ще получат обезщетения от БДЖ.", "date": "2018.11.22", "title": "Възстановиха движението през Кресненското дефиле"}
{"url": "https://news.bg/politics/ekspert-euforiyata-okolo-turski-potok-2-e-pribarzana.html", "text": "Еуфорията около варианта втората тръба на газопровода \"Турски поток\" да премине през България е прибързана и политически инспирирана.Такава позиция изрази пред днешната конференция на Атлантическия съвет енергийният експерт Илиян Василев, бивш посланик на България в Русия.Засега няма официално решение на компанията \"Газпром\" за трасето, информацията за включването на България в маршрута дойде от статия на руския в. \"Комерсант\".Според данните, публикувани от вестника, руската страна планира през България да премине целият планиран обем от газа за Европа, което означава да се използва пълният капацитет на газопреносната ни мрежа от Люлебургаз до Провадия. Това означава трасето да бъде блокирано за други доставчици, което влиза в явно противоречие с европейските изисквания за диверсификация на източниците и прави проекта неизпълним.Наред с това, към момента на практика няма втора тръба. Засега \"Турски поток\" представлява единствено тръбопровода по дъното на Черно море, а за \"Турски поток 2\" липсва тръба дори в морския участък.По думите на експерта, реализацията на проекта би била предателство срещу интересите на страната заради абсурдната арбитражна клауза в договора за транзит с \"Газекспорт\", посочваща като място за решаване на спорове арбитражния съд на Московската търговско-промишлена палата.Това лишава България от възможност да получи правосъдие при спор с руската страна.\"Това е де факто отказ от търсене на права, което на практика ни лишава от възможността за активиране на клаузата \"плати или пренеси\" (ship or pay) - в случая на прекратяване на договора, за което имаме нотификация от \"Газекспорт\". А това са милиард и двеста милиона долара! Дори бившите съветски републики отдавна престанаха да ползват Москва като място за решаване на спорове с руски компании. Питам - кой ще поеме отговорност?\" - коментира Илиян Василев.Договорът, оставящ интересите на България под юрисдикцията на руски съд, е подписан през 2006 г. от Румен Овчаров. Оттогава никое от отговорните лица в държавата не е направило опит да предоговори клаузата.Днес в Представителството на ЕК у нас се проведе конференцията \"Енергийната независимост на България - важен фактор за повишаване на енергийната сигурност на европейския съюз\", организирана от Атлантическия съвет на България.", "date": "2018.11.22", "title": "Експерт: Еуфорията около „Турски поток 2“ е прибързана"}
{"url": "https://news.bg/politics/za-turski-potok-temenuzhka-petkova-chaka-ofitsialno-gazprom.html", "text": "Към момента България не е уведомена официално от руска страна, за намерението втората тръба на газопровода \"Турски поток\" да минава през наша територия. Това съобщи БНР, позовавайки се на енергийното министерство. Повод за търсеното мнение е коментар на руския вестник \"Комерсант\", че газопроводът \"Турски поток\" влиза в България през 2020 г.Министърът на енергетиката Теменужка Петкова заяви, цитирана от обществената медия, че България е готова да участва в осъществяването на проекта, който предвижда втора тръба на газопровода \"Турски поток\" да мине през наша територия.\"Ние сме готови за реализацията на един такъв проект при стриктното спазване на европейското законодателство. Разговори по този въпрос бяха водени на най-високо ниво при посещението на премиера Борисов и срещата му с президента Путин. Но трябва да изчакаме официалната информация от страна на \"Газпром\".Според \"Газпром\" втората тръба на газопровода \"Турски поток\" ще минава през България, Сърбия, Унгария и Словакия.Българските власти не са информирани за подобно намерение, стана ясно и от думите на заместник енергийния министър КрасимирПърванов. Той заяви, че очакват официално писмо от \"Газпром\" в Министерството на енергетиката за тяхното решение.\"Турски поток\" се състои от две тръби, с капацитет по 15 милиарда кубически метра газ. Едната тръба е за Република Турция. Дилемата беше другата тръба - дали ще мине през България или ще мине през Гърция. Колегите от \"Газпром\" са съобщили в руските медии, че са взели своето решение - тръбата ще минава през България\", каза Първанов.От енергийното ведомство припомнят, че разговори по темата се водят периодично. Въпросът е разглеждан и по време на .От публикуваните в периода октомври - ноември материали на газопреносните оператори на четирите държави в рамките на процедурата за резервиране на бъдещи мощности следва, че трасето на \"Турски поток\" ще преминава през техните територии.Процедурата е предвидена в европейското законодателство и се прилага при строителството на нови газопроводи, пише \"Комерсант\".Според \"Комерсант\" българската компания \"Булгартрансгаз\" планира да обяви на търг определени количества газ на входа от Турция и на изхода към Сърбия. На влизане от Турция компанията предлага от 1 януари 2020 г. за срок от 20 години 15 млрд. и 800 млн. кубични метра газ годишно, което съвпада с капацитета на едната тръба на \"Турски поток\". На излизане към Сърбия - 4 млрд. кубични метра с възможност за увеличаване до 11 млрд. през 2021 г.Маршрутът на \"Турски поток\" през България повтаря сухопътното трасе на неосъществения проект за газопровод \"Южен поток\", отбелязва \"Комерсант\".Според генералния директор на руския национален институт по енергетика Сергей Правосудов първата тръба ще достигне директно до Турция и ще бъде свързана с газопроводите, които съществуват в страната. След това ще започне полагането на втората линия, твърди Правосудов пред вестник \"Ромъния либера\".\"Единственият проблем е липсата на връзка между България и Сърбия, но такава ще бъде построена. След като бъде направено това, газът ще бъде транспортиран от Сърбия в Унгария и после в Австрия\", обяснява Правосудов.", "date": "2018.11.22", "title": "За \"Турски поток\" Теменужка Петкова чака официално \"Газпром\""}
{"url": "https://news.bg/int-politics/tereza-mey-se-zareche-suverenitetat-na-gibraltar-shte-bade-zashtiten.html", "text": "Британският премиер Тереза Мей гарантира, че суверенитетът на Гибралтар ще бъде защитен съгласно споразумението за излизане на Великобритания от ЕС, договорено с Брюксел, заричайки се да гарантира, че споразумението и новите отношения с Европейския съюз \"работят за цялото британско семейство\".След  на проектоспоразумението за Брекзит, Мей заяви пред депутатите в британския парламент, че въпреки че правителството иска да продължи сътрудничеството с Испания по въпроса с Гибралтар, съдбата на британския анклав е обхваната от споразумението и той ще бъде защитен.По-рано главният министър на Гибралтар Фабиан Пикардо беше категоричен, че британският анклав ще бъде част от \"всяко\" споразумение за Брекзит, въпреки \"заплахите и сериозните предизвикателства\" и определените от него като фалшиви твърдения, че споразумението за излизане на Великобритания от ЕС предоставя на Испания суверенитет над територията.Тереза Мей изтъкна още, че преговорите с Европейския съюз са достигнали \"критичен момент\", тъй като решаващата среща на лидерите на страните членки на ЕС в неделя наближава.\"Трябва да работим с нашите партньори от ЕС, за да доведем този процес до окончателно приключване за нашия народ\", подчерта тя пред британските депутати, добавяйки, че ще направи \"всичко, което е възможно\", за да изпълни споразумението за излизане от ЕС.Политическата декларация, договорена с Брюксел съдържа \"ясна препратка\" към развиването на независима търговска политика с Общността, прекратяване на правомощията на Съда на Европейския съюз, осигурява ново партньорство в областта на сигурността и \"категорично отхвърля\" отношенията между достъпа до британските води и пазари, наред с други въпроси.Най-важното е, отбеляза Мей, че проектоспоразумението за излизане от ЕС ще позволи на Великобритания \"плавен и подреден\" преход към новите си \"амбициозни\" отношения с ЕС. Относно защитния механизъм за ирландската граница, британският премиер посочи, че споразумението съдържа \"ясен ангажимент\" за обмисляне на нови технологии за избягване на твърда граница на ирландския остров в \"малко вероятното събитие да се нуждаем от защитен механизъм\".По думите на Мей, споразумението с ЕС за Брекзит ще гарантира независимостта на британските рибари. Така тя отговори на депутата от Шотландската национална партия Йън Блекфорд, който посочи, че правата на шотландските рибари се \"хвърлят във водата като риба\", добавяйки, че Шотландия отново е \"използвана като разменна монета\" от правителството на Консервативната партия, по начина, по който е била използвана, когато Обединеното кралство за пръв път влезе в Европейската икономическа общност през 1973 г. Мей отговори на Блекфорд, че Обединеното кралство ще стане \"независима крайбрежна държава, с контрол върху нашите води, така че нашите рибари получават по-справедлив дял от рибата в нашите води\". Междувременно лидерът на опозиционната Лейбъристка партия Джереми Корбин категорично разкритикува проектната политическа декларация за отношенията след Брекзит между Европейския съюз и Обединеното кралство, наричайки я \"празен документ\" и \"нескопосен продукт\" на продължилите две години преговори между двете страни. \"Това е необмисленият Брекзит, от който всички се опасявахме\", предупреди той.Корбин заяви, че проектоспоразумението, сключено от Тереза Мей, е \"неясно меню от опции\" и изтъкна, че единственото, което гарантира, е, че преходният период ще бъде удължен до края на 2020 г. Той по-специално разкритикува остро Тереза Мей, че не успява да договори споразумение за бъдещите търговски и митнически отношения с ЕС, а вместо това e договорила \"26 страници безсмислици\".", "date": "2018.11.22", "title": "Тереза Мей се зарече: Суверенитетът на Гибралтар ще бъде защитен"}
{"url": "https://news.bg/politics/menda-stoyanova-darzhavata-nyama-da-stimulira-bogatite-obshtini.html", "text": "\"Държавата няма да стимулира общини, които имат по-големи собствени приходи\", заяви председателят на бюджетната комисия Менда Стоянова по време на второ обсъждане на макрорамката за 2019 г. в бюджетна комисия.Стоянова подчерта, че 218 малки общини са получили увеличение и София, Пловдив и Бургас няма да получат изравнителна субсидия.От КНСБ приветстват 10% увеличение на заплатите в бюджет 2019 г. Законотворците се скараха за бюджета на Министерство на земеделието, храните и горите (МЗХГ), който не е достатъчен и поискаха по-висок.Припомняме, приоритетите на бюджетната рамка за 2019 г. са социалната политика, образованието, отбраната и политиката по доходите.В макрорамката за следващата година продължава стремежът разходите за отбрана да достигнат до 2% от БВП до 2024 г. Разходите за отбрана възлизат на 1 839,3 млн. лв., което представлява 1,58 % от БВП.Осигурени са пари за поддържане и развитие на националните отбранителни способности и способностите, свързани с колективната отбрана. Според мотивите, в Бюджет 2019 г. Има пари за изпълнение на одобрените от Народното събрание инвестиционни проекти за армията.В бюджета е заложено увеличение на Минималната работна заплата от 510 лв. на 560 лв. от 1 януари 2019 г. Тя ще стане 610 лв. от 1 януари 2020 г. От 1 януари 2021 г. минималната заплата ще бъде 650 лева.Заложена е мярка за увеличение с 10% на средствата за заплати и осигурителни вноски в бюджетния сектор от 2019 г. За 2019 г. се предвижда увеличение на учителските заплати средно с 20 %, за да може през 2021 г. два има удвояване на възнагражденията им спрямо 2017 г.В частта на данъчната политика са отчетени ефектите от настъпилите към момента промени в данъчното законодателство, свързани с реализиране на мерки за подобряване на събираемостта, стимулиране на икономическото развитие, намаляване на административната тежест и въвеждане в националното законодателство на разпоредби от европейското право в областта на данъците.Очаква се запазване на ниските данъчни ставки на корпоративните данъци и тези на данъците върху доходите на физическите лица, което допринася за повишаване на икономическия растеж и има положително влияние върху търсенето и предлагането на труд.В сферата на социалната политика са предвидени: 40,4 млн. лв. допълнително за всяка година от прогнозния период (50 % повече спрямо средствата през 2018 г.). Парите са за целеви помощи за отопление. Предвиждат се 150,0 млн. лв. допълнително за всяка година до 2021 г.Предвиден е и допълнителен ресурс за подпомагане на общините от 4-та и 5-та категория за подобряване състоянието на социалната и техническа инфраструктура на територията им. Право да получават изравнителна субсидия през 2019 г. имат общините, чиито постоянни данъчни постъпления към 31 декември 2017 г. на един жител са по-ниски от 120% от равнището им за страната на един жител.Стоянова подчерта, че големите общини, които имат по-големи доходи няма да получат изравнителна субсидия. Изравнителната субсидия подпомага всички общини, които нямат собствени данъчни и неданъчни приходи, изтъкна шефката на бюджетната комисия.Право да получават изравнителна субсидия могат да имат само общините, чиито постоянни данъчни постъпления към 31 декември 2017 г. на един жител са по-ниски от 120% от равнището им за страната на един жител, обясни Менда Стоянова и добави, че общини като София, Пловдив и Бургас няма да получат изравнителна субсидия.\"Общо 19 са общините, които няма да имат изравнителна субсидия, а 217 са малките общини, които ще получат такава субсидия\", обобщи Стоянова и допълни, че не е нужно да има някакъв преходен период в получаването на изравнителна субсидия.След като поспориха, депутатите приеха макрорамката на държавния бюджет за следващата година на второ четене в бюджетна комисия. ", "date": "2018.11.22", "title": "Менда Стоянова: Държавата няма да стимулира богатите общини"}
{"url": "https://news.bg/finance/ek-disproportsionalno-poskapvane-na-imotite-v-balgariya-vodi-do-disbalansi.html", "text": "Проблемните сфери за българската икономика са увеличението на разходите за труд, бързо растящите цени на имотите и спадът в нивото на чуждестранни инвестиции. Това са част от констатациите за страната ни в доклада за механизма за предупреждение за 2018 година на Европейската комисия (ЕК). Докладът следи за макроикономически дисбаланси в страните членки.Според есенния пакет на европейския семестър за България трите споменати по-горе индикатора не отговарят на необходимите изисквания.Анализът в доклада за механизма за предупреждение се основава на анализ на 14 водещи показателя за икономиката на страните членки.На предходната процедура за проверка беше установено, че 13 държави членки са засегнати от макроикономически дисбаланси и по подразбиране ще бъдат подложени на задълбочен преглед през 2019 г. Тези държави са България, Германия, Ирландия, Испания, Италия, Кипър, Нидерландия, Португалия, Франция, Хърватия и Швеция, Гърция и Румъния.В предишния доклад от март тази година за страната ни отчетените дисбаланси бяха най-вече свързани с финансовия сектор, високата задлъжнялост и необслужваните заеми в корпоративния сектор.Настоящият доклад потвърждава опасенията на редица експерти у нас за диспропорционално поскъпване на имотите, бързото увеличаване на заплатите, както и ниското ниво на преки чуждестранни инвестиции.Поскъпване на труда, изпреварващо ръста на продуктивносттаРазходите за труд на единица продукция се ускоряват в повечето държави-членки. Ръсът през последните години е особено голям в България, Естония, Латвия и Литва. Всички те са преминали допустимата граница, посочват от Комисията. През 2017 г. ускоренията от по-ранни години се открояват ясно в България и Румъния, а в по-малка степен и Чехия, Люксембург, Чехия и Словакия.Видимо е, че Румъния и България са двете страни с най-голямо поскъпване на разходите за труд през миналата година и това е притеснително, защото при сегашното достигане на максимална заетост и минимална безработица увеличенията на заплатите са резултат от недостига на работна ръка за бизнеса, а не от повишената продуктивност. Увеличения на цените на имотитеВ редица държави, включително Дания, Люксембург, Швеция и Обединеното кралство, се наблюдава надценяване на жилищата, което е съпроводено с високите нива на дълга на домакинствата. В Холандия например има много висок дълг на домакинствата. Ръстът на ипотечните кредити през 2017 г. беше особено бърз (над 5% спрямо предходната година) в Австрия, Белгия, България, Чехия, Естония, Франция, Литва, Люксембург, Малта, Полша, Румъния и Словакия, пише във вчерашния доклад на Комисията.В България увеличение се наблюдава при цените на имотите, позитивна динамика има и при строителството и ипотечните кредити. Още няма силни признаци за притеснителна надценка, но сегашното развитие при пазара на имоти изисква засилено наблюдение на процесите, пише ЕК. *Надценката или разликата между предлаганата цена и реалната стойност се определя като средна стойност от три показателя: разликите на съотношенията цена-към доходи и цена-към-отдаване под наем спрямо техните дългосрочни средни стойности, както и резултатите от основен модел на оценка на надценката на Комисията.Нетна международна инвестиционна позицияСтраната ни спада в категорията на страните с умерено негативна нетна международна инвестиционна позиция, под препоръчителния праг, подобно на Хърватия, Унгария, Латвия, Литва. Падането под нормата за тях често се дължи на нивото на входящи преки чуждестранни инвестиции. По отношение на лошата ни нетна инвестиционна позиция, Комисията обяснява в секцията за страната ни, че тя се дължи основно конкретно точно на това.Притеснителни за ЕК в България, въпреки не над допустимите граници, продължават да са високите нива на корпоративна задлъжнялост и необслужвани кредити (има значително подобрение последните години при кредитите, но стойностите за България от 11% от всички отдадени кредити, продължават да са 3 пъти над средното за ЕС). ", "date": "2018.11.22", "title": "ЕК: Диспропорционално поскъпване на имотите в България води до дисбаланси"}
{"url": "https://news.bg/health/prehvarlyane-na-pari-v-zdraveopazvaneto-samo-s-reshenie-na-bls.html", "text": "Прехвърлянето на средства по пера ще става само след решение на Българския лекарски съюз (БЛС). Това увери пред медии председателят на здравната комисия Даниела Дариткова след обсъждането на бюджета на ДОО за следващата година в Народното събрание.\"Дадохме възможност всички заинтересовани да се произнесат. Доказателство затова са текстовете, които сме предложили. Ние се съобразихме със становището на БЛС и предложихме да няма разходване на средства, извън тези, които са отбелязани в отделните параметри на медицинска и дентална дейност, да става само със съгласието на БЛС и Български зъболекарски съюз\", даде да се разбере Дариткова.Тя оцени като несериозно отношението на левицата към процеса на нормотворчеството, тъй като БСП предлагат единствено отпадане на текстове, вместо алтернативни такива.", "date": "2018.11.22", "title": "Прехвърляне на пари в здравеопазването - само с решение на БЛС"}
{"url": "https://news.bg/society/radev-daryavaneto-se-vazpitava.html", "text": "Даряването е осъзнат акт на ангажираност към развитието на обществото ни, който се възпитава. Това заяви държавният глава Румен Радев, който удостои Игнат Канев с приза \"Личност, допринесла за развитие на дарителството в България\" в рамките на годишните награди \"Най-голям корпоративен дарител\" за 2018 година.В този контекст президентът посочи, че е много важно в ежедневието си хората да дават добър образец за подражание и за поведение на младите хора в България.Радев цитира реч на един от най-големите български дарители - братята Евлоги и Христо Георгиеви. \"Неслучайно един от най-големите дарители от онова време Евлоги Георгиев пише в своето завещание - \"И аз, давайки нещо за величието и развитието на своята страна, живея с надеждата днес, че ще мога спокойно да умра\". Ето това е примерът, това е веруюто на тези хора и аз много се радвам, че техните идеали и философия са живи и днес\", подчерта президентът.По думите на Румен Радев не е достатъчно просто да даряваш средства, а следва да влагаш сърцето си и да носиш надежда, да споделяш време, идеи, труд и да правиш обществото по-съпричастно към идеята за по-хуманна, цивилизована и модерна България.Тазгодишният носител на приза \"Личност, допринесла за развитие на дарителството в България\" Игнат Канев е управител на благотворителна фондация, носеща неговото име - фондация \"Канев\", в която главна роля имат съпругата му Димитрина и двете им дъщери Анна-Мария и Кристина. \"Игнат Канев е не само носител на философията на дарителството. Той е носител на възрожденския дарителски дух и на духа на строителите на нова България. Когато заедно със съпругата му основават фондация \"Канев\" знаят, че го правят не само да даряват, но и да стимулират дарителството и да помагат на България от далечна Канада. Защото както и самият той казва - \"Който иска да помага, намира начин\". Тези кратки думи обясняват много за философията на самото дарителство\", заяви Румен Радев. ", "date": "2018.11.22", "title": "Радев: Даряването се възпитава"}
{"url": "https://news.bg/crime/fandakova-iska-poveche-uniformeni-okolo-molovete-utre.html", "text": "Кметът на Столична община Йорданка Фандъкова пожела от Столичната дирекция на вътрешните работи (СДВР) и \"Пътна полиция\" за утрешния ден да се осигурят повече полицейски екипи в столицата.Искането на кметицата е заради утрешния \"Черен петък\".Фандъкова иска от униформените да има повече екипи, разположени около търговските центрове на територията на София, които да подсигуряват обществения ред. Тя иска и повече катаджии, които да регулират движението, което се очаква да бъде натоварено.Столична община призовава гражданите да ползват градския транспорт при придвижването си в града.", "date": "2018.11.22", "title": "Фандъкова иска повече униформени около моловете утре"}
{"url": "https://news.bg/regions/bdzh-nyama-prekasvane-na-vlakovoto-dvizhenie-prez-gara-stara-zagora.html", "text": "Няма прекъсване на влаковото движение през гара Стара Загора, съобщиха от БДЖ.Повод за информацията е инцидент, станал в 16:35 часа. При спиране на първи коловоз в гара Стара Загора бърз влак №8612 е ударил човек, който се е хвърлил пред локомотива. Незабавно са уведомени спешна помощ и следствените органи.Пътниците от бързия влак, който пътува по направлението Бургас-София са прехвърлени на друг влак от Стара Загора до Пловдив. За пътуващите до София ще бъде осигурен превоз с автобуси.Няма прекъсване на влаковото движение през гара Стара Загора вследствие на инцидента.", "date": "2018.11.22", "title": "БДЖ: Няма прекъсване на влаковото движение през гара Стара Загора"}
{"url": "https://news.bg/int-politics/frantsiya-nalozhi-zabrana-za-patuvane-na-18-saudittsi-zaradi-sluchaya-kashogi.html", "text": "Франция наложи забрана за пътуване на 18 саудитски граждани, пряко участвали в убийството на саудитския журналист и дисидент Кашоги.Тя призова за задълбочено разследване на убийството, но подчерта, че не одобрява смъртното наказание, пред което са .В изявление, публикувано от френското външно министерство днес, убийството е определено като \"престъпление от изключителна сериозност, което освен това противоречи на свободата на медиите и най-основните права\".\"Франция иска да бъде хвърлена цялата светлина относно начина, по който може да бъде извършен такъв акт. Очакваме от саудитските власти прозрачен, подробен и изчерпателен отговор\", се изтъква в изявлението.Кашоги, който пишеше за американския в. \"Вашингтон пост\", имаше американско гражданство и критикуваше остро саудитския престолонаследник Мохамед бин Салман, беше убит на 2 октомври, докато беше на посещение в саудитското консулство в Истанбул. Престъплението беше извършено от екип саудитски \"килъри\", които саудитските власти отричат да са изпращали, като твърдят, че те са действали на своя глава.След първоначалните опити да отрича каквото и да е участие, Рияд в края на краищата призна, че Кашоги е бил убит от въпросния екип, който обаче не бил действал по разпореждането на престолонаследника Мохамед бин Салман.Убийството продължава да е голям международен скандал, като мнозина отхвърлят идеята, че синът и наследникът на саудитския крал, който е фактическият владетел на кралството, не е бил наясно с операцията, нещо повече - че такава операция изобщо е възможна без негова заповед.", "date": "2018.11.22", "title": "Франция наложи забрана за пътуване на 18 саудитци заради случая \"Кашоги\""}
{"url": "https://news.bg/economics/rakovodstvoto-na-pristanishte-varna-uchudeno-ot-upretsite-na-protestirashti-rabotnitsi.html", "text": "Около 150 от общо 800 работници на пристанище Варна протестираха за по-добри условия на труд и по-високи възнаграждения. Техните искания бяха подробно описани в декларация.Членовете на ръководния екип на \"Пристанище Варна\" ЕАД са учудени от упреците на работниците, стана ясно по време на брифинг в отговор на протеста на пристанищните работници от терминал \"Варна-запад\".Учудвам се за протест, който до вчера беше уж спонтанен. До колкото знам той не е подкрепен от синдикалните организации на КНСБ и КТ \"Подкрепа\" в завода. Имаме 4 организации в пристанището, заяви член на ръководството на пристанището.Той е учуден и от упрека за липса на диалог - всички социални плащания, заплати и решения, свързани с двата терминала са вземани в дух на диалог, разбирателство.Последната им среща била на 6 ноември. Там присъствали и представители на синдикатите. Всички тук ги уведомихме за 5% увеличение на заплатите от 1 януари и вдигане на някои от разценките по техни предложения, които сега няколко души се крият и не ги подписват.Това е дезинформиране на хората, създава се напрежение, изкуствено според мен. Разделянето на заплатите в годините е съгласувано със синдикатите. Не смятам, че това е синдикална акция, доколкото дезинформиране на хората от външни интереси.Колективният трудов договор (КТД) се спазва едно към едно, най-вероятно сме най-проверяваната фирма в региона, увери представител на ръководството на пристанището.\"Спазва се работното време, на всичкото отгоре и компенсации се трупат. До 47 дни отпуск се трупат на някои. Най-странното е, че част от тези хора бяха на срещите. На хората се препредават други неща\", твърдят от ръководството.Според тях 15 нови разценки за труда на докери, кранисти са били приети.Протоколите са изпратени, след като е постигнато споразумението, до момента не са разписани от синдикатите, стана ясно от думите на ръководители на пристанището.", "date": "2018.11.22", "title": "Ръководството на пристанище Варна учудено от упреците на протестиращи работници"}
{"url": "https://news.bg/politics/manolova-e-obichana-ot-naroda-i-nyama-zashto-da-e-ohranyavana-ubedena-menda-stoyanova.html", "text": "\"Омбудсманът Мая Манолова е обичана от народа и няма за какво да бъде охранявана. Охрана се осигурява тогава, когато се чувстваш застрашен\".Това обясни председателят на бюджетната комисия Менда Стоянова пред медии, след като беше приета бюджетната макрорамка за следващата година в бюджетна комисия.Припомняме, националният омбудсман ползваше кола и шофьор на НСО, които й бяха отнети. След като обяви публично промяната в своя начин на придвижване Манолова откри .Преди това лично .Председателят на бюджетната комисия Менда Стоянова посочи, че пенсиите на земеделските производители, които цял живот са внасяли по-ниска вноска върху по-ниска сума, ще се компенсира от пенсиите за останалите работещи и пенсионери, които внасят нормална вноска.", "date": "2018.11.22", "title": "Манолова е обичана от народа и няма защо да е охранявана, убедена Менда Стоянова"}
{"url": "https://news.bg/int-politics/tramp-razreshi-smartonosna-sila-na-granitsata-s-meksiko.html", "text": "Президентът на САЩ Доналд Тръмп е дал на американските войници разрешение да използват смъртоносна сила на границата с Мексико, ако има необходимост от такова действие.В меморандум, до който са се добрали американските медии, Тръмп казва, че американските войници могат \"да извършват тези военни защитни действия, които секретарят по отбрана определя като разумно необходими, за да се осигури защита на федералните военнослужещи, включително показване или използване на сила (включително смъртоносна сила, където е необходимо), контрол на тълпата, временно задържане и повърхностно претърсване\".Тръмп също така заплаши да затвори границата между САЩ и Мексико за неопределен период от време, ако администрацията му стигне до заключението, че южната съседка е \"изгубила контрол\", имайки предвид настоящата ситуация в мексиканския град Тихуана, където керван от мигранти спират на път за САЩ.\"Ще затворим влизането в страната за период от време, докато успеем да наложим контрол. Цялата граница\", изтъкна Тръмп.Междувременно по време на телеконференция за Деня на благодарността с военните, Тръмп посочил, че американските войници вършат добра работа на границата, но настоял, че работата им ще бъде улеснена, ако страната имаше \"правилните закони\" и отново разкритикува остро американския съд за определението му за сигурността по границата.Според Тръмп американската граница с Мексико е \"добре укрепена\", за да не се допускат \"много престъпници\" да влизат в САЩ. Той добави, че администрацията му иска в САЩ да идват хора, но отбеляза, че тези хора трябва да влизат в страната законно и трябва да искат да работят.По-рано ген.-лейтенант Джефри Бюкенън заяви, че американските войски ще се изтеглят от мексиканската граница преди 15 декември.", "date": "2018.11.22", "title": "Тръмп разреши \"смъртоносна сила\" на границата с Мексико"}
{"url": "https://news.bg/crime/30-godini-zatvor-za-bivshiya-ohranitel-ubil-saprugata-si-v-peshtera.html", "text": "Пазарджишкият окръжен съд определи максималните 30 години затвор за бившия охранител Георги Генов, който уби по особен жесток начин съпругата си от ревност.Делото е прецедент, тъй като това е втора присъда на първа инстанция, дадена в рамките на пет месеца.Предишната, от 25 години лишаване от свобода, не успя да влезе в сила, тъй като съдията бе забравил да подпише присъдата.Предишното разглеждане на делото бе по съкратената процедура, а пълните самопризнания на Георги Генов и разказа на свидетелите се оказаха основна теза на обвинението.Поради липсата на съдийски подпис обаче, апелативните магистрати приеха присъдата за невалидна. Това наложи нов съдебен процес с нов съдийски състав и обвинител. И ако предишният прокурор пледира 25 години затвор, то прокурор Ангел Панков поиска максималната присъда, която позволява съкратения съдебен процес.Така Георги Генов получи 30 години лишаване от свобода при първоначален строг режим и 200 хиляди лева обезщетение за дъщерите си, информират от съда.Припомням, че убийството стана в центъра на Пещера в края на миналата година пред погледа на много свидетели. Жената многократно бе наръгана с нож за това, че е решила да напусне съпруга си. Според обвинението никой от свидетелите не е направил опит да ѝ помогне.Присъдата на Генов не е окончателна.", "date": "2018.11.22", "title": "30 години затвор за бившия охранител, убил съпругата си в Пещера"}
{"url": "https://news.bg/int-politics/tramp-ubezhdava-mohamed-bin-salman-mrazi-ubiystvoto-na-kashogi-poveche-ot-men.html", "text": "Президентът на САЩ Доналд Тръмп потвърди, че Саудитска Арабия остава \"много важен съюзник\" въпреки убийството на саудитския журналист и дисидент Джамал Кашоги.По думите на Тръмп, саудитският престолонаследник принц Мохамед бин Салман \"мрази\" създалата се ситуация \"повече, отколкото аз\".\"Мразя престъплението и ненавиждам стореното, мразя и прикриването му. И ще ви кажа, престолонаследникът го мрази повече, отколкото аз\", изтъкна Тръмп пред журналисти след телеконферентна среща по случай Деня на благодарността с представители на военните.Американският държавен глава отново оспори информациите, че разследването на ЦРУ е назовало Мохамед бин Салман като ръководител на убийството на Кашоги, като вместо това каза, че Рияд \"категорично е отрекъл\" участието на престолонаследника.\"Както казах, \"може би е знаел, може би не е знаел\". И ако следваме определен стандарт, няма да можем да бъдем съюзници с почти никоя страна\", коментирал още Тръмп.", "date": "2018.11.22", "title": "Тръмп убеждава: Мохамед бин Салман мрази убийството на Кашоги повече от мен"}
{"url": "https://news.bg/int-politics/nevizhdano-ot-pet-godini-dano-za-reytinga-na-putin.html", "text": "Водеща руска социологическа агенция обяви, че рейтингът на одобрение на руския президент Владимир Путин се е сринал под 60 процента за пръв път от пет години насам, съобщава \"Асошиейтед прес\".Проучването на центъра \"Левада\", публикувано днес, показва, че 56 на сто от вероятните избиратели са заявили, че биха гласували за Путин в изборите за президент, които трябва да се проведат през 2024 г. Това е с 10 процента по-ниско в сравнение с преди година.Последният път, когато подкрепата за Путин сред избирателите е спаднала под 60 на сто, според подобни проучвания на \"Левада\", е било през 2013 г.Путин, който управлява Русия от 2000 г. насам, беше преизбран за още един шестгодишен мандат през март. Непопулярни промени в пенсионната система, обявени по-рано тази година, помрачиха популярността му, докато същевременно намаля еуфорията сред руснаците във връзка с изключително популярното анексиране на Крим от Украйна.", "date": "2018.11.22", "title": "Невиждано от пет години дъно за рейтинга на Путин"}
{"url": "https://news.bg/int-politics/rusiya-plashi-da-razpolaga-raketi-na-teritoriyata-na-sayuznitsite-si.html", "text": "Русия може да разположи ракети на територията на своите съюзници, ако САЩ разположат подобни оръжия в Европа. Това обяви влиятелният руски сенатор Константин Косачев, цитиран от \"Асошиейтед прес\".Косачев, който е председател на комисията по външните работи към Съвета на федерацията (горната камара на руския парламент), заяви, че от Договора за ликвидиране на ракетите със среден обсег от 1987 г. може да даде зелена светлина за разполагането на ракети в Европа, забранени от договора.Той предупреди, че ако такова разполагане се случи, Русия ще вземе на прицел американските ракети с оръжията си.Косачев добави, че Русия може също така да отговори на такъв ход чрез разполагането на подобни ракети по-близо до съседите си и, \"ако е необходимо, на териториите на нашите съюзници\".Косачев отбелязал също така, че тези варианти са хипотетични и Русия все пак се надявала, че Договорът за ликвидиране на ракетите със среден обсег от 1987 г. може да бъде спасен.\"Работим активно с всички онези, които са готови да работят с Русия за засилване на натиска върху САЩ, за да бъде съхранен договорът\", коментира руският сенатор.Той не уточнил кои страни биха могли потенциално да приемат руски ракети. Русия има силни военни връзки със западната си съседка Беларус, която граничи с членките на НАТО Полша и Литва, а двете съюзнички проведоха съвместни военни учения в контекста на напрежението със Запада.", "date": "2018.11.22", "title": "Русия плаши да разполага ракети на територията на съюзниците си"}
{"url": "https://news.bg/regions/davat-stai-na-bezdomni-hora-v-bolnitsa-v-pernik.html", "text": "Дават две стаи на бездомни хора в Специализираната болница за продължително лечение и рехабилитация в Перник, съобщи БНР.По думите на кмета Вяра Церовска стаите ще могат да бъдат използвани през зимните месеци.В Перник няма приют за бездомни и затова през студените зимни дни и нощи бедстващите се настаняват временно или в бившия Профилкториум или в общинското общежитие в квартал \"Мошино\".Повечето от останалите без подслон хора обитават шахтите на \"Топлофикация\", трафопостовете, изоставени къщи и незаключени мазета и често отказват временното настаняване, за да не бъдат заети териториите им от други бездомни.", "date": "2018.11.22", "title": "Дават стаи на бездомни хора в болница в Перник"}
{"url": "https://news.bg/crime/sadat-ne-zadarzha-mladezha-narisuval-protesten-nadpis-na-pametnika-na-savetskata-armiya.html", "text": "Съдът не задържа младежа, нарисувал протестен надпис на Паметника на Съветската армия.Софийският градски съд не прие иска на прокуратурата за постоянното задържане на 22-годишния младеж, който нарисува протестен надпис върху Паметника на Съветската армия срещу .Съдебният състав се съгласи с решението на Районния съд, че няма дързост в изразеното мнение на младежа. Наложената му мярка за неотклонение е подписка. Решението на съда е окончателно.22-годишният Траян Димитров е обвинен от прокуратурата за хулиганство. Според държавното обвинение младежът е извършил деянието по особено дързък и циничен към обществото начин.Той беше хванат да пише на паметника \"\" (бел. ред. - \"\").Самият Димитров запази мълчание. Адвокатът на младежа Лидия Георгиева обаче посочи, че той \"просто е изразил една гражданска позиция не по най-подходящия начин\". По думите ѝ това не означава, че спрямо момчето трябва да се приложи предварителна репресия с вкарването му за постоянно в ареста.\"Съжалява, разбира се, защото никога не е очаквал, че по този начин ще се развият нещата\", допълни защитникът пред общественото радио.", "date": "2018.11.22", "title": "Съдът не задържа младежа, нарисувал протестен надпис на Паметника на Съветската армия"}
{"url": "https://news.bg/int-politics/sasht-obvini-iran-za-napadatelni-himicheski-orazhiya.html", "text": "Иран не e обявил всички свои възможности за химическо оръжие пред световната организация за забрана на химическите оръжия - ОЗХО в Хага, в нарушение на международната конвенция за неразпространение, заяви посланикът на САЩ в организацията, съобщава \"Ройтерс\".Посланик Кенет Уорд заяви на среща на ОЗХО, че Иран не е докладвал за производствено съоръжение за пълнене на бомби и поддържа програма за забранени токсични боеприпаси. \"Съединените щати отдавна имат опасения, че Иран поддържа програма за химически оръжия, която не е обявил пред ОЗХО. Съединените щати също така са загрижени, че Иран също създава химикали, действащи на централната нервна система, за нападателни цели\", коментира Уорд.\"През 80-те години на миналия век Иран не декларира прехвърлянето на химическо оръжие в Либия, дори и след като Либия ги обяви пред ОЗХО през 2011 г., допълва Уорд.Уорд цитира откриването на химически артилерийски снаряди, минохвъргачки и бомби с ирански произход като доказателство, че Иран не е разкрил напълно своите възможности.", "date": "2018.11.22", "title": "САЩ обвини Иран за нападателни химически оръжия"}
{"url": "https://news.bg/energy/svetoslav-malinov-aets-belene-e-martva-zashto-gerb-otkazva-da-ya-pogrebe.html", "text": "Възобновяването на АЕЦ \"Белене\" тепърва ще трябва да се одобрява на европейско ниво. Този отговор е получил евродепутатът Светослав Малинов на запитването си от Европейската комисия, съобщават от Демократична България.\"АЕЦ \"Белене\" никога няма да бъде построена, но възможността да бъдат откраднати нови пари от българите все още остава. АЕЦ \"Белене\" е мъртва. Защо ГЕРБ отказва да я погребе\", пита евродепутатът Светослав Малинов.Въпросите си българският евродепутат Светослав Малинов (ЕНП, Демократична България) зададе през септември. Той поиска писмен отговор от Европейската комисия.Първият бе за решението на управляващите да възобновят проекта АЕЦ \"Белене\", а вторият - за новите изисквания за изграждането на атомни електрически централи в ЕС, приети след аварията в АЕЦ \"Фукушима\". Европейската комисия отговори тази седмица и на двата въпроса.Последната официална позиция по темата АЕЦ \"Белене\" на Европейската комисия датира от декември 2007 г. След това с решение от март 2012 г. Народното събрание замрази изграждането на централата. Мотивите, представени по време на кабинета \"Борисов-1\" бяха: убедеността, че високите стандарти за безопасност могат да се гарантират единствено с най-модерни технологии; опасенията от сеизмичния риск на площадката в Белене и невъзможността републиканският бюджет да финансира проект с недоказана икономическа ефективност.Въпреки тези мотиви, на 7 юни 2018 г., по времето на кабинета \"Борисов-3\"  и решиха да търсят възможност за строеж на втората атомна електроцентрала у нас съвместно със стратегически инвеститор.С отговора си от днес Европейската комисия заяви, че \"възобновяването на проекта АЕЦ \"Белене\" през 2018 г. представлява нов проект по смисъла на чл. 41 от Договора за Евратом\". Това означава, че тя ще изготвя и ново становище за съответствие на проекта с правилата на ЕС.От ЕК подчертават, че за тях от първостепенно значение е ядрената безопасност и защитата на гражданите. Еврокомисарите припомнят, че европейското законодателство е изменено след аварията във Фукушима, за да се осигури по-високо ниво на ядрена безопасност и по-специално що се отнася до оценката на природните опасности, включително земетресения.Според Светослав Малинов новите инвеститори трябва да влязат в проект, който няма понастоящем одобрението от Европейската комисия и тепърва  след Фукушима.\"Няма инвеститор, който да се съгласи на тази авантюра. АЕЦ \"Белене\" никога няма да бъде построена, но възможността да бъдат откраднати нови пари от българите все още остава. \", пита Малинов.В Европейския парламент се събират и подписи под отговорено писмо до българското правителство, в което се . Тогава загинаха над 120 души, много сгради бяха съборени в Свищов и съседните села по поречието на река Дунав.От Демократична България предупреждават . Белене вече е затворена страница. Ние няма да допуснем повече Борисов да налива пари в джоба на енергийната мафия, категорични са от ДБ.", "date": "2018.11.22", "title": "Светослав Малинов: АЕЦ \"Белене\" е мъртва. Защо ГЕРБ отказва да я погребе?"}
{"url": "https://news.bg/politics/i-yuristi-sas-seriozni-zabelezhki-kam-predlozheniya-zakon-za-veroizpovedaniyata.html", "text": "\"Законът за вероизповеданията е много по-ограничаващ, отколкото е бил дори и по време на социализма в България\", заяви Джон Лонгли, учредител и председател на организацията \"Международни адвокати\" по време на пресконференция в БТА с акцент върху състоянието на религиозните свободи в Европа.По отношение новия Закон за вероизповеданията Лонгли смята, че е много важно хората от всяко вероизповедание и тези, които са невярващи, да имат възможността да изповядват вярата си. В други страни правителствата правят опити да заглушат критиката от страна на църквите. Според Лонгли следващите, които властта ще преследва, ще бъдат адвокатите и журналистите.Адвокатът Лъчезар Попов, председател на \"Институт за принципите на правото\" представи становище на 25 неправителствени организации по законопроекта. Становището е изпратено до председателя на Народното събрание, Комисията по вероизповеданията и правата на човека към НС, Комисията по правни въпроси, Комисията по образованието и науката, както и до народните представители. Критиката на организациите обхваща 10 точки от обсъждания законопроект.Припомняме, две седмици поред в неделя  с бдение, за да се противопоставят срещу предлагания Закон за вероизповеданията, който в момента се обсъжда в Народното събрание. Аргумент за законодателната инициатива се явява борбата с радикализма и тероризма на основа религия.  за правата на човека, тъй като предлаганите текстове нарушават основните човешки права, дадени и по Конституция.Организациите настояват за отмяна на предложената нормативна уредба поради дискриминиращото третиране на регистрираните вероизповедания у нас. Освен това измененията в закона влизат в разрез с Конституцията, подчерта Попов.\"Ние ставаме страна, към която ще се отправят критики в областта на човешките права\", изрази мнение Попов. Като отделни части на гражданското общество, трябва да имаме свободи, които са гарантирани от нашия основен закон, допълни още той.Материята, свързана с вероизповеданията, трябва да бъде внимателно обсъждана, защото темата е чувствителна. Управляващите може би си мислят, че имат пълен контрол върху вероизповеданията, предположи Попов. От Института за принципите на правото смятат, че правилата в Закона от 2002 година са създали демократични права за колективно изповядване на вярата. 16 години по-късно се наблюдава нова тенденция.\"Този Закон противоречи на положените основи\", заяви Попов.Държавата не само не трябва да се намесва във вътрешната организация на вероизповеданията, но и да съдейства за мирно решаване на въпроси, създаващи конфликт между самата държава и верските общности, отбеляза той.За малките вероизповедания е представена сума за субсидия, която ще бъде определена накуп през 2019 година. Ролята на Дирекция \"Вероизповедание\" е да бъде държавният омиротворяващ орган между вероизповеданията. С даването на привилегии на двете най-големи религии у нас - източно православие и ислям, ще направи страната източноправославна ислямска държава, обясни адвокатът.В законопроекта не е развита темата за нерегистрираните религиозни общности. Те са регламентирани в действащия закон, като текстът се запазва в новия законопроект, без да го разширява.Като диктат на администрацията на съдебната власт Попов определи възможностите за намаляване на малките религиозни общности и евентуалното им прекратяване с иск на Дирекция по вероизповеданията. Проблематичният казус е свързан с факта, че решението ще се взима от административен орган, а не чрез досъдебно производство. Това противоречи на мотивите в законопроекта, според които измененията засягат националната сигурност.Ако българското правителство иска да финансира и да плаща на църквите и на ислямската общност, означава, че държавата е богата и няма нужда от никаква финансова подкрепа от Брюксел, обясни още Лонгли. Той даде пример с регламентирането на сектора във Великобритания, която не финансира нито една църква.", "date": "2018.11.22", "title": "И юристи със сериозни забележки към предложения Закон за вероизповеданията"}
{"url": "https://news.bg/int-politics/privarzhenitsi-na-tvard-brekzit-v-partiyata-na-mey-skochiha-sreshtu-sdelkata-i-s-es.html", "text": "Европейската изследователска група, която е фракция, бореща се за твърд Брекзит в рамките на Консервативната партия на Великобритания, разкритикува остро , одобрена по-рано днес от Европейската комисия и британския премиер Тереза Мей, като я обявиха за \"неясна\" и била \"прикритие\" за бъдещи \"постоянни\" отношения между Лондон и Брюксел, съобщава \"Гардиън\".Според Европейската изследователска група декларацията \"гарантира\", че Обединеното кралство ще остане васална държава, като ще трябва да изпълнява законодателството и търговските правила на ЕС.\"Политическата декларация не е правно обвързваща, неясна, пожелателна и димна завеса, за да прикрие факта, че постоянните отношения са завеса за митническия съюз. Споразумението за излизане от ЕС подарява 39 млрд. паунда за негарантирано споразумение за свободна търговия в замяна. Това, което гарантира, е, че Обединеното кралство да бъде третирано като васална държава, ако приеме законите и търговската политика на ЕС, освен ако ЕС не реши да ни освободи\", се подчертава в изявлението на групата твърдолинейни брекзитъри.Брюксел обяви по-рано, че двата въпроса, които остава да бъдат разрешени на срещата на лидерите на страните членки на ЕС в неделя, са тези за Гибралтар и правата за риболова. Европейската комисия посочи, че \"съществуват идеи\" как да бъде разрешен проблема с Гибралтар. По-рано Испания обяви, че ще гласува срещу споразумение за Брекзит, освен ако Испания не получи право да наложи вето на всяко споразумение относно Гибралтар.Междувременно британският премиер Тереза Мей заяви, че \"е много възможно да постигнем\" правно обвързващо споразумение за Брекзит и изрази решимостта си да го изпълни за британския народ. Тя добави, че е убедена, че ще бъде постигнато споразумение на срещата на върха на ЕС в неделя, което реализира Брекзит за \"цялото британско семейство, включително Гибралтар\".Мей също така потвърди, че политическата декларация за бъдещите отношения с Европейския съюз е била договорена, въпреки че добави, че ще информира парламента за нейното съдържание по-късно днес.Според изтеклия текст на декларацията двете страни са се договорили да установят широко и задълбочено партньорство в области като \"търговско и икономическо сътрудничество, правоприлагане и наказателно правосъдие, външна политика, сигурност и отбрана\".Документът също така призовава за \"амбициозно, широкообхватно и балансирано икономическо партньорство\", което ще обхване зона за свободна търговия, както и \"по-широко секторно сътрудничество\" в области от взаимен интерес.", "date": "2018.11.22", "title": "Привърженици на твърд Брекзит в партията на Мей скочиха срещу сделката ѝ с ЕС "}
{"url": "https://news.bg/crime/hvanaha-300-kg-tyutyun-skrit-v-kutii-za-boya.html", "text": "Задържаха мъж, превозвал 300 кг тютюн в кутии за боя, съобщиха от Главна дирекция \"Гранична полиция\".При специализирана полицейска операция вчера била извършена проверка на лекотоварен автомобил \"Пежо\" край село Долнище, община Аксаково.Шофьор на автомобила бил 42-годишен мъж от Казанлък. В багажника на автомобила той превозвал 24 пластмасови кутии, като първите 4 от тях били пълни с боя.В останалите 20 граничните полицаи открили нарязан тютюн с общо количество 300 килограма.Мъжът е задържан, а по случая е образувано досъдебно производство.", "date": "2018.11.22", "title": "Хванаха 300 кг тютюн, скрит в кутии за боя"}
{"url": "https://news.bg/crime/poznavate-li-tozi-mazh-pita-politsiyata-v-burgas.html", "text": "Във връзка с извършено криминално престъпление Областната дирекция на МВР в Бургас издирва данни относно самоличността на лицето от снимката.Полицията в Бургас призовава гражданите, които разполагат с информация, да съобщят незабавно на тел. 112 или в най-близкото поделение на МВР, ", "date": "2018.11.22", "title": "Познавате ли този мъж, пита полицията в Бургас"}
{"url": "https://news.bg/politics/deputatite-preodolyaha-vetoto-na-prezidenta-varhu-po-visokite-danatsi-na-kolite.html", "text": "С гласовете на депутатите от ГЕРБ, \"Обединени патриоти\" и \"Воля\" парламентът отхвърли ветото на президента Румен Радев върху промените в Закона за корпоративното подоходно облагане в частта им за местните данъци и такси.Депутатите дебатираха по Закона в продължение на часове и си удължиха работното време.\"Този данък е все едно да накажеш едно дете, което има марципан, че няма два шоколада\", ядоса се народният представител от БСП Крум Зарков.Веднага ще подкрепя ветото на президента, ако от утре българските граждани ще живеят по-добре, включи се и лидерът на \"Воля\" Веселин Марешки. Той би застанал зад всяка добра идея, независимо от къде идва. Дори и Валери Симеонов, ако предложи нещо добро, ще го подкрепим, подчерта той.Искрен Веселинов от ОП призова да не се разиграва картата на сиромахомилството.Очаквано ветото не мина.Със 130 гласа \"за\" и 46 \"против\" депутатите приеха отново измененията, които предвиждат по-високи данъци за старите автомобили, въвеждане на по-високи данъчни ставки за жилищни имоти в български курорти и отлагане на реформата за таксата върху битовите отпадъци. Против промените, т.е. в подкрепа на ветото гласуваха само от \"БСП за България\" и ДПС.Депутатите приеха бюджета на Държавното обществено осигуряване (ДОО) на второ четене.", "date": "2018.11.22", "title": "Депутатите преодоляха ветото на президента върху по-високите данъци на колите"}
{"url": "https://news.bg/world/vremenno-spirame-poshtata-do-kanada.html", "text": "Временно се преустановява приемането на пратки /писма, колети и EMS пратки/ за Канада в пощенските станции, съобщиха от \"Български пощи\" ЕАД.Причината е, че ротационната стачка на пощенските служители в Канада продължава. Обработката и доставката на вече изпратени пратки след началото на стачката на 22 октомври се извършват с големи закъснения.Стачката ще се отрази сериозно и на обработката и доставката на входящите пратки от Канада, като се очакват сериозни забавяния.", "date": "2018.11.22", "title": "Временно спираме пощата до Канада"}
{"url": "https://news.bg/comments/50-nyuansa-zhalto.html", "text": "От жакериите през Средновековието до \"зелените ризи\" от междувоенните години със селските комитети за отбрана, облечени в ризи от същия цвят, за да защитават каузата на селото срещу града, през Генералните щати от 1789 г. чак до движението на Пиер Пужад - Франция има много дълга традиция на мобилизация на народните маси срещу данъците. Всяка криза има своя цвят, пише френският ежедневник La Tribune, и този път това са \"Жълтите жилетки\", които смайват правителството с обещанието си да \"блокират Франция\".По ирония на съдбата, този разрушителен президент, който спечели президентските избори с взлом и разби левицата и десницата, е изправен пред спонтанно движение, също толкова разрушително и дифузно, което убягва на всеки опит да бъде поставено в рамки, дори ако всички опозиционни партии се опитват да го напъхат в такива. Подкрепено от Марин льо Пен и Жан-Люк Меланшон, движението на жълтите жилетки, особено в социалните мрежи, придобива червено-кафяви оттенъци и буди тревога и недоверие в синдикатите.Провал на разяснителната кампания по данък \"въглерод\"За разлика от протестното движение на \"Червените барети\" срещу екотаксите, ограничено в западния френски регион Бретан, това на \"Жълтите жилетки\" намира отзвук в цяла Франция. Неговата способност за ефективно блокиране на страната е невъзможно да се прецени предварително, но движението възприе едно емоционално измерение, където разумът вече няма думата. Цените на горивата обаче не са по-високи от времето на последния скок на петрола (който достигна най-високата си цена от 140 долара за барел през 2008 г.), а покупателната способност при брутната минимална работна на час се е удвоила от първата петролна криза. Въпреки това нищо не помага: фискалната мудност и чувството за изоставеност у селското население и у средната класа, означава, че правителството напълно се е компрометирало в разяснителната кампания относно данъчното облагане на въглерода.Много тревожно е, че Макрон, който успя да прокара твърди реформи, като тези за облекчаване на Кодекса на труда или реформата на статута на железопътните работници, нямаше сензори, които да отчетат навреме степента на безпокойство . Елисейският дворец призна тази седмица: \"Възможно е да сме обърнали твърде много внимание на структурните реформи, вместо на ежедневието на французите\". Като отбелязва, че мобилизацията не е свързана само със \"самите реформи\", обкръжението на държавния глава гарантира, че отсега нататък това ще бъде фокусът.Евтин опит да се попречи на гневаСветкавично в сряда министър-председателят Едуар Филип се опита да коригира ситуацията, обявявайки серия от съпътстващи мерки за енергийния преход, като например разширяването на енергийния контрол и удвояването на помощите за смяна на автомобил. Слагайки 500 милиона евро на масата, в сравнение със 7 милиарда от увеличението на годишните приходи, очаквано от новия данък върху горивата, той се опитва да обезвреди гнева не толкова скъпо, в момент, когато цените по бензиностанциите падат с намаляването на цените на петрола. В крайна сметка, изпълнителната власт разбира, че екологичният преход трябва да бъде и социален, защото засяга еднакво всички категории, включително и най-крехките, и тези, които нямат друг избор освен личния автомобил, остават с впечатление, че ги превръщат в дойни крави на колела...Властта не се отказва от прехода, за да направи съгласуван изборПоддържайки увеличението на данъците върху горивата, правителството сега разчита на производителите на автомобили да увеличат броя на офертите за замяна на стари замърсяващи околната среда превозни средства с по-нови автомобили и по-чисти и по-икономични двигатели. Формулата всъщност има голям успех, тъй като вече са били отпуснати 250 000 заявки за бонуси и след обявеното удвояване изпълнителната власт очаква 1 милион сменени автомобила до 2022 г.Държавният глава отказа да отстъпи по същество, т.е. от продължаването на планираното увеличение на данъците върху горивата, което ще продължи да се прилага от 1 януари следващата година. Правителството прави съгласуван избор срещу липсата на смелост, да не кажем демагогията, на онези от дясно като Лоран Вокие, ръководител на републиканците, който ще вземе участие в движението \"Жълти жилетки\" (!) или онези от ляво, които искат от Еманюел Макрон да възстанови данъка срещу богатството (ISF) в името на \"фискалната справедливост\", сякаш има някаква връзка между тези две форми на данъчно облагане.Липсва амбиция срещу реалните проблемиФактите са си факти: мерките, обявени тази седмица, не са на висотата на проблемите. По отношение на запазването на автомобилния парк би било добре Франция да погледне какво се случва в Китай, където правителството дава огромни данъчни облекчения, за да ускори електрификацията на автомобилния парк. Несъмнено тази липса на амбиция обяснява неразбирателството по отношение на покачването на цените на горивата. Ако Еманюел Макрон трябва да научи само един урок от кризата на жълтите жилетки, той е, че по отношение на екологичния и социалния преход мина времето да се играе \"на дребно\". И ако трябва да бъде извита нечия ръка, това трябва да е по-скоро тази на \"Берси\", който има неудачната тенденция да възпрепятства парите за екология да се използват по предназначение.", "date": "2018.11.22", "title": "50 нюанса жълто"}
{"url": "https://news.bg/int-politics/ispaniya-shte-glasuva-protiv-segashnoto-sporazumenie-za-brekzit.html", "text": "Испания ще гласува против  заради липсата на яснота относно спорната британска отвъдморска територия Гибралтар. Това е посочил испански дипломатически източник, цитиран от \"Ройтерс\".Испания иска да стане ясно в текста на предложението, че решенията относно Гибралтар, който се намира в най-южната част на Испания, трябва да бъдат договорени двустранно между Испания и Великобритания, уточнил източникът.Междувременно стана ясно, че в изявлението на лидерите на 27-те страни членки на ЕС за срещата в неделя Общността ще покаже \"особена бдителност\" за начина, по който Великобритания се държи по отношение на стандартите за риболова и индустрията след Брекзит. Това става ясно от проектоизявлението, до което \"Ройтерс\" са успели да получат достъп.Преди срещата на върха на ЕС в неделя, която има за цел да одобри споразумението за Брекзит с Великобритания, проектоизявлението на лидерите обаче не съдържа подробно решение за Гибралтар, който остава основният проблем пред сделката.\"Споразумението в областта на рибарството е въпрос на приоритет и трябва да се основава на ... съществуващия реципрочен достъп и квоти\", се изтъква в изявлението, като се добавя, че такова споразумение трябва да бъде постигнато преди края на преходния период на Великобритания след Брекзит.Проектът за изявление на срещата в неделя ще бъде отделен текст на 27-те страни членки на ЕС, които ще останат в Общността след излизането на Великобритания.", "date": "2018.11.22", "title": "Испания ще гласува против сегашното споразумение за Брекзит"}
{"url": "https://news.bg/bulgaria/cherniyat-petak-idva-politsiyata-napomnya-da-vnimavame.html", "text": "Във връзка с наближаващия \"черен петък\" от полицията напомнят да не оставяме вещите си без надзор.Често в големите търговски сгради, в които се събират много хора, се извършват джебчийски кражби.Обикновено крадците се възползват от невниманието на клиентите, за да им отнемат пари, документи или мобилни телефони. Жертви на джебчиите стават най-често клиенти, които не следят личните си вещи.От полицията препоръчват в такива случаи да не се носят скъпи мобилни телефони, пари и документи във външните джобове или на лесно достъпни места. Вещите не трябва да се оставят без надзор или да се губят от поглед.Напомня се и на онлайн потребителите да не се доверяват на сайтове без конкретно юридическо лице и ЕИК на фирмата. С особено внимание трябва да се пазарува от новосъздадените сайтове или от такива, които се представят за български, но посочват чуждестранна сметка за плащане.", "date": "2018.11.22", "title": "Черният петък идва, полицията напомня да внимаваме"}
{"url": "https://news.bg/health/bsp-obmislyat-da-sezirat-ks-za-razporedbi-v-byudzheta-na-nzok.html", "text": "Депутатът от БСП Георги Михайлов предложи да бъдат създадени фонд \"Осигуровки\" и Фонд \"Здравно неосигурени лица\".Предложението си той направи по време на днешното обсъждане на бюджета на Националната здравноосигурителна каса (НЗОК) за следващата година в комисията по бюджет и финанси, която разгледа законопроекта на второ четене.Михайлов уточни, че първият фонд трябва да бъде за сметка на държавния бюджет, който да осигури ангажиментите на държавата към най-уязвимите групи от населението на страната. Вторият фонд, по думите му, трябва да изсветли използването на разходите в системата на здравеопазването.Георги Михайлов разкритикува и предстоящото създаване на Изпълнителната агенция \"Медицински надзор\". Според него акта е много сериозен бушон, който измества епицентъра на внимание от Министерство на здравеопазването към председателя на агенцията.Според него сливането на Изпълнителна агенция по трансплантации и тази на \"Медицинския одит\" в една обща агенция дава възможност да бъде сменена системата на акредитация на болниците. Михайлов е на мнение, че това би довело до много сериозни дефекти и липса на резултати в системата на здравеопазването.Михайлов припомни, че целият микс от преходни и заключителни разпоредби в бюджета на НЗОК за 2019 г. е бил представен от много политически сили като \"абсолютно неуместен\" още по време на първото четене.Според него, ако преходни и заключителни разпоредби бъдат претупани по време на второ четене, то това би довело до \"изкривяване\", което няма да бъде от полза на българските граждани.От БСП мислят да сезират Конституционния съд за тях.Комисията по бюджет и финанси отхвърли предложението на червения депутат и депутатите приеха бюджета на НЗОК на второ четене.", "date": "2018.11.22", "title": "БСП обмислят да сезират КС за разпоредби в бюджета на НЗОК"}
{"url": "https://news.bg/regions/kilometar-brakonierski-mrezhi-izvadiha-ot-yazovir.html", "text": "Почти един километър бракониерски мрежи извадиха от водите на язовир \"Ястребино\", предаде БТА.Доброволци на Централната рибноопазваща организация обходили водоема през нощта. Те се затруднили с изваждането на мрежите, които били поставени на различни места в един от ръкавите на язовира. Доброволците успели да върнат във водата около 150 кг бяла риба и шаран.Ръководителят на организацията Шенол Хасанов заяви, че мрежите са на един и същи човек, защото са изработени и поставени по един и същи начин.Мрежите са нарязани и предадени на полицията.Според доброволците в дните около Никулден бракониерите ще се активизират.По думи на Хасанов миналата година именно по това време са направени най-големите удари. Той е категоричен, че акциите на доброволците няма да спрат въпреки студеното и влажно време.Хасанов обясни, че в началото на ноември язовирът бил зарибен с шаран за почти 2000 лева, които събрали дарители. По тази причина от организацията са длъжни да го пазят.", "date": "2018.11.22", "title": "Километър бракониерски мрежи извадиха от язовир"}
{"url": "https://news.bg/politics/zaharieva-balgariya-ne-e-gotova-da-se-prisaedini-kam-pakta-na-oon.html", "text": "България все още . Това заяви вицепремиерът и външен министър Екатерина Захариева на съвместна пресконференция с външния министър на Египет Самех Шухри, който е в страната ни.По думите й срещата през декември в Полша е политическа. Документът има за цел държавите да намерят решение по проблемите с климата и миграцията.България има някои забележки по текстовете и в момента не е готова да изложи пред Общото събрание на ООН, отбеляза още вицепремиерът.С решение на правителството от 21 ноември бе създадена нова Съвместна комисия за сътрудничество между България и Египет. Очакванията са тя да помага на бизнеса и инвестициите.Министър Захариева е запознала министър Шукри с българския проект за изграждане на газовия хъб \"Балкан\". Тя е представила и стратегическото желание на страната ни да диверсифицира енергийните си източници.\"Сътрудничеството между България, Гърция, Египет, Кипър и Израел е предпоставка за още един източник на доставки за нашия хъб\", посочи тя.Министър Шукри е на официално посещение в България, по време на което разговаря с премиера Бойко Борисов и с президента Румен Радев. Египетският и българският външни министри подписаха споразумението за създаване на Съвместната комисия.\"Точно преди месец в Кайро премиерът Бойко Борисов и президентът на Египет Абдел Фатах Сиси очертаха нов план в 90-годишните отношения между страните ни, а днес с учредяването на Съвместна комисия по сътрудничество ние с моя колега и приятел министър Самех Шукри поставихме началото на неговото изпълнение\", каза Захариева на съвместната пресконференция с външния министър на Египет Самех Шукри.\"Комисията ще изработи програми и планове за подобряване на връзките в сфери като икономиката, земеделието, енергетиката, образованието, културата и здравеопазването\", каза Захариева.Очаква се първото й заседание да бъде през 2019 година. Българският министър се надява първото заседание на комисията да съвпадне с очакваното първо в историята на двустранните ни отношения посещение на египетски президент у нас.\"По-важно е как на практика да създадем добри условия за правене на бизнес\", подчерта министър Захариева.Предстои в началото на 2019 година да бъде създаден смесен бизнес съвет, който да обединява бизнеса от двете страни и да улеснява инвеститорите.\"С обем от над $1 млрд. стокообменът ни с Египет е постигнал връх през 2017 г., но набелязахме сфери, в които има още потенциал за развитие\", каза министър Захариева.Като пример тя посочи земеделието, високите технологии, производството на лекарства. Тези възможности могат да се развиват не само с увеличаване на българския земеделски износ към Египет, но и с обмяната на експертиза, каза министърът. Тя очаква Египет да бъде \"врата към Африка\" за българския бизнес.\"Неслучайно земеделието и производството на храни е една от важните сфери на сътрудничество на комисията\", подчерта българският вицепремиер.По време на брифинга дипломат №1 на България подчерта ролята на Египет за постигане на вътрешно-палестинско единство, а оттам - и за примирие с Израел. \"Благодаря специално на Египет, персонално на моя приятел Самех Шукри и на египетския президент Сиси за усилията, които полагат в разрешаването на различните регионални конфликти\", каза Екатерина Захариева.По време на пленарната среща по-рано вицепремиерът посочи, че между Египет и България има една основна прилика - и двете страни се стараят да бъдат гарант на сигурността в региона си.", "date": "2018.11.22", "title": "Захариева: България не е готова да се присъедини към Пакта на ООН"}
{"url": "https://news.bg/crime/spetsprokuraturata-i-gdbop-zaloviha-prestapna-grupa-za-trafik-na-migranti.html", "text": "Специализираната прокуратура и ГДБОП неутрализираха 5-членна престъпна група за трафик на мигранти през страната.Съдът е определил постоянен арест за двамата организатори.Те лично са подбирали участниците и разпределяли техните функции в престъпното сдружение - намиране на помещения за престой, осигуряване на храна и на транспорт за нелегално преминаващите чужденци.При претърсвания в жилища, помещения и автомобили са иззети голям брой доказателства за престъпната дейност на участниците. Те се подкрепят и допълват от показанията на свидетели, дадени пред съдия.В дома на единия от организаторите е и намерен незаконен боен пистолет. Другият е осъждан отново за трафик на чужденци през България, като изпитателният срок на отложеното му условно наказание не е изтекъл.Един от участниците в групата е задържан в ареста по друго дело, другите двама са с наложени от наблюдаващия прокурор мерки за неотклонение \"парична гаранция\" и \"подписка\".Според събраните доказателства групата е била сформирана през февруари тази година и е действала най-активно в областите Бургас и София.Престъпната група е разкрита на 19 ноември при спецоперация в София и други селища.Предстои да се установи дали има и други лица, замесени в престъпната група, както и евентуални връзки на участниците с трафиканти от съседни държави.", "date": "2018.11.22", "title": "Спецпрокуратурата и ГДБОП заловиха престъпна група за трафик на мигранти"}
{"url": "https://news.bg/politics/borisov-obsadi-razvitieto-na-satrudnichestvoto-ni-s-egipet-i-s-izrael.html", "text": "Българският премиер Бойко Борисов се срещна с министъра на външните работи на Египет Самех Шукри в София. Двамата обсъдиха сътрудничеството между България и Египет в сферата на икономиката, търговията, образованието и сигурността, съобщиха от Министерския съвет.По време на срещата премиерът Борисов изтъкна ползата от разговорите с президента на Египет - Абдел Фаттах Ас-Сиси и премиера Мустафа Мадбули през октомври в Кайро. Според Борисов те са дали значителен тласък за разширяване и задълбочаване на двустранното сътрудничество.\"Двете страни могат да играят ролята на \"мост\" за своя инвестиционен и експортен интерес съответно към Европа и към Близкия изток и Африка\", каза Борисов.Той допълни, че както българските, така и египетските компании следва да бъдат окуражавани за бизнес и развитие на производството в специални икономически зони.\"Нашето желание е да активизираме търговско-икономическите връзки и инвестиционното сътрудничество там където е налице сериозен неизползван потенциал\", каза още министър-председателят.Министър Самех Шукри приветства решението на вчерашното заседание на българското правителство за създаване на смесена комисия за сътрудничество с Арабска република Египет. Целта на Комисията е засилване на сътрудничеството в политическата, икономическата, търговската, културната, информационната, земеделската, научната и техническата сфери, както и във всеки друг аспект от двустранен интерес.Преди това премиерът Борисов се срещна с главния изпълнителен директор и вицепрезидент на Световния еврейски конгрес Роберт Сингер.В разговора бяха обсъдени традиционно добрите отношения между България и Държавата Израел и развиването им в различни сфери от взаимен интерес.Борисов и Сингер изтъкнаха и доброто партньорство на страната ни с еврейските организации. Българският премиер и главният изпълнителен директор и вицепрезидент на Световния еврейски конгрес бяха единодушни, че общите усилия трябва да бъдат насочени към отхвърляне на езика на омразата и към мирно съжителство между различните религиозни и етнически общности.", "date": "2018.11.22", "title": "Борисов обсъди развитието на сътрудничеството ни с Египет и с Израел "}
{"url": "https://news.bg/int-politics/tsru-imalo-zapis-na-mohamed-bin-salman-da-narezhda-kashogi-da-bade-nakaran-da-zamalchi.html", "text": "Турският вестник \"Хюриет\" съобщи, че директорът на ЦРУ Джина Хаспъл е сигнализирала турските власти през миналия месец, че агенцията разполагала със запис, в който престолонаследникът на Саудитска Арабия е издал заповеди за \"смълчаването\" на саудитския журналист и дисидент Джамал Кашоги, съобщава \"Ройтерс\".Запитан за информацията в \"Хюриет\", турски официален представител е заявил пред \"Ройтерс\", че нямал информация за такъв запис. Саудитска Арабия по-рано обяви, че престолонаследникът Мохамед бин Салман не бил знаел предварително за убийството на Кашоги в саудитското консулство в Истанбул на 2 октомври.\"Говори се за друг запис\", пише журналистът от \"Хюриет\" Абдулкадир Селви, посочвайки, че разговорът се е състоял между принц Мохамед бин Салман и брат му, който е посланик на Саудитска Арабия във Вашингтон.\"Говори се, че директорът на ЦРУ Джина Хаспъл е индикирала за това по време на посещението си в Турция\", пише той, добавяйки, че двамата са обсъждали Кашоги, който е критик на фактическия владетел на кралството.\"Говори се, че престолонаследникът е наредил \"смълчаването на Джамал Кашоги колкото е възможно по-скоро\" в телефонен разговор, който е бил подслушан от американската агенция, допълни турският журналист.По-рано турският президент Реджеп Тайип Ердоган обяви, че операцията за убийството на Кашоги е била наредена от най-високите етажи на властта в Саудитска Арабия.След като излезе с множество противоречиви версии за убийството, Рияд през миналата седмица обяви, че Кашоги е бил убит и тялото му е било разчленено, след като преговорите да бъде убеден да се завърне в Саудитска Арабия не са довели до успешен край.", "date": "2018.11.22", "title": "ЦРУ имало запис на Мохамед бин Салман да нарежда Кашоги да бъде накаран да замълчи"}
{"url": "https://news.bg/politics/deputati-dovolni-che-turski-potok-ne-ni-podminava.html", "text": "Преминаването на \"Турски поток\" през България запазва водещата роля на страната ни като транзитна. Тази позиция изрази Александър Ненков от ГЕРБ. Приходите, които се очакват, са в пъти над това, което държавата и \"Булгартранзгаз\" ще може да инвестира, смята той.Ненков е притеснен от кратките срокове. Знаете, че една процедура е съпътствана с различни обжалвания, така че тук трябва да се положат всички усилия от страна на правителството, от страна на парламента и в най-кратки срокове, това което зависи от нас, да го изпълним, пожела депутатът.Безспорно е важно държавата да запази своята транзитна роля на целия Балкански полуостров, категоричен бе Ненков. След прекратяването на проекта \"Южен поток\" България се оказала в ситуация, в която ако не сме предприели достатъчно мерки, е съществувала вероятността \"Турски поток\" да ни заобиколи.Патриотите също са доволни от решението \"Турски поток\" да мине през страната ни.След двугодишни и повече усилия на енергийния екип в правителството голямата заплаха, че ще бъдем заобиколени от тръбата на \"Турски поток\" не се случи, коментира в кулоарите на Народното събрание Искрен Веселинов. Според него ставаме една от сериозните транзитиращи страни. Затова и новината била много добра.Следва изграждането на трасето, договорите за доставка и търговете за свободния резерв, поясни патриотът.Той очаква още от първия момент позитивни ефекти върху икономиката ни. \"Всеки инвестиционнен процес означава пари, които се реализират в строителство, ако щете в изработване на строителни разрешения\", поясни депутатът.БСП застава зад всякакви усилия, които са в интерес не енергетиката ни. Това е позицията на левицата за Турски поток, изразена от Таско Ерменков. Решението, което се взема е добро за България, защото няма да бъдем заобиколени, но не е най-доброто, най-доброто щеше да е директен мост през Варна, смята социалистът.Единственият проблем, който той вижда, е с обръщането на доставките. Ние досега изнасяхме по 11 млрд. куб. метра газ за Турция, а в момента този транзит ще бъде прекратен, подчерта Ерменков. Какво ще стане с онези договори, които имаме с Русия до 2030 г. с транзит на газ с България и плащането на този газ, независимо от това, какви количества се транзитират, недоумява червеният депутат.И ДПС също са за това тръбите на \"Турски поток\" да минат през България. Не трябва да изпускаме \"Турски поток\", който трябва да преминава през България, коментира с кулоарите на парламента Рамадан Аталай. Ако се изпусне Турски поток, ще трябва да чакаме нашите съседи да благоволят да доставят газ само за нас, предупреди депутатът.Подобно нещо би било неприемливо за страната ни. ДПС очаква енергийният министър да постигне всички договорки, които ще са в полза на държавата. Доставчиците на газ винаги ще се сещат за всички онези наши взаимоотношения, въз основа на които те получиха сериозни загуби, смята още Рамадан Аталай.Той коментира и загубите, които ще претърпим, след като Русия спре подаването на газа през Украйна. Загубите на България, които ще понесемв следствие на това, тъй като има договор, който е сключен до 2030 г., и таксите, които получаваше страната ни, ще останат в историята, подчерта депутатът.", "date": "2018.11.22", "title": "Депутати доволни, че \"Турски поток\" не ни подминава"}
{"url": "https://news.bg/finance/balgariya-na-osmo-myasto-po-pozitivni-ochakvaniya-v-evropa.html", "text": "България се нарежда на 15-то място по ръст на приходите от продажби сред страните от Европа, на 13-то място на ръст по ръст на износа и на 8-о място по позитивни очаквания за бизнес климата.Данните представи председателят на Българската търговско-промишлена палата (БТПП) Цветан Симеонов, който заедно с екип от икономически анализатори представиха проучването за бизнес климата \"Европейско икономическо проучване 2019\".Нивото на оптимизъм у нас и в Европа намалява. Компаниите са с позитивни очаквания за 2019 година, но в по-малка степен спрямо 2018 година.54% от анкетираните очакват подобрение на бизнес климата през 2019 г., докато през настоящата година делът им е бил 63%. Липсата на човешки ресурси и цените на енергията и суровините са основните притеснения за компаниите у нас, сочат резултатите от проучването.Фирмите са загрижени, че няма да бъдат способни да се справят с нарастващото търсене на своите продукти и услуги, защото става все по-трудно да се намерят работници с необходимия профил, подчерта шефът на БТПП.Традиционно по-добри очаквания за приходите от експорт спрямо приходите от вътрешния пазар, показват още резултатите от анкетата. Малко над 46% от респондентите очакват увеличени продажби в чужбина, а 40% са оптимисти за по-високо търсене от местния пазар.Добрата перспектива за възобновяване на инвестиционната активност догодина показват очакванията при 40% от допитаните, докато в миналогодишното проучване те са били 47%. За заетостта прогнозите са за стабилизиране, като е възможен и слаб ръст - преобладаващата част от работодателите очакват да запазят броя на служителите си, категорични са от БТПП.В официални данни от проучването липсата на квалифицирани служители е проблем не само за българския бизнес, но и за европейските компании. От Европейските търговско-промишлени палати предупреждават, че недостигът на квалифициран труд подтиска икономическия растеж и вече има криза на умения, която е заплаха за конкурентоспособността на Европа.Разходите за персонала са топ предизвикателство за бизнеса в Европа, поради тенденцията на ръст на заплатите и на тежестта, произтичаща от високите данъци и осигуровки. Следващите поред спънки пред бизнеса са вътрешното търсене и цените на енергията и суровините.Симеонов засегна и последиците от Брекзит, като според него най-лошите последици се очакват за държави, които имат значителни търговски отношения с Обединеното кралство. Тези държави са Ирландия, Малта, Кипър и Италия.", "date": "2018.11.22", "title": "България на осмо място по позитивни очаквания в Европа"}
{"url": "https://news.bg/int-politics/merkel-preporachva-na-velikobritaniya-poveche-diskusii-po-brekzit.html", "text": "Европейският съюз направи почти всичко възможно, за да постигне задоволително споразумение относно излизането на британците от ЕС и  Великобритания е тази, където са необходими повече дискусии по въпроса, коментира германският канцлер Ангела Меркел, съобщава \"Ройтерс\".Обръщайки се към конгреса на немската работодателска асоциация БДА в Берлин, Меркел обясни, че ще направи всичко възможно, за да осигури нормален Брекзит, тъй като хаотичното излизане от ЕС ще застраши бъдещите отношения между ЕС и Великобритания.\"Ще направя всичко възможно, за да получа изходно споразумение. Един неподреден Брекзит е най-лошото нещо, не само за икономиката, но и за психическото състояние на бъдещите ни отношения\", коментира Меркел.\"Вече щяхме да имаме споразумение, ако не беше въпросът с ирландската граница. Имаме малък напредък, но това ще изисква много повече дискусии, особено във Великобритания. Като държави-членки можем да направим само две неща: да се справим с Великобритания в приятелски дух на партньорство и да се държим заедно, останалите 27\", добави Меркел.Лидерите на най-важните опозиционни партии в Обединеното кралство са се разбрали да  на британския премиер Тереза Мей в Камарата на общините (долната камара на британския парламент), но също така обещаха да  между Великобритания и Европейския съюз за Брекзит. от британския парламент, тогава следва нов опит за договаряне на споразумение с ЕС или излизане на Великобритания от Общността без сключване на споразумение.", "date": "2018.11.22", "title": "Меркел препоръчва на Великобритания повече дискусии по Брекзит"}
{"url": "https://news.bg/int-politics/es-i-velikobritaniya-se-dogovoriha-za-otnosheniyata-sled-brekzit.html", "text": "Великобритания и Европейският съюз са се договорили по принцип за текст, който очертава бъдещите им отношения след Брекзит и който може да бъде одобрен от лидерите на страните членки на Европейския съюз на срещата на върха в неделя. Това обяви председателят на Европейския съвет Доналд Туск, цитиран от \"Ройтерс\".Великобритания трябва да излезе от ЕС на 29 март 2019 г. и дипломатите се опитват да финализират споразумението по развода и съпътстващите контури на техните бъдещи отношения, така че лидерите на ЕС да ги одобрят на срещата на върха в неделя.\"Председателят на Европейската комисия (Жан-Клод Юнкер) ме информира, че е постигнато съгласие на ниво преговарящи и разбирателство по принцип на политическо равнище, което трябва да бъде подкрепено от лидерите\", посочи Туск.Той уточни, че текстът е бил обсъден вчера от британския премиер Тереза Мей и председателя на Европейската комисия.Според проектодекларацията, договорена от Великобритания и Европейката комисия, \"страните предвиждат да имат търговски отношения за стоките, които са възможно най-близки, с оглед улесняване на лекотата на законната търговия\".Проектодекларацията сега ще бъде разгледана от посланиците на страните на останалите 27 страни членки на ЕС, които днес се срещат в Брюксел.Както ЕС, така и Великобритания \"трябва да се стремят да постигнат равнище на либерализация в търговията с услуги, което да надхвърля ангажиментите на страните пред Световната търговска организация\", се посочва в проектодекларацията.Преходният период, който Великобритания и ЕС се надяват да започне, след като Великобритания излезе от ЕС на 29 март, може да бъде удължен \"в рамките на една или две години\".", "date": "2018.11.22", "title": "ЕС и Великобритания се договориха за отношенията след Брекзит"}
{"url": "https://news.bg/int-politics/merkel-zashtitava-ikonomicheskite-reformi-na-makron.html", "text": "Германия се нуждае от силна Франция и има интерес от успеха на икономическите реформи на президента Еманюел Макрон, коментира канцлерът Ангела Меркел, съобщава \"Ройтерс\".\"За нас една силна Франция помага да задвижим Европа напред и затова имаме максимален интерес от успехите на президента Макрон\", обясни тя.Правителството на Макрон предвижда редица данъчни облекчения, които ще влязат в сила през следващите месеци, за да увеличат разполагаемия доход, а в същото време френската прокуратура разследва предизборната кампания на Макрон.Разследването срещу управляващите идва на фона на продължаващи протести в страната, завършили с жертви и стотици ранени.Припомняме, че т. нар. движение на \"жълтите жилетки\" е насочено срещу увеличаването на данъците върху горивата от 1 януари 2019 година.Френският премиер Едуар Филип заяви, че правителството ще остане твърдо в плана си за увеличаване на акциза. Управляващите призоваха да не се радикализират протестите.Макрон на свой ред също призова протестиращите към диалог, а в демонстрациите са ранени около 530 души, 17 от тях - тежко.Преди честванията по случай края на Първата световна война, Доналд  и вместо това поиска да се плати на НАТО за отбрана. Тръмп коментира, че Германия е атакувала Франция и в двете световни войни.\"Проблемът е, че , и безработица от почти 10%. Просто се опитва да се добере до друга тема. Между другото, няма страна, по-голям националист от Франция, много горди хора - и с право. Направете Фрнация велика отново\", обясни тогава Тръмп.", "date": "2018.11.22", "title": "Меркел защитава икономическите реформи на Макрон"}
{"url": "https://news.bg/regions/iztochvat-yazovira-kray-sadievo.html", "text": "Започва планово изпускане на язовира край айтоското село Съдиево, съобщи БНР.Причината е, че е пълен на 100%, и ако другите водни съоръжения над него прелеят, представлява реална опасност за населеното място.Това лято язовирът не е използван за напоителни нужди и това е причината да бъде препълнен.По думите на кмета Щерион Щерионов язовирът е много опасен, тъй като над него има други 4 водни съоръжения. Той отбеляза, че ако те прелеят има опасност 9 метрова вълна да залее и главния път Бургас - Айтос.Кметът допълни още, че арендаторът на съоръжението отговаря за водосъбирателния район на язовира, но и за изпускането му. ", "date": "2018.11.22", "title": "Източват язовира край Съдиево"}
{"url": "https://news.bg/crime/sadiite-pak-nastoyavat-za-zashtita-ot-mediyni-ataki.html", "text": "Критиката към работата на съда и дебатите във връзка със съдебните решения са необходим елемент от плурализма в демократичното общество. Те са от полза за укрепване на доверието в правосъдието.Това се казва в публична позиция на Съюза на съдиите в България до членовете на Съдийската колегия на Висшия съдебен съвет (ВСС).От съюза искат да има работещ механизъм за защита на съдиите в случаите, когато те са обект на публични атаки по повод на дейността им по правораздаване и дават пример с медийни публикации, в които се засяга името на конкретни съдии, а самите текстове не доказват твърденията.Припомняме, ден по-рано , в която обясниха, че съдебните кадровици нямат право да се изказват за съдебните решения и \"всяко твърдение за неспазване на закона и процесуалните правила от български магистрати, основано на факти и доказателства, трябва да бъде своевременно отправено до компетентните органи\".От Съюза на съдиите припомнят, че с писмо от 19 ноември 2018 г. в писмо до ВСС алармират за продължаващите атаки и публично обругаване на съдии по повод изпълнението на конституционното им задължение да правораздават.От съдийския съюз подчертават разликата между добронамерена дискусия и манипулативни и охулващи личността на съдията клеветнически кампании. С подобни кампании се насаждат недоверие и омраза към съда и целят да създадат несигурност у съдиите. Целта им е да постигнат подчинение и смразяващ ефект върху независимото правораздаване, категорични са от Съюза.\"В последните дни, за съжаление, наблюдаваме пореден пример за ожесточена персонална кампания срещу съдията от Специализирания наказателен съд Иво Хинов по повод конкретен съдебен акт, постановен под негово председателство.От Съдийския орган цитират медийни публикации, които, според тях, създават манипулативни внушения, неосновани на никакви факти, за съмнения в добрата му професионална и човешка репутация. Те цитират конкретни статии в столичен вестник и в агенция.В едната статия се споменават имената на няколко съдии и се цитират данни от техните имуществени декларации, подадени пред ИВСС, сред които и съдията Хинов. В текста не се твърди, че изброените поименно съдии притежават незаконно имущество или че не са изпълнили точно задължението си за деклариране.Като използват повод информацията на Инспектората на ВСС за установени нередовности в две магистратски декларации, в статията се цитират конкретни факти от кредитните задължения и влогове наред със селективно подбрани данни за разглеждани от тях дела, за които се внушава, че са срещнали обществено неодобрение.В друго издание текстът на статията показва, че заглавието отново не кореспондира на изнесените твърдения, въпреки че те са поднесени в тенденциозно коментарен контекст, който затруднява читателя да разграничи действителните факти и интерпретацията на автора. Публикувана е снимка на съдия, заглавието цитира крупна сума, но в текста се разказва за дело от преди 13 г. с административен характер, при което няма нанесени имуществени вреди.От Съюза на съдиите се притесняват, че подобна практика може да стане средство за натиск върху съда.\"Създава се впечатление, че от съдиите, за да не бъдат поругавани, се очаква да постановяват решения, които се харесват на страната, която е държавна институция, на политическата власт и на влиятелни икономически фигури, разполагащи със значително медийно въздействие. Негативната кампания срещу съдия по неприключило дело е опасно и поради това, че може да бъде дискредитиран крайният изход от съдебното производство\", пише в декларацията на Съюза на съдиите до ВСС.Поради това всички институции, които имат правомощия да бранят независимостта на съда, са длъжни да покажат недвусмислено адекватна защита на фундамента на правовата държава със защита на възможността съдът да реши делото въз основа на свободното си вътрешно убеждение, основано на закона и доказателствата. Крайният изход по делото ще е убедителен за обществото само ако се създаде среда, която не допуска съмнения, че процесът е бил несправедлив, пишат от Съюза.Неотменимо задължение на ВСС, председателите на съдилищата и съсловните организации на съдиите е да защитават съдиите винаги когато те са обект на несправедливи и ожесточени атаки, категорични са от браншовия съюз. Това е причината да поискат от членовете на съдийската колегия на ВСС да изрази конткретно отношение по посочения случай и даде пълноценна защита на нападнатия съдия.\"Адекватната защита означава да се опровергаят неверните факти, да се разграничат ясно фактите от манипулативните оценки и да се покаже ясно и на разбираем език истината за всеки случай на несправедливо атакуван съдия\", категорични са от Съюза на съдиите.Според тях общите декларации и уверения в защита на принципите на правовата държава не осигуряват пълноценна реализация на независимостта и безпристрастността на засегнатия съдия.", "date": "2018.11.22", "title": "Съдиите пак настояват за защита от медийни атаки"}
{"url": "https://news.bg/int-politics/gibraltar-i-ribolovat-ostavashtite-prepanikamani-pred-sdelkata-za-brekzit.html", "text": "Европейският съюз и Обединеното кралство все още не са стигнали до решение на проблемите с Гибралтар и правата за риболов преди решаващата среща на върха на страните членки на ЕС в неделя. Това потвърди официален представител на ЕС, цитиран от световните осведомителни агенции.Официалният представител е добавил, че \"топката сега е в полето на страните членки на ЕС\", когато става въпрос за текста на споразумението за Брекзит, което трябва да сключат Великобритания и Европейския съюз.В същото време от Европейската комисия отбелязаха, че \"съществуват идеи\" как да се разреши въпросът за Гибралтар, който е точка на спор между Великобритания и Испания. От комисията добавиха, че нейният председател Жан-Клод Юнкер ще се срещне с британския премиер Тереза Мей в събота следобед в Брюксел в последен опит за преодоляване на техните различия.В политическата декларация за бъдещите отношения между ЕС и Обединеното кралство, която беше одобрена по-рано днес, не се споменава статутът на Гибралтар, въпреки че документът изразява намерението на двете страни да постигнат ново споразумение за правата за риболов до 1 юли 2020 г.", "date": "2018.11.22", "title": "Гибралтар и риболовът - оставащите препъникамъни пред сделката за Брекзит"}
{"url": "https://news.bg/regions/podpiynal-shofyor-blasna-velosipedist-vav-vidin.html", "text": "Подпийнал шофьор блъсна велосипедист във Видин, съобщиха от Областната дирекция на МВР.Инцидентът станал вчера в 16.55 часа. На кръстовището на бул. \"Панония\" с ул. \"Гео Милев\" лек автомобил \"Опел Астра\", управляван от 66-годишен видинчанин, блъснал внезапно пресичащия пътното платно 70-годишен велосипедист.Пострадалият бил транспортиран в болницата. В момента е настанен за наблюдение с рана в областта на главата, но без опасност за живота.Шофьорът бил тестван за алкохол. Пробата му отчела показание 0,41 промила.По случая е образувано досъдебно производство.", "date": "2018.11.22", "title": "Подпийнал шофьор блъсна велосипедист във Видин"}
{"url": "https://news.bg/society/temata-za-bezopasnostta-na-zhurnalistite-v-balgariya-vleze-v-ep.html", "text": "В Европейския парламент се проведе дискусия на тема \"Безопасността на журналистите в България\".В дискусията участва един от двамата разследващи журналисти, които преди два месеца бяха  - Димитър Стоянов от \"Биволь\".Организатор на дискусията е Комисията по граждански свободи, правосъдие и вътрешни работи към ЕП, информира БНР.\"Всички внимаваме много, защото ситуацията е взривоопасна и е добре да постъпим по най-добрия начин, за нас, за всички, и да успеем да продължим това разследване\", каза Стоянов пред евродепутатите.Журналистът получи критика от своя колега от \"24 часа\" Станимир Въгленов. Според нето Стоянов и другия задържан журналист - румънеца Атила Биро, не са потърсили всички гледни точки - те не потърсили мнението на засегната страна.\"\", каза Въгленов.Стоянов репликира: \"\"Припомняме, в средата на месец септември край Радомир  от органите на реда по време на разследване за злоупотреба с европари. Те бяха арестувани докато заснемат изгарянето на документи за разпределение на средства по европроекти. Арестът идва, след като Стоянов подава сигнал до ГДБОП за фирма в района на Перник и Радомир, която се готви да гори секретни документи.Арестът на двамата предизвика силно обществено възмущение.Във връзка с ареста . \"Демократична България\" също настоя главният секретар на МВР, който тогава беше гласен за вътрешен министър, Младен , по повод скандалния полицейски арест.И в  международно журналистическо разследване на мащабна корупция.Омбудсманът Мая  на журналисти, по време на осъществяване на тяхната професионална дейност. Тя беше категоричен, че освен противозаконното лишаване от свобода, се нарушават човешки права, свързани със свободата на словото и правото на гражданите да получават и търсят информация.В последствие стана ясно, че журналистите провеждат разследване за строителната компания \"Джи Пи груп\".На 14 септември е изпратен , до главния прокурор Сотир Цацаров, МВР, КПКОНПИ, както и до изпълнителния директор на Изпълнителна агенция \"Одит на средствата от ЕС\". на всички служители, споменати в журналистическото разследване.В началото на месец октомври главният прокурор съобщи, че Софийската градска прокуратура (СГП) е образувала досъдебно производство по сигнали за дейността на строителната компания \"Джи Пи груп\". Тогава обвинител номер 1 заяви, че след  и вицепремиера Томислав Дончев  от България към чужда банка.Междувременно от компанията посочват в позиция, че \"Джи Пи груп\" няма запорирани средства.Имало запор на компании, свързани със строителната фирма. Впоследствие Специализираната наказателна прокуратура повдигна . Обвиненията са за това, че от началото на 2014 година до 7 октомври 2018 година двамата са се сговорили да извършват данъчни и финансови престъпления с цел получаване на имотна облага в особено големи размери.На 15 ноември Административният съд в Перник реши, че .Заради разследването на прокуратурата два големи проекта, поети от компанията, бяха върнати в начална точка. Става въпрос за , както и.Припомняме и че в от 13 ноември 2018 година Комисията констатира, че в България се наблюдава значително влошаване на медийната среда през последните години. Според ЕК това изправя обществеността пред риск от ограничаване на достъпа до информация. По думите на съдия Красимир Мазгалов, член на УС на Съюза на съдиите, , защото ЕК за първи път отбелязва подобно нещо в такъв доклад по отношение на която и да е държава от ЕС. Според него това е притеснително.", "date": "2018.11.22", "title": "Темата за безопасността на журналистите в България влезе в ЕП"}
{"url": "https://news.bg/regions/80-godishen-e-blasnat-na-peshehodna-pateka-v-asenovgrad.html", "text": "Възрастен пешеходец е в тежко състояние след пътен инцидент в Асеновград вчера, съобщиха от Областната дирекция на МВР в Пловдив.Около 7.30 часа на ул. \"Васил Левски\" лек автомобил \"Фиат\" блъснал 80-годишен мъж, който пресичал на пешеходна пътека.Пострадалият е настанен в болница с опасност за живота.Пробата за алкохол на 68-годишния шофьор е отрицателна.Обстоятелствата около произшествието се изясняват. По случая е образувано досъдебно производство.", "date": "2018.11.22", "title": "80-годишен е блъснат на пешеходна пътека в Асеновград"}
{"url": "https://news.bg/int-politics/shotlandiya-izobshto-ne-e-dovolna-ot-dogovorkata-mezhdu-es-i-london-za-brekzit.html", "text": "Първият министър на Шотландия Никола Стърджън обяви, че току-що одобрената политическа декларация за бъдещите отношения между Великобритания и Европейския съюз е равнозначна на \"необмислен\" Брекзит.Стърджън твърди, че тъй като много трудни въпроси остават нерешени, удължен преходен период или неопределен ирландски защитен механизъм \"е почти сигурен\".Относно правата за риболов, което е един от основните \"препъникамъни\" в преговорите за Брекзит, Стърджън изрази убеждението си, че въпросът ще се превърне в \"разменна монета в по-широките търговски отношения\".\"А ако не бъдат договорени по-широки търговски отношения до юли 2020 г., няма да има и споразумение за риболова\", предупреди тя в \"Туитър\".Според проектодекларацията, договорена между Брюксел и Лондон, \"страните ще положат всички усилия да сключат и ратифицират новото си споразумение в областта на рибарството до 1 юли 2020 г., за да влезе в сила навреме, за да се използва за определяне на възможностите за риболов през първата година след преходния период\".", "date": "2018.11.22", "title": "Шотландия изобщо не е доволна от договорката между ЕС и Лондон за Брекзит"}
{"url": "https://news.bg/politics/prezidentat-vrachi-madarski-konnik-na-robart-singer.html", "text": "Президентът Румен Радев удостои с орден \"Мадарски конник\" първа степен вицепрезидента и главен изпълнителен директор на Световния еврейски конгрес Робърт Сингер, съобщиха от администрацията на президента.При връчването на отличието в Гербовата зала държавният глава открои приноса на международната организация за популяризиране на моралния подвиг на България и народа ни със спасяването на българската еврейска общност през Втората световна война. \"Това е пример за морална сила, граждански дълг, който не трябва да се забравя и е особено актуален днес\", заяви Румен Радев.При връчването на държавното отличие Румен Радев благодари и за усилията, които Робърт Сингер полага за укрепване на приятелството между българския и еврейския народ.\"Това отличие е израз на надежда за още по-пълноценно сътрудничество. Ние стоим рамо до рамо с вас в борбата с антисемитизма, ксенофобията и радикализацията, които се опитват отново да посеят езика на омразата в отношенията между общностите\", заяви държавният глава.", "date": "2018.11.22", "title": "Президентът връчи \"Мадарски конник\" на Робърт Сингер"}
{"url": "https://news.bg/regions/bsp-podkrepya-katunitsa-sreshtu-dobiva-na-inertni-materiali.html", "text": "ПГ на \"БСП за България\" призовава Министерския съвет да отмени разрешението за концесия за добив на инертни материали в с. Катуница.От левицата заявиха, че темата е особено чувствителна за българите от тази част на страната, защото през годините са унищожени почти 2000 дка земеделски земи, без обаче да е извършвана никаква рекултивация.Според БСП незаконният добив в района продължава и в момента въпреки многото сигнали, а контролните органи си затварят очите за нарушенията.Това води до спадане на подпочвената вода, а тя е основен източник за напояване на селскостопанските култури в района. Наблизо се намират основните водоснабдявания на град Асеновград и село Катуница. Ако добивът на инертни материали на голяма дълбочина продължава, дебитът на сондажните кладенци може да намалее, твърдят от партията.Депутатите от левицата обясняват, че наблизо се намират две бивши сметища и две действащи депа за отпадъци. В началото на 90-те години след обществен натиск и блокиране на движението на машините на държавната фирма \"Кариери\" АД, беше преустановена дейността й в района, припомнят от БСП. Те са на мнение, че е притеснително, че след като тогава държавата вижда основание в исканията на гражданите, в днешно време продължават да се дават разрешения за разкриване на концесии.До момента в ареала от с. Катуница до гр. Асеновград има четири действащи кариери и е недопустимо разкриването на нови, категорични са от левицата.Те напомнят, че наскоро беше проведен  който е красноречив - от 924 дадени гласа 904 жители са против разширяването на добива на инертни материали. Това са 98% от гласувалите, изтъкват от БСП.", "date": "2018.11.22", "title": "БСП подкрепя Катуница срещу добива на инертни материали"}
{"url": "https://news.bg/world/golyama-prashna-burya-v-yugoiztochnata-chast-na-avstraliya.html", "text": "Голяма прашна буря удари югоизточната част на Австралия, променяйки цвета на небето в оранжево и предизвиквайки притеснения за качеството на въздуха, съобщава БиБиСи.Властите издадоха предупреждение за общественото здраве в Сидни, а фронтът на бурята е с 500 километра ширина достигна до града и предизвика закъснения на полети. Много региони на други места в Нов Южен Уелс са с намалена видимост. Властите заявяват, че бурята е предизвикана от силни ветрове, които събират суха почва. Проблемът е от засушаването, което засяга целият щат от август, според австралийското Бюро по метеорология.Здравните служби коментират, че десетки хора съобщават за затруднения с дишането или астмата.В Сидни прахът затъмнява небето и достига \"опасни\" показания за качеството на въздуха в някои предградия.Здравните служители призовават местните жители да останат на закрито, особено деца, възрастни хора и хора с дихателни проблеми.Жител на Броукън Хил, град на 1100 км западно от Сидни коментира: \"Излязохте навън и този прах просто влиза в очите ви и това е просто ужасно чувство. Ветровете бяха толкова силни, че трябва да държиш силно вратата на колата си или тя просто можеше да те удари в лицето\".Силната прашна буря в Сидни е сравнявана с , остави стотици хора със затруднения в дишането и спря полетите.", "date": "2018.11.22", "title": "Голяма прашна буря в югоизточната част на Австралия"}
{"url": "https://news.bg/crime/19-godishen-shofyor-ubi-zhena-na-peshehodna-pateka-vav-varna.html", "text": "19-годишен младеж блъсна и уби възрастна жена на пешеходна пътека във Варна, съобщи МВР.  Инцидентът е станал на ул. \"Дрин\", около 10:10 тази сутрин. Според първоначалната информация водачът е блънал пешеходката, която пресичала пътното платно.Причините за инцидента се изясняват. ", "date": "2018.11.22", "title": "19-годишен шофьор уби жена на пешеходна пътека във Варна "}
{"url": "https://news.bg/crime/arestuvaha-mazh-i-zhena-napadnali-germanka-v-stolitsata.html", "text": "Столични полицаи хванаха мъж и жена, обрали германка в 2 часа тази нощ, съобщиха от МВР. На спешния тел. 112 постъпил сигнал от човек, чул викове за помощ от градинка в района на улиците \"Опълченска\" и \"Охрид\".Изпратеният патрулен екип открил германска гражданка. По думите й, тя е нападната от мъж и млада жена, с които пътувала в автобус към България. Двамата й обещали да й съдействат за намиране на квартира в столицата, но като пристигнали, мъжът я заплашил с нож и й отнели около 100 евро, 100 долара и мобилен телефон. Потърпевшата е откарана за преглед в болница.Не след дълго полицаите открили обирджиите - мъж на 50 години и жена на 21 години, и двамата с криминални регистрации. При обиск са открити използваното при нападението хладно оръжие, както и откраднатите пари и мобилен телефон.", "date": "2018.11.22", "title": "Арестуваха мъж и жена, нападнали германка в столицата "}
{"url": "https://news.bg/world/avstraliya-za-parvi-pat-v-sveta-izpolzva-boing-737-za-borba-s-pozhar.html", "text": "Голям въздушен танкер \"Гая\" 737 е изпратен в \"Хънтър\", като това е първият път в света, когато този вид самолет е използван за борба с пожар, като по този начин се предоставя изключителна ценна подкрепа за пожарникарите на земята, съобщава пожарната служба на Нов Южен Уелс в Австралия.Пожарникарите са изправени пред трудни условия при пожар в Порт Стивънс, със силен вятър, разпалващ огъня към домове в Солт Аш.Пожарникарите ще работят през нощта, а огънят се очаква да гори в близост до имоти, но към момента няма пряка заплаха. Жителите трябва да останат бдителни и да слушат съветите на властите в района.Огънят е придружен от силни западни ветрове в източна посока по пътя Ричърдсън към Солт Аш.Изпратени са самолети и машини, които да подпомагат екипите на земята.", "date": "2018.11.22", "title": "Австралия за първи път в света използва Боинг 737 за борба с пожар"}
{"url": "https://news.bg/politics/siderov-zhertval-ataka-za-da-ima-balgariya-upravlenie.html", "text": "Имах лични причини да не гласувам вчера . Това призна в кулоарите на парламента лидерът на \"Атака\" Волен Сидеров.Той обясни и че неговият подпис за кандидатурата й не е бил нужен. \"Не смятам, че е нужно да подписваме тримата някаква номинация, това е квота на НФСБ или се приема, или не се приема\", подчерта още атакистът. Припомняме, , състоял се в сградата на МС във вторник. Той отказа всякакви коментари, а по-късно стана ясно, че НФСБ и ВМРО са предложили шефът на кабинета на Валери Симеонов да го замести, след като той подаде оставка.\"Не познавам тази жена, не знам на какво е способна и тя изведнъж ми се предлага.\" Той не изключва .По думите му  и сами решили вчера да не са в зала при избора на новия вицепремиер.Сидеров посочи още, че партията му се жертвала да има България управление и сега \"Атака\" има най-малко депутати.Но спасихме да има управление на България, доволен е атакистът.Волен Сидеров е убеден, че той е направил най-много компромиси. не знам в какъв формат биха се явили и дали щяха да имат група, може би щяха, но нямаше да я има тази управляваща коалиция, анализира Сидеров.Неговото желание да се направи патриотичното обединение е довело до това да има управляваща коалиция, смята Сидеров. Този принос не може да бъде заличен със сюжета \"\", да не забравяме, че ако не бях настоявал, ако не бях го направил, нямаше да има управляваща коалиция, отсече лидерът на \"Атака\".На въпрос за отношенията си с лидера на НФСБ Сидеров обясни, че го е критикувал именно като вицепремиер, \"а не като стар познат от гимназията\". По думите на лидера на НФСБ с критиките си към Валери Симеонов е искал да насочи погледа и управлението на правителството към важните неща, които са искарали хората на улицата.Припомняме, че председателят на ПГ на ОП  от ОП Красимир Каракачанов. И до този момент не са ясни точните мотиви на Сидеров да иска оставката на войводата, освен аргумента за заздравяване на малката коалицията. Искането му обаче .Под въпрос в момента стои какви ще са отношенията между двамата лидери в парламента, след като  в пленарна зала. Отношенията между Симеонов и Сидеров се обтегнати още от лятото и  между депутатите в Народното събрание, така и до многократно искане от страна на Сидеров на оттеглянето на Симеонов. Още през октомври месец  като председател на ПГ на Обединени патриоти.Аз съм за намаляването на партийните субсидии, нека това да се обмисли разумно,коментира още председателят на ПГ на \"Обединени патриоти\" Волен Сидеров. \"Този въпрос има различни страни. Ако не получават пари за дейността си партиите, как ще се финансират? Има държави, които са решили този въпрос - спонсорство, финансиране от части лица или фирми. Наистина, явно тези субсидии дразнят\", смята Сидеров.", "date": "2018.11.22", "title": "Сидеров жертвал \"Атака\", за да има България управление"}
{"url": "https://news.bg/crime/petima-dushi-sa-raneni-pri-katastrofa-kray-zlatograd.html", "text": "Петима души са ранени при катастрофа на пътя село Бенковски - Златоград, съобщи МВР- Смолян.53-годишна рускиня с лек автомобил сеат \"Ибиза\" навлязла в насрещното движение и се блъснала в друг автомобил, управляван от Х.Б. на 52 години от Златоград.Жената е получила е контузия на таза, но е без опасност за живота.От другата кола са ранени водачът, който е с контузия на гръден кош, 38-годишна жена с травма на черепа, 41-годишна жена със счупена гръдна кост и 42-годишна жена с повърхностна рана на долна челюст.Всички са без опасност за живота.Извършен е оглед на мястото на инцидента и е образувано досъдебно производство.", "date": "2018.11.22", "title": "Петима души са ранени при катастрофа край Златоград"}
{"url": "https://news.bg/int-politics/es-e-seriozno-pritesnen-ot-zadarzhaneto-na-zhurnalisti-i-akademitsi-v-turtsiya.html", "text": "Европейският съюз изразява сериозна загриженост относно големия брой журналисти и академици, които все още са задържани в Турция, съобщава \"Ройтерс\".Йоханес Хан коментира въпроса на съвместна пресконференция в Анкара с турския външен министър Мевлют Чавушоглу и Федерика Могерини.Могерини обясни, че е изразила силна загриженост в разговорите с Чавушоглу за неотдавнашните арести сред академичните среди и добави, че се надява, че задържаният прокюрдски политик, Селахатин Демиртас, скоро ще бъде освободен., последва  в държавата. Повече от 240 души загинаха през нощта на 15 юли 2016 г., когато група войници с танкове и бойни самолети опитаха да съборят президента Ердоган от власт., полицаи, бяха съдени или уволнени. Също така бяха затворени около 130 медии. Турция обвинява Фетулах Гюлен и задържа около 160 000 души, включително академици, войници и държавни служители.В страната бе въведено извънредно положение, което бе удължавано няколко пъти. 77 000 души официално са обвинени и държани в затвори по време на процесите.След референдум и законодателни промени, .", "date": "2018.11.22", "title": "ЕС е сериозно притеснен от задържането на журналисти и академици в Турция"}
{"url": "https://news.bg/crime/zaloviha-zhena-da-shofira-s-3-42-promila-alkohol.html", "text": "Жена седна зад волана с 3,42 промила алкохол, съобщи Дарик. Полицейски екип спрял за проверка лек автомобил Форд \"Фокус\" с шуменска регистрация в град Плиска. Зад волана била жена на 30 г. от Нови пазар. Тестът с дрегер отчел 3,42 промила алкохол в издишания въздух.Жената не е дала кръвна проба за анализ.Задържана е за срок до 24 часа в полицейското управление в Нови пазар.При друга проверка в Шуменско е заловен още един шофьор да кара след употребата на алкохол.25-годишният мъж шофирал чужда кола с 2,10 промила алкохол. След проверката той също е задържан.", "date": "2018.11.22", "title": "Заловиха жена да шофира с 3,42 промила алкохол "}
{"url": "https://news.bg/crime/otmeniha-nakazanieto-na-eksshefa-na-mvr-harmanli-za-katastrofata-s-bashtata-na-prezidenta.html", "text": "Хасковският административен съд отмени наказанието на бившия началник на полицията в Харманли Неделчо Кирилов, наложено му за пътния инцидент с бащата на президента Румен Радев - Георги, на 17 август, съобщиха от съда, цитирани от bTV.Кирилов е бил наказан от директора на ОД на МВР - Хасково, дисциплинарно с \"порицание\" за срок от една година.Според мотивите за наказанието, Кирилов не е упражнил контрол при документирането и обработването на катастрофата от служителите си и не изискал документация от произшествието.Според съдебния състав цялостното поведение на служителя по време на служба не е било взето предвид при налагане на наказание над установения в закона минимален размер. Наложеният срок от година е висок.Съдът счита, че издадената заповед за наказанието е незаконосъобразна, поради нарушаване на административнопроизводствените правила. Според магистратите е нарушена разпоредба, според която има баланс на провинението и наказанието. Според нея се съобразяват обстоятелствата, при които е извършено, формата на вината и цялостното поведение на държавния служител по време на службата.Решението на съда в Хасково подлежи на касационно обжалване пред ВАС.", "date": "2018.11.22", "title": "Отмениха наказанието на ексшефа на МВР-Харманли за катастрофата с бащата на президента"}
{"url": "https://news.bg/int-politics/es-ne-vizhda-zavarsheno-prozrachno-i-dostoverno-razsledvane-za-kashogi.html", "text": "Прозрачното и надеждно  на саудитския журналист Джамал Кашоги все още не е завършено, коментира Федерика Могерини, след разговори с турския външен министър Чавушоглу, съобщава \"Ройтерс\".Кашоги, който фактически бе , бе убит в консулството на Саудитска Арабия в Истанбул на 2 октомври. Рияд коментира, че иска смъртното наказание за петима от заподозрените.В изказване по време на съвместна пресконференция с еврокомисаря Йоханес Хан и турския външен министър, Могерини заяви, че е напълно против прилагането на смъртното наказание.На 20 октомври саудитските власти съобщиха, че журналистът е бил убит в сградата на дипломатическата мисия в резултат на конфликт.  това престъпление и призова Рияд .Президентът на САЩ  в профила си в \"Туитър\",  на кралството въпреки убийството.Външният министър на Иран Мохамед Джавад  на американския президент.Сатана ясно и че санкции срещу Саудитска Арабия за участието на Рияд в убийството на саудитския журналист Джамал Кашоги ще имат .Сенатът на САЩ са изпратили писмо, в което се настоява за .Появи се информация, че , провокиран от убийството на Кашоги и вероятността в деянието са замесени ключови представители на кралския двор.\"Вашингтон пост\" съобщи, че , че саудитският престолонаследник Мохамед бин Салман . Според вестника,  на саудитското правителство, че .Главният прокурор на Саудитска Арабия препоръчва , обвинени в поръчителството и извършването на убийството на саудитския журналист.", "date": "2018.11.22", "title": "ЕС не вижда завършено, прозрачно и достоверно разследване за Кашоги"}
{"url": "https://news.bg/int-politics/petima-ot-otvlechenite-iranski-granichari-na-granitsata-s-pakistan-sa-osvobodeni.html", "text": "Иранската революционна гвардия съобщава, че петима от 12-те граничари, отвлечени миналия месец от сепаратистка групировка на границата с Пакистан, са освободени, съобщава \"Тасним\", цитирани от \"Ройтерс\".\"Петимата ... които бяха отвлечени от граничния пункт Миряве от Джаиш ал-Золм (Джаиш ал-Адл), се върнаха вкъщи в сряда вечер. Те бяха освободени след съвместните усилия от пакистанка страна\", допълват от гвардията.Изявлението не съдържа информация за останалите седем граничари. Но служител на вътрешното министерство коментират пред иранската информационна агенция ИЛНА, че останалите ще бъдат освободени скоро.Групировката Джайш ал-Адл заяви миналият месец, че са отвлекли 12 граничари, включително членове на гвардията, на границата с Пакистан в югоизточната провинция Систан и Балучестан. Групата обяви, че това е отмъщение за \"потисничеството над сунитските мюсюлмани в района от иранските шиитски мюсюлмански владетели\".През септември, гвардейци убиха четирима сунитски бойци на гранично-пропускателен пункт с Пакистан, включително вторият в командването на Джайш ал-Адл. Групировката отвлече петима ирански граничари през 2014 г., освобождавайки четирима от тях два месеца по-късно след посредничеството на местни сунитски духовници.Иран заплаши, че ще удари бази на бойци в Пакистан, освен ако Исламабад не предприеме действия за осигуряване на граничния район, за който Техеран смята, че се е превърнал в сигурно убежище, където групировките могат да действат против Иран.", "date": "2018.11.22", "title": "Петима от отвлечените ирански граничари на границата с Пакистан са освободени"}
{"url": "https://news.bg/politics/zhelyazkov-se-nadyava-protestat-v-pristanishte-varna-da-nyama-politicheski-aspekt.html", "text": "Ако протестът на служителите на пристанище \"Варна\" е в рамките на правилата, работници и служители имат право на протест. Това коментира министърът на транспорта Росен Желязков.По думите му работещите там не би трябвало да протестират заради ниски възнаграждения. В системата на пристанище \"Варна\" минималната работна заплата е 1300 лв., а средната достига 1700 лв. С допълнителните възнаграждения тя варира между 2000 и 3000 лева, отбеляза министърът.\"Размерът на разходите за персонал зависи от финансовите резултати\", каза Желязков, който още не се е запознал с исканията на протестиращите.\"Ще се запозная с характера на исканията. Надявам се да са в защита на трудови и социални права и да няма политически аспект\", каза още Желязков.Увеличението на заплатите от минали години е 20%, а в плановете, според министъра, е заложено ново увеличение в зависимост от постигнатите резултати на дружеството.Министърът коментира и катастрофата заради падналите скали върху жп линията в Кресненското дефиле. В рамките на средствата за издръжка на националната компания \"Железопътен транспорт\" ще се извърши ремонтът на железопътната отсечка.Припомняме,  заради паднали върху релсите скали край гара Черниче. Тогава пострадаха осем души. Инцидентът стана, след като скала падна върху влаковите релси.Ще бъдат предприети мерки за гарантиране на зимния сезон, които са традиционно заложени в средствата за поддръжка на релсовия път, увери Желязков.Допълнителни пари от Министерството на транспорта няма да бъдат отпуснати, стана ясно от думите на Желязков. Обезопасяването на трасето ще се случи в рамките на бюджетните средства.", "date": "2018.11.22", "title": "Желязков се надява протестът в пристанище \"Варна\" да няма политически аспект"}
{"url": "https://news.bg/finance/edva-30-ot-balgarite-iskat-poveche-sredstva-za-sigurnost.html", "text": "Едва 30% от българските граждани са на мнение, че правителството трябва да отделя повече средства за сигурност. Това сочат резултатите социологическо проучване на агенция \"Тренд\" за нагласите на българите спрямо .На въпрос за кои сфери трябва да се отделят повече средства, 29% са отговорили, че секторът на сигурността трябва да бъде сред приоритетните в държавата. Още по-малък е процентът на сънародниците ни, които са на мнение, че трябва да се отделят повече пари за отбрана - 13%.Притеснително изглежда и че едва 10% от сънародниците ни са на мнение, че управляващите трябва да финансират повече в култура.43% пък казват, че трябват повече пари за образование. Макар и значително по-голям, процентът на хората, обявили се за повече средства за образование, също може да тълкува многозначно.Най-малко българи искат повече пари за спорт - 4%.8% от анкетираните са посочили, че трябват повече пари за заплатите в бюджетния сектор.17% искат повече средства от държавата за земеделие.21% от българите мислят, че трябва да се вливат повече пари в строителство и инфраструктура.Най-голям е процентът на сънародниците ни, които искат от правителството да се отпускат повече пари за здравеопазване - 77%. След това в статистиката на \"Тренд\" се нареждат хората, които искат повече пари в социалната сфера - за пенсии и помощи - 60%.Спрямо данните българите масово са на мнение, че държавните средства в почти всички сектори се харчат неефективно. 79% сочат, че парите за здравеопазване не се изразходват ефективно. 55% пък са на мнение, че това се случва и в сектора на образованието.Впечатление прави, че 50% от българите заявяват, че парите за култура не се харчат ефективно. 19% са на обратното мнение, а цели 31% не могат да преценят дали държавните средства за култура се изразходват ефективно.Въпрос: \"\"85% от българите отговарят спонтанно на този въпрос с \"НЕ, не го усещам\". 7% пък са тези, които виждат промяна в икономическите показатели у нас и това е рефлектирало върху техния джоб. Останалите 8% не могат да преценят.Друг въпрос: \"\"41% от запитаните са посочили, че не могат да отговорят на този въпрос, защото не могат да преценят или не знаят. 37% са на мнение, че моментът не е подходящ, а 22% - на обратната позиция.Данните показват, че българите масово не подкрепят мерките, свързани със спестяването на държавни разходи. 81% мислят, че броят на болниците не трябва да се съкращава, а 70% - че не трябва да се съкращава броят на линиите и влаковете на БДЖ. 67% не искат да се премахват театри и опери.По-малка граница между противоположните мнения се наблюдава при въпроса дали трябва да се съкращава броят на университетите у нас. 45% отговарят, че това не трябва да се допуска, докато 37% са на мнение, че броят на висшите учебни заведения трябва да се намали.Откъм мерките за спестяване на държавни разходи българите подкрепят само намаляването на заетите в държавната администрация. Цели 75% от запитаните са отговорили по този начин, докато 14% не подкрепят това.Иначе сред заложените от правителството мерки в Бюджет 2019 година българите най-силно подкрепят увеличението със 150 милиона лева на парите за хората с увреждания. След това най-подкрепяни мерки са увеличението на пенсиите и минималната работна заплата, както и повечето пари за здравеопазване.", "date": "2018.11.22", "title": "Едва 30% от българите искат повече средства за сигурност"}
{"url": "https://news.bg/politics/evroizborite-ne-sa-v-dnevniya-red-na-simeonov.html", "text": "Евроизборите не са на дневен ред за Валери Симеонов. Това стана ясно от коментара му пред медиите.\"Ще работя, както съм работил и преди\", увери Симеонов в първия си ден отново като депутат.\"Върнах се и съм същия човек, не съм по-различен от този, който отиде в изпълнителната власт\", похвали се лидерът на НФСБ.По думите му в Обединени патриоти, както във всяко семейство, има конфликти.За отношенията с Волен Сидеров подчерта, че нямал дарба да гадае в бъдещето.Симеонов се закани заради обидите на някои депутати към него да се видят в съда и очаква обяснение какъв кокал е държал във властта. Равносметката му е, че \"да си в управлението е трудно\".\"Амбиции лични за позиции в обществото и в политиката нямам\", подчерта Валери Симеонов.Той не се отказва от битката срещу шума. Защити и данъка върху старите коли. \"Не знам защо този въпрос се осветлява някак си доста популистки\", заяви лидерът на НФСБ.", "date": "2018.11.22", "title": "Евроизборите не са в дневния ред на Симеонов"}
{"url": "https://news.bg/finance/btpp-nastoyava-za-elektronno-upravlenie.html", "text": "От Българска търговско-промишлена палата (БТПП) настояват за въвеждане на електронно управление, с което рязко да се намали бюрокрацията в България. Това обяви председателят на БТПП Цветан Симеонов, който представи и данни за бизнес климата на \"Европейско икономическо проучване 2019\".\"Докато не си оправим бюрокрацията, корупцията и съдебната система и не се въведе електронното правителство не бихме могли да тръгнем по европейски процес. Едва когато се оправят тези неща, тогава може да мислим за еврозоната. Никой не иска страни с висока степен на корупция, с тежка бюрокрация и с недобре работеща съдебна система\", обясни Симеонов.Той е на мнение, че ще продължи натискът от Европейския съюз, докато не се оправят всички изброени неща, защото ако не се подобрят \"не може да очакваме придвижване в еврозоната и Шенген\".От палатата искат подобряване на икономиката в страната, което е свързано с по-голям поток от инвестиции. Шефът на БТПП смята, че ако един човек си върши добре работата, то няма причина заплатата му да не бъде вдигната и фирмата да го задържи за постоянно.Относно макрорамката за следващата година, Симеонов отбеляза, че я подкрепя, но от палатата настояват за механизъм за определяна на минималната работна заплата и отказ от минималните осигурителни прагове.От БТПП обаче са на мнение, че е по-добре да се разтовари бюджетът и парите да се оставят от данъкоплатците, отколкото да се изтеглят от икономиката и да бъдат похарчени с партийни цели, които не са в полза на българските граждани и фирмите.", "date": "2018.11.22", "title": "БТПП настоява за електронно управление"}
{"url": "https://news.bg/press/parlamentat-izbra-mariyana-nikolova-za-vitsepremier-biznesat-obeshta-dvutsifren-rast-na-zaplatite.html", "text": "Присъда. \"Дума\":Искат затвор за частен бирник, откраднал 320 000 лева Шуменската окръжна прокуратура поиска 5 години затвор за частния съдебен изпълнител Асен Тонев. Той е обвинен за длъжностно присвояване в големи размери, представляващо особено тежък случай.От 2007 до 2016 г. Тонев е присвоил 321 109 лева и ги е похарчил за лични нужди като пътувания в чужбина, покупка на автомобили и плащане на лизингови вноски. Средствата са били внесени по 18 изпълнителни дела в специалната сметка на частния съдебен изпълнител. Парите му били връчени да ги пази и управлява за удовлетворяване на исканията на кредитори.Припомняме, че състав на Шуменския окръжен съд призна за виновен Асен Тонев за длъжностно присвояване на 243 073 лева от специалната сметка на ЧСИ, но го оправда по обвинението за особено тежък случай. Той бе признат за виновен и за укрити данъци в особено големи размери. Избор. \"Монитор\":Парламентът избра Марияна Николова за вицепремиер Парламентът избра Марияна Николова за вицепремиер в кабинета \"Борисов 3\" на мястото на лидера на НФСБ Валери Симеонов, който подаде оставка след поредица от скандали с коментари по адрес на децата с увреждания и протестиращите майки.Предложената след инфарктните разговори във вторник, в които участваха премиера Бойко Борисов и коалиционните партньори на ГЕРБ от \"Обединени патриоти\" кандидатура на шефката на политическия кабинет на вече бившия вицепремиер бе подкрепена от 116 депутати. Други 62-ма от БСП и ДПС гласуваха срещу нея. Изборът бе предшестван от ожесточени спорове между управляващите и опозицията в парламента.Депутатите от \"Атака\", начело със своя лидер Волен Сидеров, отсъстваха от залата по време на дебатите, както и при гласуването. Националистите бойкотираха изцяло избора на Николова, като така Сидеров даде да се разбере, че е категорично против избирането на Николова за поста на Валери Симеонов. Скандал. \"Сега\":Нов скандал между НСО и МВР заради жената на президента Колата на НСО, с която пътува жената на президента Десислава Радева, е била спряна от столични полицаи заради каране в насрещното движение. Това потвърдиха за \"Сега\" източници от МВР. Колата с Радева е идвала от бул. \"България\" и вместо да завие надясно в посока бул. \"Васил Левски\", е влязла в еднопосочния участък на \"Фритьоф Нансен\".Видео от случката на столичната улица \"Фритьоф Нансен\" бе публикувано в социалните мрежи. На него се вижда скандалът между полицая и екипа на НСО - мъж и жена. Те си крещят няколко минути. След това служителите на НСО започват да звънят по телефона, а полицаят търси съдействие по радиостанцията. На видеото не се вижда самата Радева.Според източници от МВР колата е навлязла в насрещното движение. През това време полицаите се занимавали с друг нарушител, но спрели и специалната кола. След това започнал скандал с реплики от типа \"Знаеш ли кои сме?!\". От МВР твърдят, че ще напишат акт на нарушителите. От НСО пък са казали, че са започнали проверка по случая. \"Миджур\".\"Дума\":Върнахме на Гърция мините от \"Миджур\"Четири години след като 15 души загинаха след взрив в завода \"Муджур\" край село Горни Лом, страната ни окончателно върна на Гърция 190 570 противопехотни мини, съхранявани в предприятието. Припомняме, че инцидентът стана на 1 октомври 2014 г., взривната вълна беше няколко километра и помете части от завода.Боеприпасите трябваше да бъдат унищожени в \"Миджур\", но след взрива лицензът за утилизация на фирмата, която стопанисваше завода, бе отнет. Това наложи противопехотните мини да бъдат върнати обратно на собственика им. Те се оказаха собственост на Въоръжените сили на Гърция въпреки договора за утилизация с българското дружество \"Видекс\". Координацията между различни институции на България и Гърция за връщането на опасните муниции продължи с години. Първоначално Атина не била склонна да си прибере мините, но впоследствие е приела.Противопехотните мини бяха транспортирани със специализирана техника и охрана в продължение на 8 седмици, като полицията е осигурявала трасета и конвой. Часовете по връщането на опасната пратка са били съобразени така, че да се минимизират допълнителни затруднения на трафика, уточняват от МВР. Обещания. \"24 часа\":Бизнесът обеща двуцифрен ръст на заплатитеСредната заплата ще продължи да се вдига и ръстът ѝ през 2019 г. ще е поне двуцифрен. Това обеща бизнесът на среща при премиера. Работодателите отидоха заедно със синдикатите при Бойко Борисов по времето, когато в парламента се дебатираше оставката на Валери Симеонов.\"През последните две години имаме 2-цифрен ръст на средата работна заплата. Тази тенденция ще се запази и през следващата година\", каза председателят на КРИБ Кирил Домусчиев след разговорите. Подчерта, че ще растат заплатите на специалистите и служителите с добри знания и умения. Основните проблеми да е още по-значителен ръстът на заплатите.", "date": "2018.11.22", "title": "Парламентът избра Марияна Николова за вицепремиер; Бизнесът обеща двуцифрен ръст на заплатите"}
{"url": "https://news.bg/world/sasht-i-yuzhna-koreya-svivat-voennite-si-ucheniya.html", "text": "САЩ и Южна Корея ще реорганизират военните си учения още от следващата година. Военните ще свият мащаба им. Това е съобщил американският военен министър Джим Матис, цитирани от \"Гардиън\".Това е жест към Северна Корея, която счита тези учения за агресия и заплаха за себе си.Традиционните съвместни учения на двете държави вече ще бъдат на ниво, което ще бъде съвместимо с дипломацията и усилията за постигане на мир в региона. Матис е направил изявлението пред репортери в Пентагона, но без да уточни какво ще представляват самите учения. \"Foal eagle\" предстои през пролетта на 2019 година. Очаква се до края на месеца двете армии съвместно да обявят детайлно какви промени са направени в програмата му. Припомня се, че миналата година в учението взеха участие 290 000 корейски и 11 500 американски военни. Припомняме, че севернокорейска държавна медия обвини по-рано този месец САЩ и Южна Корея в нарушаване на наскоро сключено споразумение за постигане на траен мир на Корейския полуострова с организиране на военни учения.\"Родон синмун\" подчертава, че военните игри са в разрез със съвместната декларация, която беше подписана от КНДР и Южна Корея на След историческата си среща с лидера на КНДР Ким Чен-ун през юни в Сингапур, американският президент Доналд Тръмп обяви, че временно спира всички съвместни военни игри с Южна Корея. Но оттогава отношенията между Пхенян и Вашингтон се охладиха и през Двуседмичните учения са \"пряко насочени срещу военното споразумение между двете Кореи, с което се обещава да се премахнат практическите заплахи от война и фундаменталните враждебни отношения от Корейския полуостров\", отбелязва официалната трибуна на управляваща партия на КНДР в материал на редакцията.", "date": "2018.11.22", "title": "САЩ и Южна Корея \"свиват\" военните си учения "}
{"url": "https://news.bg/world/ikea-sakrashtava-7500-rabotni-mesta-sazdava-11-500-drugi-pozitsii.html", "text": "Мебелната верига ИКЕА обяви, че реорганизира дейността си, съобщиха световните информационни агенции.Тя има планове да съкрати 7500 работни места, но планира и да създаде 11 500 други позиции. Плановете са за следващите 2 години и включват клоновете по целия свят. Съкращенията са предвидени предимно за администрацията, тъй като там много позиции се дублират. В същото време електронната търговия става приоритет за компанията и ще бъде развивана чрез наемане на повече персонал. ИКЕА има клонове в 30 държави и 160 000 служители. През миналата година клиентите са нараснали с 10 процента. Компанията е основана през 1943 година. ", "date": "2018.11.22", "title": "ИКЕА съкращава 7500 работни места, създава 11 500 други позиции "}
{"url": "https://news.bg/world/guterish-klimatichnite-promeni-iziskvat-nezabavni-deystviya.html", "text": "Климатичните промени са факт, те изискват незабавни действия, които не могат да бъдат отлагани. Това заяви генералният секретар на ООН Антониу Гутериш. Изявлението му бе направено по време на онлайн конференция, посветена на проблема. На нея изявления направиха председателят на Общото събрание Мария Фернанда Еспиноса, бившият американски вицепрезидент Ал Гор и други. Те също призоваха за действия и цитираха данни за замърсяването. Сред предлаганите мерки са ограничаване на глобалното затопляне с 1,5 градуса. През декември предстои Конференция по климата в полския град Катовице. Тя ще има за цел съживяване на Парижкото споразумение за климата. Не всички световни лидери обаче са на същите позиции по темата. Припомняме, че американският президент Доналд Тръмп е сред лидерите, които . Той открито показва, че . Новият бразилски министър пък ги определи като заблуда на марксистите. ", "date": "2018.11.22", "title": "Гутериш: Климатичните промени изискват незабавни действия "}
{"url": "https://news.bg/world/tramp-i-robarts-v-spor-za-nezavisimostta-na-sadebnata-sistema.html", "text": "В остър спор за независимостта на съдебната система влязоха американският президент Доналд Тръмп и председателят на Върховния съд съдия Джон Робъртс, предадоха световните информационни агенции. Причината бе въведената от Тръмп имиграционна реформа - закон, забраняващ на граждани на няколко държави да влизат в страната. Законът бе оспорен в американски съдилища, което даде повод на президента да обвини съответните съдии, че са \"Обама съдии\" и не подкрепят политиката му. Бившият президент Обама е сред противниците на закона. Робъртс обаче заяви, че \". Трябва да сме благодарни, че имаме такава независима съдебна система. В отговор Тръмп написа в \"Туитър\":Агенциите отбелязват, че подобна остра размяна на реплики между върховен съдия и американски президент е рядка. ", "date": "2018.11.22", "title": "Тръмп и Робъртс в спор за независимостта на съдебната система "}
{"url": "https://news.bg/world/klapar-s-podkrepata-si-za-riyad-tramp-dokaza-che-e-provalen-lider.html", "text": "Президентът Доналд Тръмп доказа, че е провален лидер с подкрепата си за Саудитска Арабия. Това заяви бившият директор на националното разузнаване Джеймс Клапър. Така топразузнавачът коментира последното изявление на държавния глава, в което той благодари на Саудитска Арабия за по-ниските цени на петрола в профила си в \"Туитър\", ден след като обеща, че САЩ ще останат \"стабилен партньор\" на кралството въпреки убийството на саудитския журналист и дисидент Джамал Кашоги.Според Клапър, САЩ имат президент, който се интересува едийнствено от парите, без значение какъв е конкретният случай. Неговата политика се разминава с декларирания в началото приоритет \"Америка преди всичко\". Такива изявления не говорят добре за него, категоричен е бившият разузнавач. \"\", настоя Клапър. По думите му, ако някой трябва да е благодарен в такава ситуация, това е принц Мохамед бин Салман.Репликата на Тръмп доведе до гневни коментари в социалните мрежи. Потребителите обвиниха президента, че . Той не осъди публично режима в Рияд, уличен от ЦРУ , въпреки  да бъде доведено докрай. ", "date": "2018.11.22", "title": "Клапър: С подкрепата си за Рияд Тръмп доказа, че е провален лидер"}
{"url": "https://news.bg/world/frantsiya-sas-sporni-merki-sreshtu-falshivite-novini.html", "text": "Френският парламент прие двата законопроекта за предотвратяване на разпространението на фалшива информация по време на предизборни кампании.Припомняме, че още през октомври новите мерки получиха одобрението на депутатите, но трябваше да се върнат в Сената за гласуване.Законопроектите \"Фалшиви новини\" позволяват на кандидат или политическа партия да поиска съдебно разпореждане, предотвратяващо публикуването на \"невярна информация\" през трите месеца на национални избори.Те също така предоставят на властите във Франция възможността да затварят всяка мрежа, \"контролирана от или под влиянието на чужда сила\", ако \"умишлено разпространява фалшива информация, която може да промени целостта на изборите\".Президентът Еманюел Макрон подкрепи законодателните промени, тъй като лично се е сблъсквал с фалшиви новини за себе си. Опозицията обаче ги атакува като прибързани, неефективни и опасни за свободата на словото. Министърът на културата Франк Риесте защити необходимостта от подобен закон в изказването си пред депутатите преди вота. По думите му, фалшивите новини в момента се разпространяват прекалено свободно и нанасят по-големи вреди. ", "date": "2018.11.22", "title": "Франция със спорни мерки срещу фалшивите новини "}
{"url": "https://news.bg/crime/kola-na-nso-v-nasreshtnoto-a-shofyorat-spori-s-katadzhiya.html", "text": "Проверка в Националната служба за охрана заради инцидент с кола на службата, съобщи Нова телевизия.За инцидентът е съобщено в социалната мрежа фейсбук. Гражданин е заснел клип, на който се вижда как служител на пътна полиция е спрял кола на НСО. Според автора на клипа автомобилът се е движил в насрещното платно.На записа се виждат шофьор и жена, което даде повод за предположения, че става въпрос за колата на президентската съпруга Десислава Радева.Пред bTV авторът на клипа Богдан Асенов заяви, че именно тя е пътувала в автомобил на НСО, който се е движил в насрещното в центъра на София.По думите му Радева е слязла от колата и е влязла в магазин. Във фейсбук първата дама публикува опровержение на твърденията, като заяви, че изобщо не е била в автомобила. От службата обясняват, че ако е имало неправомерни действия от страна на служители на НСО, спрямо тях ще бъдат предприети съответните законови мерки.", "date": "2018.11.22", "title": "Кола на НСО в насрещното, а шофьорът спори с катаджия"}
{"url": "https://news.bg/world/chetiri-detsa-zaginaha-pri-pozhar-v-zhilishten-blok-v-tula.html", "text": "Четири деца загинаха при пожар в жилищна сграда в Тула, съобщи ТАСС.Децата са били в апартамента заедно със жена, която е получила изгаряния, но е оцеляла и е настанена в болница. Не е ясна възрастта на децата, но е установено, че те са непълнолетни. Апартаментът е напълно унищожен, а причините за пожара все още се изясняват.Сигналът за инцидентът е получен след 22 часа в сряда вечерта. За изясняване на причините за пожара са назначени са две експертизи - съдебно-медицинска и пожарно-техническа. Следователите вече разпитват свидетели.Началникът на администрацията на град Тула, Евгений Авилов, заявил пред ТАСС, че пожарът е възникнал на първия етаж на жилищната сграда, като пожарникарите са извели седем души от съседните апартаменти. Той допълва, че в останалите жилища в 5-етажния блок, снабдяването с газ и ток, както и топлоподаването не са нарушени.Образувано е наказателно дело за \"смърт по непредпазливост на две или повече лица\", за което се предвижда затвор до 4 години.", "date": "2018.11.22", "title": "Четири деца загинаха при пожар в жилищен блок в Тула"}
{"url": "https://news.bg/int-politics/bazi-i-samoletonosachi-na-sasht-ot-afganistan-do-oae-sa-v-obsega-na-iranskite-raketi.html", "text": "Амирали Хаджизаде, командващ въздушно-космическите сили на Корпуса на революционната гвардия на Иран предупреди, че базите на САЩ в Афганистан, ОАЕ и Катар и  на ирански ракети, съобщава \"Ройтерс\".\"Те са в нашия обсег и ние можем да ги ударим, ако те предприемат някакъв ход\", коментира Хаджизаде, цитиран от \"Тасним\".Хаджизаде обясни, че гвардейците са подобрили точността на своите ракети могат да ударят въздушната база \"Ал Удеид\" в Катар, базата Ал Дхафра в Обединените арабски емирства и базата Кандахар в Афганистан, където се намират американските сили.Доналд Тръмп излезе от международно споразумение за ядрената програма на Иран през май и . Той обясни, че сделката не включва пречки за разработването на балистични ракети от Иран или подкрепа за Сирия, Йемен, Ливан и Ирак.Иран, който твърди, че , заплашва да наруши петролните доставки през пролива Хормуз в Персийския залива, ако САЩ се опитат да попречат на иранския износ на петрол.През октомври революционната гвардия изстреля ракети по бойци на ДАЕШ в Сирия, след като ислямистката група пое , при който загинаха 25 души, почти половината от които членове на Гвардията.", "date": "2018.11.22", "title": "Бази и самолетоносачи на САЩ от Афганистан до ОАЕ са в обсега на иранските ракети"}
{"url": "https://news.bg/politics/anton-kutev-absurdno-e-mariyana-nikolova-da-e-vitsepremier.html", "text": "\"Абсурдно е Марияна Николова да бъде вицепремиер.\" Това заяви пред bTV зам.-председателят на ПГ на \"БСП за България\" Антон Кутев.По думите му на това правителство не му върви откъм вицепремиери.Според него Марияна Николова е уплашена и тя самата знаела, че не е за този пост.Той е категоричен, че Николова е трябвало да се запознае с работата на вицеприемиера преди да заеме длъжността. Кутев отбеляза, че трябва да имаш съответното кариерно развитие, за да ти е ясно какво ще правиш като станеш вицепремиер.\"Ще ѝ дадем две, три седмици да се запознае с работата, а сигурно ще я изтърпим и малко повече\", наблегна Кутев.Той подчерта, че са го обърнали на бащиния с това назначение на Марияна Николова.\"Няма как така да се управлява държава, това е безобразие\", категоричен е Кутев.Във връзка с това, че Николова бе избрана без гласовете на \"Атака\", Кутев заяви, че не е тайна за никого, че този, който ще събори коалицията е Волен Сидеров.Според Кутев целта му е да изтегли гласовете на патриотите и да събори правителството. Депутатът от БСП е категоричен, че премиерът се опитва да компенсира негативите чрез даване на пари през бюджета.\"Ако ставаше така, през 2009 г. БСП нямаше да загуби властта\", посочи той.По повод предложението на Волен Сидеров, другият вицепремиер Кутев коментира, че рано или късно и той ще се оттегли, но може да има вариант, в който правителството да падне преди това.\"Стъпките за освобождаване на Валери Симеонов дойдоха много късно\", подчерта той.По думите му от сутринта бензинът е свален с още 4-5 стотинки, но това няма да спре недоволството на хората.Според Кутев най-големият проблем е, че не работи икономиката и няма преки чуждестранни инвестиции, защото условията са лоши. А резултатите са безработицата, бедността и недоволството.Той отбеляза още, че от БСП ще се погрижат да предвижат парламентарно всички искания на протестиращите.За предвижданото увеличение за заплатите на депутатите, Кутев заяви, че биха могли да направят така, че народните представители да плащат на държавата три заплати, като по думите му и тогава най-вероятно ще има желаещи да бъдат депутати.", "date": "2018.11.22", "title": "Антон Кутев: Абсурдно е Марияна Николова да е вицепремиер"}
{"url": "https://news.bg/world/shefat-na-ruskoto-gru-e-pochinal-sled-tezhko-zabolyavane.html", "text": "Ръководителят на руската агенция за военно разузнаване на ГРУ, който Западът обвини за поредица атаки, почина след \"тежко и продължително заболяване\", обяви руското министерство на отбраната, цитирано от \"Ройтерс\".62-годишният Игор Коробов, който ръководи шпионската агенция от 2016 г., е герой на Русия за службата си, най-високата държавно отличие, съобщава ТАСС.Великобритания обвинява ГРУ в опит за отравяне на бившия руски шпионин Сергей Скрипал и дъщеря му Солсбъри, Холандия обвинява ГРУ, че се опитва да хакне световната организация която следи за химически оръжия, а Американското разузнаване ги обвиняват в опит за намеса в президентските избори през 2016 г. в САЩ. Русия отрича всички тези твърдения.\"Ройтерс\" допълва, че спекулациите за съдбата на Коробов се увеличават, след като непотвърдена руска медия коментира, че той е бил извикан от президента Путин след аферата \"Скрипал\" и сериозно критикуван, а ГРУ били станали за смях и подигравки в западните медии.Коробов отсъстваше от церемония в Москва, когато Путин и други високопоставени служители отпразнуваха стогодишнината на ГРУ.Оперативните агенти, известни със стария си акроним на ГРУ, дават пример за бъдещо поколение военни шпиони, обясни на церемонията Путин, бивш офицер от разузнаването, цитирайки готовността си да пожертва всичко \"за родината\".Смъртта на Коробов проправя пътя на Путин да назначи наследник, който да ръководи агенция, за която разузнавателни експерти твърдят, че е засилила скритите си мисии след като се увеличи напрежение между Русия и Запада, които наложиха санкции на Москва за анексирането на Крим.Коробов е съветски военен ветеран, който е служил във военновъздушните сили и според официалната му биография е започнал да работи за ГРУ през 1985 г.ГРУ е създадена като регистрационна дирекция през 1918 г. след болшевишката революция и е една от трите основни руски разузнавателни служби, заедно с вътрешната Федерална служба за сигурност и Службата за чуждестранно разузнаване СВР.", "date": "2018.11.22", "title": "Шефът на руското ГРУ е починал след тежко заболяване"}
{"url": "https://news.bg/politics/simeonov-se-chuvstva-dobre-otnovo-kato-deputat.html", "text": "Бившият вицепремиер Валери Симеонов дойде в НС и предизвика суматоха в парламента.Той премина по кулоара към пленарна зала усмихнат, съпровождан от орда от медии, които очакваха коментара му.Лидерът на НФСБ не бе особено словоохотлив след завръщането си в законодателния орган като редови законотворец.\"Чувствам се добре\", сподели той с преследващите го журналисти, влизайки в залата.Явор Нотев от \"Атака\" заяви, че не очаква напрежение с връщането на Валери Симеонов в ПГ на ОП.\"Засега не сме се виждали с него\", обясни той в кулоарите на парламента.По думите му денят започвал спокойно за патриотите. Нотев каза, че засега нямало индикации лидерът на НФСБ да иска да оспори председателството на Волен Сидеров на ПГ на ОП.Припомняме, че на 16 ноември , като на извънреден брифинг заяви, че оттгелянето му от поста не е под натиска на премиера Бойко Борисов. Това се случи след като за поредна  се събраха на протест с искане за оставката му. Тяхното недоволство беше провокирано от изказване на Симеонов, в което той ги нарече \"кресличи жени с уж болни деца\". Скандалът беше запален отново след , котйо заяви, че децата с увреждания трябва да бъдат дадени в домове, за да могат майките им да работят.Премиерът Бойко Борисов заяви в интервю за bTV, че , тъй като коалиционното споразумение не го предвижда. Оставката на Симеонов може да бъде решена само от съвета на малката коалиция.Валери Симеонов отказа да подаде оставка заради думите си, въпреки че , но под  и останалите в управлението. Оставката му тогава поискаха , , както и \". Дори и коалиционният партньор на Симеонов -  на лидера на НФСБ от управлението.  в Обединени патриоти - военния министър Красимир Каракачанов.Малко след като депозира оставката си обаче, На 20 ноември стана ясно, че досегашният началник на кабинета на вицепремиера Валери Симеонов - Марияна Николова, е предложена да стане вицепремиер по демографската политика на мястото на  Предложението бе подписано от премиера Бойко Борисов. Преди това повече от 6 часа в сградата на Министерски съвет се проведе среща на малката коалиция във връзка с поредния разрив между патриотите и .Така и не стана ясно точно в какъв формат се е провела срещата и дали на нея е присъствал премиерът Борисов. и даде лаконични отговори на журналистите: \"Всичко изчистихме. Всичко е наред. Всичко е прекрасно... Няма нищо какво да ви кажа специално... Аз съм един прост депутат.Изборът на Марияна Николова за вицепремиер стана след . От БСП настояха за присъствието на премиера Борисов, но той така и не дойде. Николова бе представена от вицепремиера Красимир Каракачанов. със 116 гласа \"за\", 62 \"против\" и нито един въздържал се.  Това стана при процедура на прегласуване, в която участваха общо 178 депутати.Депутатите от \"Атака\" не присъстваха в парламентарна зала, като от групата на Обединени патриоти гласуваха 19 депутати от 27.", "date": "2018.11.22", "title": "Симеонов се чувства добре отново като депутат"}
{"url": "https://news.bg/crime/uchenik-i-uchitel-se-osadiha-vzaimno.html", "text": "Осъдиха 14-годишен ученик за обида на учител. Случаят е съдебен прецедент, предаде бТВ.Деветокласникът Теодор Александров от Механотехникума в Пирдоп е един от най-младите българи, признати за виновни от съда. Той е осъден, защото поздравил учителя си Ресми Бобев с обръщението \"госпожо\". Теодор обяснява, че грешката била неволна, но предизвикала гнева на учителя.Той се върна, започна да ми вика: \"Ти защо ме обиждаш?\", разказа момчето.Засегнатият учител преподава по физическо възпитание от почти 30 години. По негови думи това не е първата обида от Теодор и след последния случай подал иск в съда.Районният съд в Пирдоп отсъдил, че 14-годишният Теодор казал \"унизителни за честта и достойнството на своя учител думи публично, като го нарекъл \"госпожо\", с което му нанесъл обида\".От своя страна родителите на ученика също съдят учителя за нанасяне на лека телесна повреда. Майката на Теодор Николина Александрова твърди, че Ресми Бобев е нападнал сина й и като доказателство показва запис от училищните камери.Деветокласникът разказва, че учителят започнал да му нанася удари в корема и му ударил шамар зад врата, след което го хванал за врата и му бръкнал в устата.Учителят отрича и обяснява, че се опитал да го хване за брадата, за да го обърне към себе си, защото Теодор бил с гръб към него. \"Исках да чуя извинението му. Исках извинение от него. Исках да ме погледне в очите. Той постоянно се криеше, постоянно се дърпаше\", обяснява Бобев.На първа инстанция съдът в Пирдоп признал и учителя за виновен за нанасяне на лека телесна повреда. В момента и двете присъди се обжалват.След конфликта в училищния коридор Теодор е преместен да учи в Златица, а учителят е порицан.Директорът на училището Ненка Рашева твърди, че от записа се вижда как учителят се опитва да хване ученика през рамо, а не го удря и напада. Въпреки това за деянието си Бобев получил забележка.Според майката на Теодор случаят е парадоксален. Тя твърди, че е много разочарована от решението на съда.От своя страна учителят обяснява, че може да преглътне всичко друго, но не и обидата. \"Аз трябваше да им разкажа на тези родители приказката за лошата дума и мечката\", казва той.Въпреки че гражданските искове срещу непълнолетни са много редки, случаят е показателен, че конфликтите в училище могат да се решават и в съда. Най-ранната възраст, на която се носи съдебна отговорност у нас, е 14 години.", "date": "2018.11.22", "title": "Ученик и учител се осъдиха взаимно"}
{"url": "https://news.bg/disasters/sled-pozharite-risk-ot-navodneniya-v-kaliforniya.html", "text": "Първият значителни валежи от месеци насам в северната част на Калифорния помогнаха в потушаването на най-смъртоносния пожар в историята на страната, но също така повишават риска от бързи наводнения, което може да попречи на екипите, търсещи човешки останки, съобщава \"Ройтерс\".През почивните дни се очаква да паднат между 102-152 мм дъжд в районите  на 280 километра североизточно от Сан Франциско, който бе изпепелен в пожара.В пожарите загинаха най-малко 83 души и 563-ма остават в неизвестност. \"Дъждът е притеснение за нас и има потенциална опасност от кални наводнения\", спасителните екипи ще бъдат изведени от застрашените райони, коментира шерифът Кори Хони. Складове в Чикаго са отворени за да осигурят защита на евакуираните от студа и дъжда, а известният готвач Хосе Андрес подготвя стотици ястия за Деня на благодарността за евакуираните.Около 830 души са се подписали, да прекарат този ден сред пепел, развалини и силен дъжд в търсене на човешки останки, допълва Хони.Дъждът, който в някои райони е вероятно да бъде придружен от ветрове до 72 километра в час, поражда риск дерета да се превърнат в реки от кал. Пожарът изпепели около 62 000 хектара от подножието на Сиера и е овладян на около 85%.\"Няма растителност, която да задържа земята и има риск просто да започне да се движи с кал, носеща всичко по пътя си\", коментира ДжониПауъл от национална метеорологична служба в Сакраменто.Пожарникарите са инсталирали предпазни съоръжения в опит да предотвратят отнасянето на хълмове. \"С тежките дъждове пожарната дейност практически не е нищо\", коментира началникът на пожарните операции в Калифорния Джош Бишоп.  Огънят е изпепелил 13503 жилища в и около град Парадайс, а причината за пожара все още се разследва.От окръг Бют коментират, че доказателства от пожари в Калифорния показват, че някои унищожени домове и имоти съдържат \"високи нива на тежки метали, олово, живак, диоксин, арсеник и други канцерогенни вещества. Някои имоти може да имат и наличие на радиоактивни материали.\"", "date": "2018.11.22", "title": "След пожарите, риск от наводнения в Калифорния"}
{"url": "https://news.bg/energy/stroyat-elektroprovod-mezhdu-dobrudzha-i-burgas.html", "text": "Започва изграждането на електропровод между Добруджа и Бургас, съобщиха от Министерството на енергетиката.Строежът на съоръженията за присъединяване на новия вътрешен електропровод ще бъде осъществен от \"Електроенергийния системен оператор\" ЕАД (ЕСО) със средства, които са отпуснати по европейския \"Механизъм за свързване на Европа\".ЕСО навлиза в съществената фаза по реализацията на петте проекта, които са от общ европейски интерес. Те ще спомогнат за развитие на трансевропейската енергийна инфраструктура. ", "date": "2018.11.22", "title": "Строят електропровод между Добруджа и Бургас"}
{"url": "https://news.bg/world/kola-se-vryaza-v-grupa-uchenitsi-v-kitay-5-detsa-sa-zaginali.html", "text": "Кола се вряза в група ученици в Китай. 5 деца са загинали, най-малко 18 са ранени, предаде АП.По данни на местни държавни източници ранените са хоспитализирани, някои са с сериозни наранявания.Инцидентът е станал извън основно училище в град Хулудао, намиращ се в североизточната провинция Ляонин.Водачът на автомобила е бил задържан след катастрофата.Местните власти разследват причините за инцидента. Към момента няма данни за умишлено нападение, въпреки че наскоро в Китай са били извършени няколко нападения с автомобили срещу хора.\"Жената, която отговори на телефона на полицията в Хулудао, обясни, че към момента властите не могат да разкрият повече информация\", пише още АП.", "date": "2018.11.22", "title": "Кола се вряза в група ученици в Китай, 5 деца са загинали"}
{"url": "https://news.bg/regions/4-godishno-dete-postrada-pri-pozhar-v-kyustendil.html", "text": "Дете е пострадало при пожар в Кюстендил, съобщиха от Областната дирекция на МВР в града.4-годишното дете е било обгазено и към момента е настанено в болницата в областния град, където е под наблюдение.Причината за пожара е късно съединение в абсорбатор в жилище. Огънят е унищожил абсорбатора и прозорец, допълват от полицията.Пожарът е бил загасен от екип на пожарната в Кюстендил.", "date": "2018.11.22", "title": "4-годишно дете пострада при пожар в Кюстендил"}
{"url": "https://news.bg/regions/dvama-obraha-52-godishen-mazh-i-zapaliha-doma-mu.html", "text": "Двама мъже са задържани за кражба в Камено, съобщи МВР- Бургас.Крадците взели от дома на 52 -годишен мъж златни накити, верижен моторен трион и два мобилни телефона, след което запалили помещениeто.Част от откраднатите вещи са намерени и иззети.Установено е, че Й.В., 36 годишен и П.А., 22 годишен са криминално проявени.Един от извършителите е обрал и 59-годишна бургазлийка в кв.\" Горно Езерово\". Там е счупил прозорец и е откраднал таблет и сребърни накити на обща стойност 1 300 лева.", "date": "2018.11.22", "title": "Двама обраха 52-годишен мъж и запалиха дома му"}
{"url": "https://news.bg/world/semeystvoto-na-amerikanetsa-ubit-sas-streli-ot-parvobitno-pleme-im-proshtava.html", "text": "Семейството на американеца, убит със стрели от застрашено първобитно племе на индийските острови Андаман и Никобар заявява, че прощава на онези, които са го извършили, съобщава БиБиСи.Семейството коментира, че Джон Алън Чау \"обичаше Бога, живота, помагаше на нуждаещите се и не изпитваше нищо друго, освен любов към народа на Сентинел\".Седем души, които са му помогнали да стигне до остров Северен Сентинел са арестувани. Според индийските власти, може да отнеме \"няколко дни\", преди д успеят да вземат тялото на Чау.На всички външни лица е забранено дори да се доближават до острова, за да се защитят хората, живеещи там и начинът им на живот.Семейството на Чау написа в Инстаграм, че той е отишъл на острова \"по собствена воля\". Властите са изпратили хеликоптер в района, а след това и кораб, за да установят къде се е случило инцидентът. \"Поддържаме разстояние от острова и все още не сме в състояние да забележим тялото, което може да отнеме още няколко дни и ... разузнаване на района\", коментира Депнера Патак, генерален директор на полицията пред АФП.Полицията е с полеви експерти, включително индийски антрополози и племенни служители в областта на благосъстоянието и горите, които да им помогнат да се справят със ситуацията.\"Трябва да се погрижим, да не обезпокоим техните местообитания по никакъв начин. Това е изключително чувствителна зона и ще отнеме известно време\", допълва Патак.", "date": "2018.11.22", "title": "Семейството на американеца, убит със стрели от първобитно племе, им прощава "}
{"url": "https://news.bg/int-politics/rusiya-napadna-sasht-za-grubata-namesa-v-izbora-na-nov-shef-na-interpol.html", "text": "Говорителят на руското външно министерство Мария Захарова обяви, че САЩ са се намесили в избора на новия директор на Интерпол, критикувайки остро Вашингтон за \"грубата намеса\" в работите на \"независима международна организация\", съобщава ТАСС.Тя подчерта, че САЩ са използвали политическото си влияние за разпространение на \"дезинформация, натиск и клевети\" срещу кандидата на Русия за шеф на Интерпол.\"Нека наричаме нещата с истинските им имена. Всъщност имаше груба намеса във вътрешните работи на независима международна организация, която се определя като деполитизирана и чисто професионална общност\", заяви Захарова.Тя добави, че действията на Вашингтон могат да увредят бъдещата репутация на международната полицейска организация.Говорителят на Кремъл Дмитрий Песков заяви вчера, че не били открити нередности, свързани с гласуването на новия директор. Вчера Интерпол избра настоящия си и. д. директор от Южна Корея Ким Чен-ян да председателства организацията през следващите две години, завършвайки мандата на бившия директор Мън Хунвей.", "date": "2018.11.22", "title": "Русия нападна САЩ за \"грубата намеса\" в избора на нов шеф на Интерпол"}
{"url": "https://news.bg/politics/eur3-mlrd-iska-mariya-gabriel-za-svarzanost-na-evropa.html", "text": "България има едно от най-високите нива на навлизане на оптична и кабелна мрежа. Достъпът на всички до интернет е от решаващо значение за случващата се цифрова трансформация. Това заяви еврокомисарят Мария Габриел на международна конференция \"Комуникация, резултати, свързаност\", посветена на 20-годишнината от създаването на Комисията за регулиране на съобщенията (КРС).Мария Габриел припомни действащите държавни монополи в някои европейски държави през 90-те години. На европейско ниво, благодарение на визията на лидери, бе оформен единният пазар на телекомите, заяви тя. 10 години по-късно услугите се либерализират, за да се отвори пазара за конкуренция.Нови играчи с иновативни услуги и инвестиции имаха възможност да навлязат на пазара, подчерта Мария Габриел. Съществуването на паневропейски играчи дава възможност да се възползваме от един от най-мащабните сектори, в който са ангажирани над 500 млн. души.Повече потребители и повече предприятия да имат достъп до ултра бързи мрежи, е визията на Мария Габриел за развитието на цифровото общество.Необходим е стимулът на регулаторна съгласуваност в ЕС, по-добре защитени потребители и добра правна защита, както и внедряването на 5G мрежи, като се гарантира достъпът на радиочестотен спектър до 2020 година, отбеляза еврокомисарят.Без регулаторите на телекомите развитието им не би достигнало това ниво, коментира тя. Ефективната регулация е предпоставка за избора на гражданите, според нея.До 2017 година делът на домакинствата в Европейския съюз с достъп до интернет е нараснал с 87% по данни на Евростат.Комисиите за регулиране на съобщенията трябва да работят за навременно предоставяне на първите честотни ленти за 5 G връзка и увеличаване внедряването на малките клетки, заяви Мария Габриел.Тя припомни Програмата за цифровизацията на Западните Балкани, която обхваща целите на цифровата трансформация, предложени от еврокомисаря. \"Цифровизацията е отлично средство за свързване на държавите\", подчерта еврокомисарят ни.Финансирането на Механизма за свързване на Европа е 1 млрд. евро. Мария Габриел предлага увеличение за Бюджет 2019 като сумата достигне 3 млрд. евро.Министърът на транспорта, информационните технологии и съобщенията Росен Желязков постави акцент върху постиженията на независимия регулаторен орган.Голямото предизвикателство пред Комисията, според него, е успешното и правилно транспониране на Европейския кодекс за електронните съобщения. \"Доброто транспониране е гаранция за доброто прилагане\", коментира Желязков.В България имаме достатъчно качествени услуги на нормални поносими цени, отбеляза министърът. За да бъдем част от един ефективен европейски пазар, трябва да бъдем обединени, по думите му. Работата на Комисията трябва да продължи в посока максимални ползи за гражданите от възможностите на комуникационните технологии, защита на правата на потребителите и гаранции от институциите.", "date": "2018.11.22", "title": "€3 млрд. иска Мария Габриел за свързаност на Европа"}
{"url": "https://news.bg/politics/ninova-se-oplakva-ot-politseyski-tormoz.html", "text": "Лидерът на БСП Корнелия Нинова се оплака от полицейски тормоз. Тя заяви, че след като вчера обявила намерението си да посети животновъдите, чиито стада бяха избити заради съмнения за чума, била посрещната в с. Малко Шарково от полицейски патрул и срещата й се провела под тяхно наблюдение. Нинова обясни, че същото се случило и в с. Голямо Шарково, където я очаквал друг полицейски патрул.\"Хората там бяха изключително изненадани, защото никога не са виждали толкова полицаи на едно място, въпреки десетките сигнали за грабежи, набези и кражби от домовете им\", изтъкна тя.Лидерът на БСП изрази изумлението си, че дори срещата й с баба Дора, станала символ на протестите, била проведена под полицейско наблюдение. Не по-различна била ситуацията в Болярово и Ямбол.\"Да не сме обявили извънредно положение\", пошегувала се Нинова. На въпроса й на какво се дължи подобно струпване на полиция, служителите на реда отвърнали, че изпълняват нареждане от София да не я \"изпускат от очи\".Позовавайки се на Конституцията на страната, соцлидерът заяви, че нареденото полицейско присъствие е в разрез със закона. По тази причина Нинова поиска обяснение от премиера Бойко Борисов кой и на какво основание е наредил да бъде държана под полицейско наблюдение. Тя настоя за официален отговор от министър-председателя.\"Г-н Борисов, ние свободни хора в свободна страна ли сме?\", запита и допълни, че ако целта на наблюдението е действията й да бъдат ограничени, това няма да се получи. Нинова заяви, че няма нужда някой да се грижи за нейната сигурност, защото се чувства добре сред хората.\"Насочете тези пари и енергия там, където обещахте - полицаи във всяко село, а не полицаи след лидер на опозицията\", настоя тя и подчерта, че смята поведението на управляващите за полицейщина.Нинова призова хората да не се страхуват да изразяват свободата на словото си.\"Вие сте свободни хора. Дали ще живеем свободна държава, зависи от всеки от нас\", заяви тя.Относно животновъдите от ямболските села, Нинова заяви, че държавата не им е оказала достатъчно помощ.Никой вече не се сеща за трагедията на земеделските стопани в региона, упреква лидерът на БСП.Нинова обясни, че по време на разговорите си с животновъдите те се оплакали, че са забравени от институциите и че са принудени да плащат задълженията си по кредити, без да имат никаква възможност, след като животните им са били избити.Според соцлидера най-лошото е, че след случилото се много от хората възнамеряват да напуснат региона. Тя смята, че това е най-тежката последицаНинова подчерта, че макар все още да има карантина, вече пети месец нито едно животно не е умряло от чума.Хората и сега споделиха, че няма нито едно доказателство, че животните са били болни, каза тя и упрекна правителството за безпричинното избиване на стадата и за изоставянето на хората на произвола.Порожанов отдавна трябваше да не е министър и да отговаря пред други институции. Ние ще направим всичко по силите си виновните да понесат отговорност, обеща Корнелия Нинова.", "date": "2018.11.22", "title": "Нинова се оплаква от полицейски тормоз"}
{"url": "https://news.bg/regions/pratiha-dvama-starozagortsi-v-aresta-zaradi-imanyarstvo.html", "text": "Старинни монети и антики иззеха при спецоперация в Стара Загора.Вчера, 21 ноември, беше проведена специализираната полицейска операция за разкриване на престъпления, свързани с държане и търгуване с колекции от монети и културно-исторически ценности, съобщиха от Областната дирекция на МВР.В хода на действията бил задържан 57-годишен мъж от Стара Загора. От дома му били конфискувани около 600 антични предмета от различни исторически епохи, 25 старинни монети, металдетектор и дистанционен локатор за благородни метали.В ареста попаднал и 42-годишен старозагорец, след като в жилището му били открили металдетектор, дистанционен локатор за благородни метали, 4 римски старинни предмета и 96 еднакви метални орнамента, вероятно от колан от Средновековието.Двамата мъже са задържани за 24 часа. По случаите са образувани досъдебни производства.", "date": "2018.11.22", "title": "Пратиха двама старозагорци в ареста заради иманярство"}
{"url": "https://news.bg/crime/izmamiha-67-godishna-zhena-s-nad-10-hil-lv-i-zlato.html", "text": "Ало-измамници взеха 10 400 лв. и златни накити от 67-годишна жена от Русе, съобщи МВР.Измамата е станала по познатата схема за съдействие на полицията.Непознат мъж се обадил по домашния телефон на възрастната жена и се представил за \"главен комисар Стефан Кънчев\" и я предупредил, че е обект на телефонни измамници, заради което се налага да съдейства на полицията.След това и се обадил по мобилния телефон. Казал ѝ, че един от измамниците ще се очаква да се свърже с нея скоро и я посъветвал да не затваря телефона, за да слуша какво си говорят.Домашният ѝ телефон звъннал отново, като плачейки жена се представила за нейната дъщеря и заиграла сцена, че си е счупила крака. След това в разговора се включил и мним доктор, който поискал 50 хил. лв. за операция.Възрастната жена му обяснила, че няма толкова пари и \"докторът\" започнал да я обижда и заплашва.\"Комисар Кънчев\" попитал жената дали има пари и златни накити в дома си, на което тя отговорила, че има, както и 10 хил. лв. в банка. По негово нареждане жената изтеглила парите от банката.\"Комисарят\" я предупредил, ако я попитат в банката за сумата, да каже, че ѝ трябват за операция на очите в Турция.След това получила указания къде да остави парите. Едва след като го направила, се обадила на дъщеря си и разбрала, че е измамена.", "date": "2018.11.22", "title": "Измамиха 67-годишна жена с над 10 хил. лв. и злато"}
{"url": "https://news.bg/regions/poveche-konteyneri-za-razdelno-sabirane-obeshta-stolichnata-obshtina.html", "text": "Системата за разделно събиране на отпадъците ще бъде разширена. Това заявиха от Столичната община.Вече е обявен конкурс за организации по оползотворяване на отпадъците по опаковки, които да обслужват 22 от районите за срок от 5 години.Увеличенията в броя и обхвата на съдовете за разделно събиране на отпадъци от опаковки са един от критериите за подбор на кандидатите.Допълнителните изисквания на общината към кандидатите са да разполагат с площадки и съоръжения за предварително третиране на разделно събраните отпадъци. Участниците трябва да представят за оценка подробен План за организиране на системите за разделно събиране на отпадъци. Той трябва да включва местонахождение, както и брой и вид на съдовете в предлаганата система. Договор със Столичната община ще подпишат само кандидатите, които отговарят на тези условия и получат най-висока обща оценка по критериите за оценяване.Зам.-кметът на СО по екология Йоана Христова заяви, че разширяването на съществуващата система за разделно събиране на отпадъци е резултат, както на добре функциониращата общинска система за разделно събиране на отпадъци, така и на по-високите цели за подготовка за повторна употреба и рециклиране на битови отпадъци.Според националното законодателство до 1 януари 2018 г. общините трябва да постигнат поне 40% от общото тегло на отпадъците за подготовка за повторна употреба и рециклиране. През 2016 г. Столичната община достигна степен на рециклиране от 51%, изтъкна Христова.Срокът за подаване на документи е до 30 ноември.", "date": "2018.11.22", "title": "Повече контейнери за разделно събиране обеща Столичната община"}
{"url": "https://news.bg/world/zastrelyaha-8-rabotnitsi-na-frenska-petrolna-kompaniya-v-niger.html", "text": "Въоръжени нападатели са убили най-малко осем души при атака срещу френски обект за добив на изкопаеми горива в югоизточната част на Нигер.Сред жертвите са служители на френската компания FORACO и един държавен служител, уточни служител на обекта в нигерския град Дифа.В изявление от компанията уточниха, че са загубили седем работници, докато осмата жертва е служител от Министерството на хидравликата. Други петима души в сградата, допълниха от FORACO, са били ранени, като двама от тях са със сериозни наранявания.\"Група терористи нападнаха сграда, където екип от пробивачи на FORACO и техници почиваха в село Тумур, в югоизточната част на Нигер. Нападателите откриха огън срещу спящите служители и убиха осем души\", се посочва в изявлението на компанията.Според източник от силите за сигурност въоръжените нападатели се смята, че членуват в терористичната групировка \"Боко Харам\", която има връзки с ДАЕШ (\"Ислямска държава\").FORACO предлага иновативни решения за минни и хидравлични проекти в 22 страни на пет континента.", "date": "2018.11.22", "title": "Застреляха 8 работници на френска петролна компания в Нигер"}
{"url": "https://news.bg/energy/turski-potok-vliza-v-balgariya-prez-2020-godina-spored-ruskoto-izdanie-komersant.html", "text": "\"Турски поток\" влиза в България през 2020 година. Това пише руското издание \"Комерсант\", позовавайки се на материали от газовите оператори.\"Турски поток\" ще премине през България, Сърбия, Унгария и Словакия.Доставките до България и Сърбия ще започнат от 2020 г., а до Унгария през 2021 година. Година по-късно той ще достигне и Словакия.Това практически е маршрутът на \"Южен поток\", който Европейският съюз замрази през 2014 г. Изданието коментира, че настоящият проект е труден за оспорване от Брюксел, тъй като подходът на \"Газпром\" съответства напълно на европейското законодателство.\"Комерсант\" посочва още, че операторите в споменатите страни вече подготвят търгове за запазване на обем за пренос на газ.\"Булгартрансгаз\" възнамерява да проведе аукцион през декември. Очаква се вносният капацитет от турската до сръбската граница през България да бъде 15,8 милиарда кубични метра годишно, като той ще бъде запазен за 20 години напред от 2020 г. Износният ще бъде 4 милиарда кубични метра, а до януари 2021 г. той ще се увеличи до 11 милиарда кубични метра.За целта ще трябва да бъде построен нов газопровод на българска територия с дължина около 500 км, като ще се ползва и част от съществуващата мрежа в обратна посока.Предстои изграждането на станция \"Нова Провадия\", откъде ще преминава газът от турската граница. Станция ще има и до границата със Сърбия, която ще се използва за поддържане на налягането.Пътят на газопровода почти повтаря този на \"Южен поток\". Стойността на проектите по удължаване на мрежата ще струват $1,63 милиарда, изчислява изданието.Операторите в Унгария, Словакия и Австрия вече проведоха аукциони за запазване на капацитет от октомври 2022 г. за 7 години.Според източници на изданието \"Газпром\" има намерение да запази целия обем.Втората линия, през която ще идват доставките за Балканите, ще бъде натоварена само частично през 2020 г. и ще се използва за доставки до България, Гърция и Сърбия. Тя ще достигне пълен капацитет през 2022 г. Все още не е ясно как ще бъдат извършвани доставките до Гърция, но вероятно това ще се случва през България.", "date": "2018.11.22", "title": "\"Турски поток\" влиза в България през 2020 година според руското издание \"Комерсант\""}
{"url": "https://news.bg/crime/samo-1-godina-zatvor-poluchi-mazh-otvlyakal-nepalnoletna.html", "text": "40-годишен мъж, отвлякъл непълнолетно момиче, получи само 1 година затвор. Това реши Окръжният съд в Добрич.За подобно деяние Наказателният кодекс предвижда наказание \"лишаване от свобода\" от 7 до 15 години. Съдът обаче одобрил споразумението между прокуратурата и подсъдимия Марин И. за една година \"лишаване от свобода\" при първоначален общ режим.Мъжът е осъден, че на 24 юли тази година заедно с 18-годишния си съучастник е отвлякъл непълнолетната от дома й в село Крушари. Момичето било качено насила в такси и през целия път се съпротивлявало, плачело и молело да бъде освободено. Малко след отвличането в полицията постъпил сигнал за случилото се и похитителите освободили пострадалата.Марин И. е криминално проявен. Досега той има три присъди, като е извършил отвличането в изпитателния срок на друго негово условно осъждане за срок от пет месеца. По тази причина мъжът ще трябва ефективно да изтърпи и това наказание.Другият участник в отвличането вече е осъден на една година \"лишаване от свобода\" с три години изпитателен срок.", "date": "2018.11.22", "title": "Само 1 година затвор получи мъж, отвлякъл непълнолетна"}
{"url": "https://news.bg/disasters/nov-vrah-na-izhvarlenite-parnikovi-gazove-v-atmosferata.html", "text": "Нивата на парниковите газове в атмосферата, основен двигател на климатичните промени, са достигнали ново рекордно равнище. Това обявиха от ООН, предупреждавайки, че времето за действие изтича, съобщава \"Франс прес\".Преди голямата конференция COP24 за климата в полския град Катовице през следващия месец, висши представители на ООН отново се опитват да засилят натиска върху правителствата да изпълнят обещанието си за ограничаване на затоплянето до по-малко от два градуса по Целзий, заложено в Парижкото споразумение за климата от 2015 г.\"Без бързо намаляване на емисиите на CO2 и други парникови газове, климатичните промени ще имат все по-разрушителни и необратими въздействия върху живота на Земята\", предупреждава в изявление ръководителят на Световната метеорологична организация Петери Таалас.\"Прозорецът за възможност за действие е почти затворен\", подчерта той.В отворено писмо до всички страни преди COP24, директорът на Съвета на ООН за правата на човека Мишел Бачелет предупреди за катастрофални последици, ако светът не ревизира курса.\"Цели страни, екосистеми, народи и начини на живот биха могли просто да престанат да съществуват\", посочва тя, цитирайки доказателства, че страните не изпълняват ангажиментите, поети в Париж през 2015 г.Президентът на САЩ Доналд Тръмп, който оттегли страната си от Парижкото споразумение за климата, днес отново хвърли съмнение върху науката за климата.\"Бруталната и продължителна студена вълна може да разбие ВСИЧКИ РЕКОРДИ - какво стана с глобалното затопляне?\", написа Тръмп в \"Туитър\".Запитана да отговори на Тръмп, заместник-директорът на Световната метеорологична организация Елена Маненкова коментира пред журналисти, че науката, подкрепяща глобалното затопляне, е \"недвусмислена\", без да отговаря пряко на американския държавен глава.Бюлетинът за парниковите газове, водещият годишен доклад на Световната метеорологична организация, проследява съдържанието на опасни газове в атмосферата от 1750 г. насам.Тазгодишният доклад, който обхваща данни за 2017 г., поставя концентрацията на CO2 в атмосферата на 405,5 частици на милион. Това е увеличение в сравнение с 403,3 частици на милион през 2016 г. и 400,1 през 2015 г.\"Последният път, в който Земята е преживяла сравнима концентрация на СО2, е бил преди над 3 млн. години, когато температурите са били с 2-3 градуса по-високи\", посочи Таалас.", "date": "2018.11.22", "title": "Нов връх на изхвърлените парникови газове в атмосферата"}
{"url": "https://news.bg/bulgaria/vlak-zakasnya-s-4-chasa-zaradi-blasnata-krava.html", "text": "Повече от 4 часа престояха пътниците на влака Бургас-София на гара Тулово, предаде бТВ. Причината е, че влакът блъснал крава и локомотивът се повредил.Инцидентът станал между селата Христо Даново и Клисура. След като се установило, че влакът не може да продължи, от Карлово бил изпратен друг локомотив, който да извози пътуващите до София.Хората на гара Тулово се оплакаха, че никой не им обяснил какво се случва.Закъсалите пътници пък пристигнали в Тулово с повече от 200 минути закъснение.Една от пътуващите в авариралия влак обясни, че влакът трябвало да тръгне от Тулово за София в 11.15 часа, но това станало чак в 15 ч. Никой обаче не им обяснил по каква причина.", "date": "2018.11.22", "title": "Влак закъсня с 4 часа заради блъсната крава"}
{"url": "https://news.bg/int-politics/rim-nedovolstva-es-ne-mozhe-da-se-otnasya-s-italiya-po-tozi-nachin.html", "text": "Вицепремиерът на Италия Луиджи Ди Майо настоя, че Европейският съюз не може да се отнася с Италия по начина, по който го прави досега.Той направи коментарите си за конфликта между Брюксел и Рим относно проектобюджета на страната за 2019 г. и по-конкретно за размера на бюджетния дефицит от 2,4 процента от БВП, докато отговаряше на въпроси на журналисти в италианския парламент.\"Италия не може да бъде третирана по този начин... след като италианците са измъчвани в продължение на години, а гражданите получават помощ за пръв път\", коментира Ди Майо.Той добави, че Италия не трябва да бъде виновна, че се опитва да помогне на безработните, пенсионерите и работниците.Европейският комисар по икономическите и финансовите въпроси Пиер Московиси призова по-рано днес за диалог между Брюксел и Рим, изтъквайки, че всички страни трябва, повече от всякога, \"да извървят целия път, за да разрешат проблемите\".Междувременно другият италиански вицепремиер Матео Салвини заяви пред държавната телевизия RAI, че бюджетът остава със заложените параметри и потвърди ангажимента си към управленската програма, договорена с Движение \"Пет звезди\" на Луиджи Ди Майо.", "date": "2018.11.22", "title": "Рим недоволства: ЕС не може да се отнася с Италия по този начин"}
{"url": "https://news.bg/bulgaria/rodnata-armiya-e-60-a-po-sila-v-sveta.html", "text": "60-о място в света заема българската армия според индекса PowerIndex на  за 2018 година. Взети са предвид 55 показателя.В класацията, в която са включени общо 136 страни, България е след Финландия, но изпреварва Австрия, Словакия и Португалия.Трите челни позиции съответно заемат въоръжените сили на САЩ, Русия и Китай.Според статистиката  има над 2 милиона военнослужещи,13 хиляди самолета и около 6 хиляди танка. През тази година тя е разполагала с 647 милиарда долара, като през 2019 г. бюджетът й ще нарасне на 716 милиарда. се класира на второ място с общ бюджет от 47 милиарда долара. Тя разполага с 3,5 милиона военнослужещи, около 4000 самолета и повече от 20 000 танка.На трета позиция е  с 2,7 милиона военнослужещи, 3 хиляди самолета и 7 700 танка.Освен САЩ, Русия и Китай в първата десетка влизат и Индия, Франция, Великобритания, Южна Корея, Япония, Турция и Германия.От съседите на България Гърция е на 28-а позиция, а Румъния - на 40-а. След българската армия остават въоръжените сили на Сърбия (78-о място). Македония пък не участва в класацията.", "date": "2018.11.22", "title": "Родната армия е 60-а по сила в света"}
{"url": "https://news.bg/health/visokata-smartnost-v-balgariya-zaradi-sardechnosadovi-problemi.html", "text": "България отново се нарежда на челна позиция в черната статистика за смъртността и продължителност на живота от всичките държави членки на ЕС. Това показват данни от огласения днес доклад \"\" на Европейската комисия и на Организацията за икономическо сътрудничество и развитие (ОИСР).Като цяло към 2016 година средната продължителност на живота в ЕС достига 81 години. Най-висока средна продължителност на живота има в Испания и Италия (над 83 години), а най-ниска - в България, Латвия, Литва и Румъния (около 75 години).Степените на смъртност са най-високи в България. В страната ни основната причина за високата смъртност е, че много хора умират от заради сърдечносъдови болести, пише в доклада.България е и на първо място по загинали заради инфаркт. Детската смъртност остава ниска в повечето страни от ЕС, пише в доклада. Средно за ЕС се констатират по-малко от 4 смъртни случая на 1 000 раждания през 2016 година.Малка група страни обаче - Румъния, България, Малта и Словашката република - все още имат детска смъртност над 5 смъртни случая на 1 000 раждания.Тези проценти обаче са намалели стабилно през последните 25 години, отчита докладът.30% от децата между 15 и 16-годишна възраст у нас пушат цигари, констатира още статистиката на ЕК. Като цяло обаче броят на младите пушачи у нас спада, ръст по този показател в ЕС-28 се наблюдава само в Румъния и Полша.Анализът установява и че страната ни е сред тези, в които цезаровото сечение е най-разпространено. В много страни от Централна и Източна Европа процентът на жените, които раждат по този начин, се е увеличил.През последното десетилетие процентът на ражданията чрез секцио значително се е увеличил. Полша, Румъния и България са страните с най-високи стойности, \"което предполага, че прекомерната употреба все още не е получила голямо внимание\".Цялостно за ЕС докладът отчита, че стабилното досега увеличаване на продължителността на живота е забавило темпа си и че продължават да се наблюдават големи различия както в самите държавите, така и между тях, като изоставането е особено ясно изразено при хората с по-ниско образование.Според доклада до 20% от разходите за здравеопазване в страните от ЕС биха могли да се пренасочат и да бъдат оползотворени по-добре. С помощта на прийоми от различни политики би могло да се оптимизират разходите, като се осигури добро съотношение между качеството и цената, например при подбора и покритието или обществените поръчки и ценообразуването за фармацевтични продукти чрез оценката на здравните технологии.Отчита се и тревожния факт, че се увеличава броят на хората, които почиват заради психични проблеми. През 2015 г. над 84 000 души в Европа са починали поради проблеми с психичното здраве. Общо разходите, свързани с проблеми с психичното здраве, се очаква да възлязат на над 600 млрд. евро годишно.Еврокомисарят по въпросите на здравеопазването и безопасността на храните Витянис Андрюкайтис тълкува данните. По думите му макар средната продължителност на живота в ЕС да е сред най-големите в света, това не трябва да се възприема като успокоение, защото се отчитат по-лоши стойности спрямо предходните години.\"Животът на много хора може да бъде спасен чрез активизиране на усилията ни за насърчаване на здравословен начин на живот и справяне с рискови фактори като тютюнопушенето или липсата на физическа активност. Неприемливо е всяка година в ЕС над 1,2 милиона хора да губят преждевременно живота си. Това може да бъде избегнато чрез подобряване на профилактиката на заболяванията и чрез по-ефективни здравни грижи\", заяви еврокомисарят.В доклада също така се призовава за подобряване на психичното здраве и за превенцията на психични заболявания, които имат не само социално отражение, но според извършените за тях оценки възлизат на над 4% от БВП в ЕС.", "date": "2018.11.22", "title": "Високата смъртност в България - заради сърдечносъдови проблеми"}
{"url": "https://news.bg/int-politics/driym-tim-dvama-koito-se-boryat-sreshtu-brekzita.html", "text": "Лесно ли е да си сътрудничиш с консерваторка като Ана Субри? \"За мен това е истинско удоволствие\", каза депутатът от Лейбъристката партия Чука Умуна. Субри е борбена натура, тя е известна и с острия си език. Този вид надпартийно сътрудничество е рядкост във Великобритания, където идеологическите пропасти са дълбоки, а класовите бариери - високи. Това, което сближава двамата, е борбата им срещу Брекзита, който е предвиден за 29 март 2019 година. Общата им цел е провеждането на втори референдум, за да могат гражданите отново да изразят мнението си.От 2010 година Ана Субри представлява своя избирателен окръг в малкия град Брокстоу с над 54 процента избиратели, които искат страната им да напусне ЕС. \"Това бе вот на гневни хора, каквито има предостатъчно, но техният гняв тепърва ще нараства, защото обещанията за по-добър живот ще останат неизпълнени. Най-вече младите хора ще се почувстват ограбени\", казва тя.\"В парламента няма консенсус по нито един въпрос\", допълва депутатът от Лейбъристката партия Чука Умуна. Лондончанинът, чиито баща е нигериец, е правист по образование. Избирателите от неговия избирателен район в Стрийтъм са с най-висок процент одобрение за оставането на страната в ЕС. Неговата лейбъристка партия обаче е силно разединена и води неясен курс по отношение на Брекзита.А и защото председателят на партията Джеръми Корбин е заклет евроскептик. Чука Умуна казва, че лейбъристите ще гласуват сплотено срещу споразумението на Тереза Мей с ЕС. А как стоят нещата при торите? \"Понастоящем Тереза Мей е в много затруднена ситуация, не само защото твърдите поддръжници на Брекзита сред торите ще гласуват против нейната сделка, а защото има и други, които не одобряват споразумението\", казва Ана Субри. \"Хора като мен например, които вярват, че най-добрата сделка за нас е да останем да членуваме в ЕС\", допълва тя.Единственият изход - втори референдум? \"Излизането от ЕС без сделка би било истинска икономическа катастрофа\", казва Чука Умуна, който бе говорител на Лейбъристката партия по икономическите въпроси по времето на премиера Камерън. Според него, въпросът би трябвало да бъде зададен отново на британския народ, който да вземе ново решение. \"Съществуват страхове от разцепление, което би могъл да предизвика един нов референдум. Има хора, които казват - такава бе волята на народа, нека просто да я следваме. Но това беше преди две години и половина и волята на народа може да се е променила. Там, където живея, преобладават младите хора. Междувременно има над два милиона млади британци, които тогава не са можели да гласуват поради непълнолетие\", казва Чука Умуна.Последните анкети показват, че в цялата страна е настъпила промяна. Дори Ана Субри споделя, че нагласите на хората в нейния избирателен район, където по принцип преобладават антиевропейските настроения, вече са се променили. \"Мисля, че хората действително искат да бъдат попитани още веднъж. Ние работим за това и постигнахме много през последните шест месеца. Продължаваме да се борим и мисля, че ще успеем\", казва тя. В края на октомври двамата политици участваха в голямата демонстрация в Лондон, където се бяха събрали 700 000 души, настояващи за втори референдум. Правителствената ръководителка Тереза Мей обаче не се впечатлява и продължава да повтаря автоматично едно-единствено изречение: \"Втори референдум няма да има!\"Общата борба на двамата депутати срещу Брекзита обаче им носи не само одобрение. Поддръжниците на Джефри Корбин в собствената му партия заклеймиха Чука Умуна като предател. А Ана Субри постоянно получава смъртни заплахи.", "date": "2018.11.22", "title": "Дрийм тим: Двама, които се борят срещу Брекзита"}
{"url": "https://news.bg/crime/sadat-varna-v-aresta-tretiya-podsadim-po-deloto-na-ivancheva-i-petrova.html", "text": "Апелативният специализиран наказателен съд върна в ареста Петко Дюлгеров - третия обвиняем по делото срещу отстранената като кмет на столичния район \"Младост\" Десислава Иванчева и заместничката ѝ Биляна Петрова, предаде БНР.Припомняме, Иванчева и Петрова са обвинени за получаване на 56 хиляди eвpo подкуп, като обвинението твърди, че е била поискана сума от 500 хиляди евро.Дюлгеров беше привлечен като трети подсъдим по делото с обвинение, че е подпомагал схемата. Той беше  в края на октомври заради здравословен проблем.Определението на съда е окончателно и не подлежи на обжалване.", "date": "2018.11.22", "title": "Съдът върна в ареста  третия подсъдим по делото на Иванчева и Петрова"}
