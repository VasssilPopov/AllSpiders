{"url": "https://news.bg/world/vyatar-ot-balgariya-see-kanabis-v-turtsiya.html", "text": "Ветровете от България носели в Турция не само студено време, но и семена канабис. Те се посявали израствали в пограничните райони на Одрин и Къркларели, съобщават турски медии.През 2016 г. турските власти са унищожили 82 млн. насаждения от канабис.Опиумът и хероинът в Турция идват от Афганистан, екстазито - от Белгия и Холандия, каптагонът - от Полша, Белгия и Холандия, метамфетамините - от Чехия, Словакия, Полша и Иран, синтетичните наркотици - от Китай и страните от ЕС, а хашишът - от Мароко и Ливан.", "date": "2018.03.03", "title": "Вятър от България сее канабис в Турция"}
{"url": "https://news.bg/society/gugal-obarka-natsionalniya-ni-praznik-s-8-mart.html", "text": "Интернет търсачката \"Гугъл\" пусна дудъл по случай  - 3 март.Първоначално обаче екипът на търсачката допусна грешка - вместо надписът под дудъла да приветства празника на българите, той сочеше: \"Международен ден на жената\". При избиране на дудъла \"Гугъл\" препращаше потребителите към страници, свързани с Международния ден на жената.Пред обяд търсачката поправи грешката си. Надписът - \"Честит празник българи\".", "date": "2018.03.03", "title": "\"Гугъл\" обърка Националния ни празник с 8 март"}
{"url": "https://news.bg/world/arestuvaha-zapodozryaniya-za-strelbata-v-universiteta-v-michigan.html", "text": "Властите в Мичиган са арестували 19-годишния студен във връзка със стрелбата в университета в Мигичан от вчера.Той е заподозрян за убийството на родителите си, информираха международните агенции.От университета изясниха самоличността на жертвите - Дайва Дейвис и Джеймс Дейвис-старши, родители на заподозрения.Джеймс Ерик Дейвис-младши е бил забелязан в близост до кампуса на университета малко след полунощ.В нощта преди стрелбата заподозряният е бил откаран в болница - младежът употребил наркотици.Все още не е ясно по какъв начин студентът е намерил оръжие.Това е 12-та стрелба в учебно заведение от началото на годината, съобщи CNN.", "date": "2018.03.03", "title": "Арестуваха заподозряния за стрелбата в университета в Мичиган"}
{"url": "https://news.bg/society/stara-zagora-praznuva-140-ta-godishnina-ot-osvobozhdenieto-s-300-metrov-flag.html", "text": "В Стара Загора празнуват 140-та годишнина от Освобождението с 300-метров флаг.Жителите на града пренесоха грандиозното българско знаме от центъра на града до паметника \"Бранителите на Стара Загора\".Шествието се състои за четвърта поредна година, съобщиш bTV. Тази година обаче за първи път 300-метровият флаг е придружен от копие от знамето на Старозагорското въстание. Оригиналът на знамето се пази в Регионалния исторически музей.Според директора на музея Петър Калчев знамето на Старозагорското въстание е светиня за жителите на града, защото въстанието е предшественик на Априлското въстание, Руско-турската война и Освобождението. По думите на Калчев знамето е носено от въстаниците, които са имали за цел да възстановят българската държавност.", "date": "2018.03.03", "title": "Стара Загора празнува 140-та годишнина от Освобождението с 300-метров флаг"}
{"url": "https://news.bg/crime/mashtabna-aktsiya-droga-v-bansko.html", "text": "Тази нощ в Банко е проведена мащабна полицейска акция срещу разпространението на наркотични вещества, съобщи БНР.Акцията започнала в заведения. Там полицаите установили няколко лица, употребяващи дрога. Нарушителите са задържани, а акцията продължила с обиск на жилищата им. В домовете на арестуваните полицаите открили големи количества дрога, основно хероин.По неофициална информация сред задържаните в хода на акцията е и един от основните дилъри в курорта.Акцията е извършена под ръководството на Окръжната прокуратура в Благоевград. Очаква се повече информация около полицейските действия.", "date": "2018.03.03", "title": "Мащабна акция \"дрога\" в Банско"}
{"url": "https://news.bg/crime/deystviyata-na-mvr-za-zashtita-na-ruskiya-patriarh-bili-po-signal.html", "text": "МВР разяснява случая около съставените протоколи на граждани за заплахи и обиди по адрес на руския патриарх Кирил.От министерството обясняват, че предприетите превантивни действия били по получен сигнал, съдържащ конкретни данни за публикувани в социалните мрежи заплашителни коментари по адрес на руския патриарх Кирил. На основание на това и съгласно компетенциите си МВР е предприело съответните действия по процедура.Авторите на заплашителните коментари в социалните мрежи били установени. На основание чл. 65 от Закона за МВР са издадени 4 протокола за писмено предупреждение.Припомняме, по-рано днес стана ясно, че полицаи са посетили 4-ма души във връзка с техни коментари по адрес на патриарх Кирил в социалните мрежи. Гражданите са били съставени да подпишат протоколи, че няма да отправят заплахи или обиди спрямо руския патриарх Кирил, който е на посещение у нас по повод 140-та годишнина от Освобождението на България.Четиримата \"посетени\" от български полицаи са: Теодор Спасов, Иво Дошев, отец Рафаил - Росен Стефанов и Калин Димитров.", "date": "2018.03.03", "title": "Действията на МВР за защита на руския патриарх били по сигнал"}
{"url": "https://news.bg/world/ispanski-ofitser-zagina-na-o-v-livingstan.html", "text": "При злополука е загинал испанският офицер от военно-изследователския кораб Есперидес капитан Хавиер Монтохо Салазар, съобшиха от Министерството на отбраната на Испания.Салазар е загинал в околностите на о-в Ливингстън след падане в ледения и бурен океан. Тялото на мъжа е намерено след 6-часово издирване.Трагичният инцидент е станал само няколко часа след като 26-те участници от българската антарктическа експедиция се качили на кораба с лодка от българската база.Във връзка с инцидента Българският антарктически институт поднася съболезнования на близките и колегите на Салазар и на испанската антарктическа програма.", "date": "2018.03.03", "title": "Испански офицер загина на о-в Ливингстън"}
{"url": "https://news.bg/world/osvobodiha-italiantsite-zadarzhani-za-ubiystvoto-na-zhurnalista-yan-kutsiak.html", "text": "Властите в Словакия са пуснали на свобода седемте италианци, които бяха задържани във връзка с , съобщи АП.Италианците са пуснати, защото срещу тях не са повдигнати обвинения в определения от закона срок.Полицията в Словакия потвърди, че всичките 7 души са били освободени. За сега обаче властите отказват повече информация.Припомняме, , 1 март. Предполага се, че те са свързани с италианската престъпна организация Ндрангета. Преди да бъде убит Куциак разследваше калабрийската мафия Ндрангета в Словакия за сайта Aktuality.sk.", "date": "2018.03.03", "title": "Освободиха италианците, задържани за убийството на журналиста Ян Куциак"}
{"url": "https://news.bg/health/borisov-komentira-zdraveopazvaneto-ni-s-direktora-na-szo.html", "text": "Премиерът Бойко Борисов се срещна с генералния директор на Световната здравна организация д-р Тедрос Гебрейесус, който е на посещение у нас. В хода на срещата двамата действията на българското правителство за по-добро здравеопазване.Двамата обсъдиха сътрудничеството в рамките на организацията. Премиерът посочи, че като активен член на СЗО България подкрепя целите и приоритетите на организацията за постигане на възможно най-високо ниво на здравеопазване във всички държави-членки. Според Борисов сключваните споразумения за сътрудничество между Министерството на здравеопазването и европейския офис на СЗО са ефективни.Борисов подчерта и че Българското председателство на Съвета на ЕС има два приоритета в областта на здравеопазването, които напълно съвпадат с основните направления, по които работи СЗО - храненето и мерките срещу затлъстяването при децата и подобряването на достъпа до лекарства. В този контекст Борисов посочи, че се надява посещението на д-р Гебрейесус и срещите, които той провежда в рамките на визитата си у нас, да дадат повече аргументи в подкрепа на съвместен ангажимент за работа по тези приоритети.", "date": "2018.03.03", "title": "Борисов коментира здравеопазването ни с директора на СЗО"}
{"url": "https://news.bg/regions/v-severna-balgariya-vse-oshte-ima-zaledeni-patishta.html", "text": "Все още има проблеми със заледени участъци по пътищата в северните част на страната. Това заяви в Ловеч министърът на регионалното развитие и благоустройството Николай Нанков, предаде БНР.По думите на министъра затворени участъци има в Добричко - в Дуранкулак, община Шабла. Затворени пътища заради снегонавявания има и в Кубрат и Тутракан.\"Нямаме бедстващи, нямаме закъсали хора в преспите. Там, където има сериозни снегонавявания, специално в Русенска, Добричка и Силистрернска област, затваряме временно участъци до тяхното изчистване\", добави Нанков.Според информацията на Агенция \"Пътна инфраструктура\" относно състоянието на републиканската пътна мрежа към 17.30 часа температурите в страната към посочения час са били в интервала от +2° до +18°. Слаб до умерен е вятърът духа в областите Варна, Добрич, Кърджали, Смолян, Търговище и Шумен. Пътните настилки са предимно мокри, по усойните места - заледени и обработени.363 машини се грижат за състоянието на пътищата.Опасността от образуване на последици остава. Забранява се движението на моторни превозни средства, предназначени за превоз на товари с техническа допустима максимална са над 12 тона, включително състав с ремаркета и полуремаркета, селскостопанска и земеделска техника, трактори и специализирана строителна техника, както следва:целогодишно за периода на официалните празници: последния работен ден преди празници - от 16:00 часа до 20:00 часа и последния почивен /празничен/ ден - от 14:00 часа до 20:00 часа. Забраната се отнася за всички периоди, в които е определен повече от един празничен ден.Ограниченията важат само за участъците от републиканската пътна мрежа, както следва:Забраната не важи за моторни превозни средства, които извършват превози на опасни товари (ADR), живи животни, бързо развалящи се хранителни продукти и товари на температурен режим.Проходи:Ограничения за текущия период:- \"Печинско\" - отворен за всички МПС;- \"Превала\" - отворен за всички МПС;- \"Предел\" - отворен за всички МПС;- \"Републиката\" - отворен за всички МПС;- \"Ришки\" - отворен за всички МПС;- \"Рожен\" - отворен за всички МПС;- \"Твърдишки\" - забранен за МПС над 10 т;- \"Троянски\" - затворен за всички МПС;Временни ограничения:- \"Айтоски\"- отворен за всички МПС;- \"Котленски\" - отворен за всички МПС;- \"Обзорски\" - отворен за всички МПС;Целогодишни ограничения за движение по проходите:- \"Върбишки\" - затворен за всички МПС;- \"Дюлински\" - забранен за МПС над 3,5 т;- \"Златишки\" - затворен за всички МПС;- \"Вратник\" - забранен за МПС над 10 т;- \"Пампорово\" - забранен за МПС над 3,5 т;- \"Петрохан\" - забранен за МПС над 12 т;- \"Шипка\" - забранено е движението на МПС, предназначени за превоз на товари с технически допустима максимална маса над 12 тона от категория N3, както и тегленето на ремаркета и полуремаркета с технически допустима максимална маса над 10 тона от категория О4.Автомагистрали:- А1 \"Тракия\": няма ограничения.- А2 \"Хемус\": няма ограничения.- А3 \"Струма\": няма ограничения.- А4 \"Марица\": няма ограничения.- А5 \"Черно море\": няма ограничения.- А6 \"Люлин\": няма ограничения.- път I-1 /Е79/ Граница Румъния-Видин-Монтана-Враца-София-Благоевград-Кулата-граница Гърция:- Временно движението на МПС над 12 т по път I-1 Видин - Монтана за движещите се в посока Монтана е ограничено поради силен снеговалеж и снегопочистване.Oбходен маршрут : път II-11 Дунавци - Арчар - път III-112 Добри дол - Тополовец - пътIII-114 Тополовец - Ружинци. Движението се регулира от сигналисти и служители на \"Пътна полиция\".- Временно е ограничено движението на МПС над 10 т по път III-908 Варовник - Вълчаново ханче поради силен вятър и снегонавявания.- Ограничено е движението за МПС над 12 т по път III-902 Оброчище - Кичево поради снегонавявания.- Ограничено е движението за всички МПС по път III-2904 Кардам -Дуранкулак поради снегонавявания.- Ограничено е движението за всички МПС по път III-2932 Крушари - Росица поради снегонавявания.- Ограничено е движението за МПС над 12 т по път III-2961 Конаре - Бежаново поради снегонавявания.- Ограничено е движението за всички МПС по път III-2963 Вранино - Спасово поради снегонавявания.- Ограничено е движението за всички МПС по път III-7001 Силистра - Коритен поради снегонавявания;- Ограничено е движението за МПС над 12 т по път III-7102 Коларци - Тервел поради снегонавявания.- Ограничено е движението за МПС над 12 т по път III-7103 Oногур - Крушари поради снегонавявания.- Ограничено е движението за МПС над 12 по път III-7106 Карапелит - Кочмар поради снегонавявания.- Ограничено е движението за всички МПС по път III-358 Шипково - Рибарица, поради снегонавявания.- Движението по път III-861 Югово - Лъки се осъществява задължително с вериги за всички МПС поради снегонавявания.- Движението по път III-8611 Белица - Загражден се осъществява задължително с вериги за всички МПС снегонавявания.- Ограничено е движението за МПС над 12 т по път II-23 Русе - Кубрат поради снегонавявания.- Временно движението за всички МПС по път III-2003 Дряновец - Сеново е ограничено поради снегонавявания.- Движението по път ІІІ-861 гр. Лъки - местност \"Момина вода\" от км 31+040 до км 36+000 е ограничено за всички МПС да се движат с вериги а автомобилите с маса над 12 т. без ремаркета и полуремаркета- Движението по път III-8631 Момчиловци - проход Рожен е забранено за МПС над 12 т с ремаркета и полуремаркета, а всички МПС задължително да се движат с вериги.", "date": "2018.03.03", "title": "В Северна България все още има заледени пътища"}
{"url": "https://news.bg/society/rumen-radev-poklon-pred-padnalite-za-svobodata-na-rodinata.html", "text": "Кулминацията на националния празник Трети март настъпи тази вечер с тържествената заря-проверка в София. С церемонии и тържествени ритуали в цялата страна България отбеляза 140 години от Освобождението на България от турско робство.На тържествения ритуал пред площад \"Народно събрание\" взеха участие президентът Румен Радев, вицепрезидентът Илияна Йотова, руският патриарх Кирил, българският патриарх Неофит, кметът на София Йорданка Фандъкова, министърът на отбраната Красимир Каракачанов бригадният генерал Валери Цолов и началникът на отбраната Андрей Боцев. На събитието присъстваха и председателят на Народното събрание Цвета Караянчева и представители на политически партии - БСП, ГЕРБ, ОП, Воля и други.\"На днешния ден е подписан Сан-Стефанският мирен договор, който сбъдна мечтата на на всички българи - да живеят в една свободна и независима България\", заяви в речта си президентът Румен Радев.\"Този блян обаче живя доста кратка, тъй като бе погребан от Берлинския конгрес\", допълни в словото си държавният глава. По думите му споменът за пролетта от 1878 г. завинаги ще остане със златни букви в българската история.\"Няма да забравим и словата в манифеста на Александър II, който обявява война на Османската империя\", отбеляза още президентът.\"По време на Руско-турската освободителна война загинаха много воини и опълченци от различни народи. За всички тях България е последен дом и ние ги почитаме като наши герои... Ние трябва да помним нашата история, защото другите не забравят тяхната. Трябва да осъзнаем стойността на свободата. Поклон пред падналите за свободата на родината. Да живее България\", завърши изказването си президентът Румен Радев.В церемонията участваха още представителните роти от българските въоръжени сили със знамената-светини - Самарското знаме, Знаме на Стилияна Параскевова, Щандарт на 1-ви конен полк, Знаме на 15-ти Ломски полк, 15-ти пехотен Морски полк, Знаме на 23-ти Шипченски полк, Знаме на 24-ти Черноморски полк, Знаме на 25-ти Драгомански полк, 6-ти пехотен Търновски полк и Знаме на 30-ти Черноморски полк.По-рано днес на официална церемония пред паметника на Незнайния воин бе издигнато националното знаме, а пред президентството бе извършена тържествена смяна на караула.", "date": "2018.03.03", "title": "Румен Радев: Поклон пред падналите за свободата на родината"}
{"url": "https://news.bg/world/mazh-beshe-ubit-v-toronto.html", "text": "Полицията в Торонто издирва неизвестен престъпник за убийството на мъж, съобщава Си Би Си.Медията съобщава, че от преминаваща кола е била открита стрелба. Жертвата е мъж. Престъплението е извършено в нощта на петък срещу събота в квартала Северен Йорк.В полицията разследват самоличността на нападателя. Не се съобщават повече подробности.", "date": "2018.03.03", "title": "Мъж беше убит в Торонто"}
{"url": "https://news.bg/bulgaria/patriarh-kiril-udivitelno-e-razbiratelstvoto-mezhdu-nashite-narodi.html", "text": "Удивително е разбирателството между нашите народи. Това обяви Московският и на цяла Русия патриарх Кирил на среща с премиера Бойко Борисов в Министерския съвет.На разговорите между двамата беше и българският патриарх Неофит.Министър-председателят Бойко Борисов се срещна с Московския и на цяла Русия патриарх Кирил, който е на посещение в България по случай 140-годишнината от освобождението на страната от османска власт.\"Имаме прекрасни отношения между двата народа и Вашето присъствие в днешния ден го потвърждава, за което Ви благодаря\", каза българският премиер. Той посочи, че освен Освобождението и националния празник на страната, България днес отдава почит и към загиналите воини в Руско-турската война, най-много от които са от Русия.Премиерът Бойко Борисов заяви, че във времето, в което е министър-председател на България, правителствата са отпуснали над 140 млн. лв. за ремонт и изграждане на нови православни църкви и манастири. \"Продължаваме, доколкото Господ ни дава сили и възможности, колкото може да направим за Църквата. Такива светини като Бачковския, Троянския, Рилския манастир, толкова много църкви, включително взривени в онези времена, изградихме, реконструирахме, ремонтирахме, изписахме наново и това българският народ го уважава\", посочи Борисов и допълни, че разчита много православието да води народите ни към добри дела.Руският патриарх Кирил подчерта, че в Руско-турската освободителна война Русия е била водена от разбирането, че българите са братски, православен народ, а не от политически цели. \"Това показва, че православната вяра е огромна духовна сила\", каза руският патриарх и отбеляза, че на Шипка днес е видял жива тази традиция. \"Смятам, че тази традиция, която произлиза от дълбините на народния живот, е велика сила. Дай Боже, тази сила да запази завинаги единомислието на нашите народи, а междудържавните отношения да се определят, отчитайки истинските настроения на хората\", посочи патриарх Кирил, отбелязвайки отличните братски отношения между православните църкви на България и Русия.Министър-председателят информира патриарх Кирил и за основния приоритет на Българското председателство на Съвета на ЕС - Западните Балкани. \"Искаме да свържем всяка една столица с другата, да изградим пътища, жп линии, дигитална инфраструктура. Нашата политика за Балканите не е насочена срещу нашите големи съседи - нито срещу Турция, нито срещу Русия. Точно обратното - ние разчитаме, че заедно със съседите, с цяла Европа ще работим не само за нормализиране на отношенията, а да градим и да дадем възможност на нашите народи да живеят в мир и свобода, в благоденствие. Без Бог нищо не можем да направим и не се и опитваме\", каза Борисов.Премиерът отправи и благодарности към президента на Руската федерация Владимир Путин и министър-председателя Дмитрий Медведев за поздравленията по случай националния празник на България.На срещата присъства и българският патриарх и Софийски митрополит Неофит, както и свещеници от Българската православна църква.", "date": "2018.03.03", "title": "Патриарх Кирил: Удивително е разбирателството между нашите народи"}
{"url": "https://news.bg/world/mazh-se-samoubi-pred-beliya-dom.html", "text": "Мъж се самоуби пред Белия дом, съобщава Си Ен Ен.Инцидентът е станал на северната ограда. Служители на Секретните служби са били първи на мястото на инцидента.На мястото са изпратени линейки.От Сикрет сървис обявиха, че мъжът приближил оградата от северната страна на сградата, извадил пистолет и произвел няколко изстрела. Няма ранени сред хората наблизо.Приблизително в 11,46 часа бял мъж се простреля в главата край северната ограда на Белия дом. Това съобщи в комюнике Сикрет сървис. От службата уточниха, че мъжът е \"починал\". Самоличността на загиналия е установена, но не се разкрива. Властите издирват негови близки, за да ги уведомят за смъртта му.Президентът Доналд Тръмп и първата дама Мелания Тръмп са в имението на президента Мар-а-Лаго във Флорида. Те трябва да се върнат във Вашингтон в събота вечер за ежегодната вечеря на Gridiron Club.", "date": "2018.03.03", "title": "Мъж се самоуби пред Белия дом"}
{"url": "https://news.bg/regions/v-pleven-pokazaha-nay-dalgoto-balgarsko-zname-ushito-ot-detsa.html", "text": "Стотици плевенчани се включиха в тържествения ритуал по повод Националния празник на България 3-ти март, съобщи БНР.Гражданско шествие показа най-дългото българско знаме от 740 метра, ушито от плевенските деца.Със знамето обгърнаха символа на града - мавзолея-параклис \"Свети Георги Победоносец\". Ето какво споделиха плевенчани:\"Добра идея. Трябва да има национален дух, защото ние сме българи\".\"Да почувстваме наистина българското\".\"Аз съм българче и обичам да държа българското знаме\".", "date": "2018.03.03", "title": "В Плевен показаха най-дългото българско знаме, ушито от деца"}
{"url": "https://news.bg/regions/svlachishte-na-eliseyna.html", "text": "От Пътната агенция предупреждават шофьорите да се движат с повишено внимание по пътя Зверино - Елисейна при километър 19, заради паднала скална маса и стесняване на една от лентите за движение. Участъкът​ е сигнализиран с пътни знаци.Движението по път ІІІ-6224 Четирци - Слокощица в района \"Слокощица - Ново село\" е ограничено в една лента, поради пропадане и свличане на земна маса. Мястото е обезопасено с пътни знаци.", "date": "2018.03.03", "title": "Свлачище на Елисейна"}
{"url": "https://news.bg/comments/urokat-na-teri-pratchet-koyto-putin-ne-nauchi.html", "text": "Има едно правило по отношение на политиката на руския президент Владимир Путин. То гласи следното: дори и той да говори за външна политика, знайте, че в крайна сметка става дума за вътрешна. Оттук могат да произтичат всякакви последствия.Например, външната политика често се аргументира с потребности и причини от вътрешната. Да речем: ако не изтребим ислямистите в Сирия, то те ще дойдат при нас в Кавказ, а оттук - към Москва. Или пък: ако не пресечем американско-европейския заговор в Киев, той ще се осъществи в Москва. По този начин военно и икономически скъпите кампании на Владимир Путин получават оправдание пред руско общество, което не е особено ентусиазирано спрямо тях.Така също външната политика може да се използва и като средство, за да се утвърждават позиции във вътрешната. Например: самочувствието на руския народ и елит бе реабилитирано след като на терена в Сирия Русия показа, че не може да бъде заобикаляна в международната политика.Имайки предвид това правило, този път ежегодното обръщение на президента Путин към Федералното събрание на Русия бе по-различно. Не че то не бе адресирано към руските граждани: все пак на 18-ти този месец в страната има президентски избори, а такъв форум е удобен повод за предизборни послания. Затова държавният глава на Руската федерация не изпусна да се рекламира, макар и в добре познатите и изтъркани форми.А именно: има една фигура, която прави разликата между независимия и нахранен руснак спрямо руснака, който е подчинен и гладен, и тази фигура съм аз, Владимир Владимирович Путин.Но руският президент нямаше нужда от подобно усилие. С или без PR, с или без конкуренцията на Алексей Навални, той ще спечели идващия вот. При това, убедително. Откакто започна неговата ера през 2000-та година, основният конкурент на Путин е апатията и нихилизма на руския народ. Затова там изборите не са въпрос на това кой ще финишира на първо място, а каква ще е избирателната активност.Това е една от причините, заради които обръщението на руския президент този път бе насочено, на първо място, към външната аудитория. Адресатът му бяха САЩ, Европа и НАТО въобще. Оттук и диспропорционално многото време, в което той говори за новите военни възможности на Руската федерация, за сметка на това, което в действителност ги интересува гражданите на страната - икономиката и доходите.Речта на държавния глава се превърна в презентация на новите разработки на руския военен арсенал - интерконтинентални балистични ракети \"Сармат\", нови ядрени крилати ракети, ядрен подводен \"дрон\", противокорабни хиперзвуковите ракети \"Книжал\", свръхзвуковата ракета \"Авангард\". Повечето от изброените, по думите му, са неуловими за съществуващите ПРО и могат да ударят всяка точка на земята.Нека подходим уважително към руския президент и не поставяме под съмнение думите и желанието му, както той сам пожела. Така също нека оставим настрана, че наличието на тези оръжия по никакъв начин не променят живота на руснака, който, като всеки нормален човек, не може да се храни дълго време само със самочувствие.Тази \"витрина\" от нови оръжия, която представи Владимир Путин в своята реч, всъщност трябваше да отговори на заключенията, които направи Пентагона по-рано миналия месец в свой доклад (Nuclear Posture Review), касаещ ядрената доктрина на САЩ. В този документ, най-общо, се поставя по-голямо значение на ядрените оръжия на страната в нейната обща военна концепция, предвижда се модернизирането на съществуващия ядрен арсенал и се акцентира върху развиването на ниско-калибрени ядрени ракети, които евентуално да могат да се монтират на подводници.Необходимостта от подобна промяна, казва американската страна, се аргументира от новите възможности, които китайската и руската държава добиват в тази сфера.На практика всичко това означава ново превъоръжаване от всички заподозрени страни - САЩ и Русия (и Китай). А това е сюжет, който познаваме от Студената война. И Русия рискува да попадне в същия капан, в който се озова в края на последното глобално съперничество. Как и защо?Големият проблем на Русия днес е същият като на Съветския съюз преди това - икономиката. Макар и да не е планова, тя остава централизирана. Наред с това, приходите й продължават да зависят в по-голямата си част от продажбата и експорта на природните ресурси - нефт и природен газ.По примера на края на Студената война, за да се срути една система, чиято икономика се характеризира с такъв профил, са необходими две неща. Това са контролираното намаляване на цените на природните ресурси (посредством близките до САЩ арабски държави) и подстрекаване към превъоръжаване. По тази формула тоталитарната икономика преди бе принудена да отделя все по-голямо количество средства за оръжия, въпреки че разполагаше с все по-малко пари.Икономиката на Русия днес не е в толкова критично положение, колкото е била тази на Съветския съюз, но тя изобщо не е и в цветущо такова. Има предостатъчно анализи защо това е така. Тук само ще бъде споменато, че една руска рубла е равна на 0.018 долара. И че една Италия, въпреки че няма нито ресурсите, нито мащабите на руската държава, има по традиция по-добър номинален БВП.На този фон, за 2017-та година почти една трета от събраните средства в бюджета на Руската федерация ще отидат в секторите отбрана и сигурност (при 2.3% за здравеопазване и 3.5% за образование). Проблемът дори не се крие в това, че като сума тези пари са обикновено около 1/7 от това, което САЩ влагат в отбраната си, а че това е сума, която затормозява руския бюджет, а оттам - и функционирането на държавата.И въпреки че дължината на цифрата на външния дълг на САЩ все по-малко прилича на изречение и все повече - на абзац, то Щатите, за разлика от Руската федерация, могат с много по-голяма икономическа лекота да си позволят подобно превъоръжаване. А същият този път за Русия ще се окаже много по-стръмен и опасен, докато държавата има тромава и картелна структура на икономиката си. Последното означава две неща. Едното е, че превъоръжаването на Русия става възможно само чрез заплащането на тежка социална цена от нейните граждани. Другото: дори и това ще е до време, като ще последва ясен резултат, който вече сме виждали в близката история.Затова тук възниква простичкият въпрос: колко пъти Русия иска да загуби едно и също съперничество?Това не означава, че Русия не трябва или не може да развива военния си сектор. Напротив, но за да го направи дълготрайно и стратегически, тя трябваше да инвестира усилие спрямо необходимите структурни реформи в икономиката си. Ако бе направила последното, пак щяха да са налице новите оръжия, но те нямаше да са за сметка на социалната среда на гражданите й.Да не говорим, че за руската държава е унизително да се родее с манталитета и с логиката на северно-корейския режим. По примера на последния, перченето с ядрени оръжия обикновено означава прикриване на собствената ти уязвимост и страх пред лицето на по-силния конкурент. В съвремието, особено предвид приетото разоръжаване на ядрените държави, спекулирането с такива оръжия всъщност е едно голямо SOS.Още повече, че Русия така или иначе (дори без споменатите по-горе разработки) имаше преимущество спрямо САЩ по отношение на количеството ядрени оръжия, които са в техническа изправност и в готовност за експлоатация. Средно, Москва има три пъти повече такива от Вашингтон. Това при положение, че ПРО-тата на САЩ демонстрират повече от неудовлетворителни възможности (с успеваемост малко по-голяма от 50%). Следователно: кому бе нужно едни колосални финансови средства да се инвестират в нещо, в което така или иначе имаш предимство?Но това си е руски проблем и не е поантата. А тя се крие във факта, че превъоръжаването се случва по проста схема. Ако руснаците измислят най-добрата ядрена ракета, то американците са длъжни да измислят най-добрата противоракетна отбрана. Когато последното се случи, първите ще измислят още по-добра ракета. Сещате се какво ще направят вторите. И този затворен цикъл продължава, докато една от двете страни не фалира.Едно време, ако не ме лъже паметта, Тери Пратчет бе написал, че ходенето на война с магьосници е дълбоко безсмислено. Понеже магьосниците от единия лагер са заети с това да неутрализират магьосниците от другия (и обратно). По този начин те вкупом се парират. А войната накрая се решава от обикновените войници.Магията може и да се е променила, но магьосниците си остават същите.", "date": "2018.03.03", "title": "Урокът на Тери Пратчет, който Путин не научи"}
{"url": "https://news.bg/crime/v-razbitiya-v-sofiya-bankomat-imalo-17-hil-lv.html", "text": " Във взривения в София банкомат имало 17 хиляди лева, съобщи Нова. Парите обаче не са открити в задържаните мъже.Припомняме, вчера, 2 март, взломаджии . След гонка с полицията бяха заловени петима души - Иван Янински - Шумахера, Юлиян Ценев - Байката, Николай Анев - Лъвчето, Росен Цветков - Ръкспина и Пламен Попов.В задържаните са открити малки суми пари. За сега мъжете ще останат в ареста за срок до 72 часа.Мъжете са известни на полицията като автокрадци. Те имат богато криминално минало. Предполага се, че групата е действала на територията на страната от 7 месеца.", "date": "2018.03.03", "title": "В разбития в София банкомат имало 17 хил. лв."}
{"url": "https://news.bg/int-economics/ot-gazprom-postepenno-spirat-dostavkata-na-gaz-prez-ukrayna.html", "text": "От \"Газпром\" започнаха процедура за прекратяване на договора за доставка и транзит на газ с украинската \"Нафтогаз\", съобщи зам.-председателя на руския холдинг Александър Медведев, цитиран от РИА Новости.\"И новото дело в Стокхолмския арбитраж по иска на \"Газпром\" ще бъде разглеждано от друг състав на арбитража\", допълни той.Малко по-рано шефът на \"Газпром\" Алексей Милер съобщи, че \"Газпром\" трябва да разтрогне договора след като Стокхолмския арбитраж прие решение за спора с доставка и транзит на газ, което нарушава баланса на интересите на страната.По думите на Милер, съдът аргументира решението в полза на \"Нафтогаз\" с рязкото влошаване на състоянието на украинската икономика.\"Ние сме категорично против това, че за наша сметка да се решават икономическите проблеми на Украйна\", заяви главата на \"Газпром\". По думите му, продължаването на договора е нецелесъобразно и неизгодно.\"Газпром\" и \"Нафтогаз\" се съдеха по договора за доставка и транзит на газ от 2014 г. Стокхолмският арбитраж 28 февруари поиска от руската компания $4,637 млрд. като компенсация на \"Нафтогаз\" за недоставен газ през Украйна.Като се имат предвид присъдените по-рано в полза на \"Газпром\" суми арбитражните съдии компенсират насрещните искове и в резултат на това руската компания трябва да плати на украинската 2,56 милиарда. \"Газпром\" не беше съгласен с това решение.В четвъртък компанията отказа да достави газ на Украйна и заяви, че вече е върнала на \"Нафтогаз\" предплатата за март. Причината за това решение на \"Газпром\" е липсата на допълнително споразумение към договора, което е необходимо за започване на доставките.Киев, от своя страна, обвини \"Газпром\", че не е изпълнил решението на арбитража в Стокхолм и възнамерява да поиска обезщетение за вреди. В допълнение, Украйна заяви, че страната има дефицит на газ, и ограничава потреблението му.", "date": "2018.03.03", "title": "От Газпром постепенно спират доставката на газ през Украйна"}
{"url": "https://news.bg/society/patriarh-kiril-dneshnata-data-e-vazhna-za-narodite-ni.html", "text": "\"Отново се радвам да стъпя на българска земя и да видя Вас Ваше Светейшество. Визитата ми е свързана с важна и паметна за Вас дата. Дата много важна и за нашите църкви и народи - 140 години от Освобождението на България от Османско иго.\" Това заяви руският патриарх Кирил към българския патриарх Неофит във връзка с Националния празник на България.\"Героичните събития в Руско-турската война 1877-78 г. с особено голяма сила са се проявили високите нравствени качества на православното войнство, което в продължение на векове е било възпитавано от Руската православна църква\", посочи още главата на Руската православна църква.Патриарх Кирил отново посочи, че Руската православна църква винаги е помнела и ще помни, че българските православни мисионери, учениците на светите братя Кирил и Методий, са просветили и приобщили руския народ към славянската писменост и християнската култура и светоотеческата мисия.Патриарх Неофит също приветства руския патриарх, посочвайки, че присъствието му е висока чест за Българската православна църква.\"В навечерието на 3 март, православна България ви посреща с искрена любов и още веднъж ви засвидетелства онези чувства на братска обич и признателност, които винаги е хранила към православния руски народ и Руската православна църква... Присъствието ви сред нас е висока чест за Православната ни църква, истинско духовно тържество и още едно свидетелство за здравите връзки, които ни сплотяват и за които всички ние благодарим на нашия Господ Иисус Христос, както и на вас, Ваше Светейшество, като изразител на братската в Христа любов и подкрепата от страна на оглавяваната от Вас света Московска патриаршия и целия православен руски народ, когото ние искрено обичаме и който е винаги в нашите мисли и в нашите патриаршески молитви\", каза Негово Светейшество в словото си към главата на Руската православна църкваПрипомняме, патриарх Кирил пристигна вчера в България. Той е на 3-дневно посещение у нас по покана на патриарх Неофит по случай 140-та годишнина от Освобождението на България от турско робство. По-рано днес при посещението на патриарха беше отслужен молебен.", "date": "2018.03.03", "title": "Патриарх Кирил: Днешната дата е важна за народите ни"}
{"url": "https://news.bg/regions/kamion-katastrofira-do-zhp-liniya-po-patya-ruse-byala.html", "text": "Временно ограничено е движението по път I-5 Русе - Бяла, преди разклона за село Пиргово. Причината е аварирал камион, съобщиха от АПИ.Трафикът се регулира от Пътна полиция. Обходният маршрут за леки автомобили и автобуси е през село Басарбово и село Иваново.По-рано БГНЕС съобщи, че катастрофа с гръцки тир е станала тази нощ на пътя Русе-Бяла. Камионът е изгубил управление заради несъобразена скорост и заледен участък. Машината се е завъртяла на платното. Спрял е буквално на метър от жп линията, преди да падне върху релсите.", "date": "2018.03.03", "title": "Камион катастрофира до жп линия по пътя Русе - Бяла"}
{"url": "https://news.bg/politics/pochit-za-finskite-polski-srabski-rumanski-chernogorski-moldovski-i-ukrainski-voini.html", "text": "Министър-председателят Бойко Борисов изпрати писма до премиерите на Полша, Румъния, Черна Гора, Молдова и Украйна, в които отбелязва благодарността на българската държава и българския народ за участието на техни сънародници в Руско-турската освободителна война 1877-1878 г.\"По случай честването на 140 години от Освобождението и Националния празник на Република България 3 март си спомняме с дълбока признателност и отдаваме почит към паметта на всички войни, загинали за свободата на България\", посочва българският министър-председател.Той подчерта, че страната ни високо цени историческите връзки и традиционното сътрудничество през годините с държавите, чиито представители са участвали в нейното освобождение. Борисов изразява увереността си, че сътрудничеството и ползотворните контакти с тях ще продължат да се развиват в дух на приятелство, в името на добруването на хората.По-рано премиерът Борисов получи поздравителни писма от премиерите на Русия и на Турция -  по повод националния ни празник.В телефонен разговор с президента на Финландия Саули Нийнистьо премиерът Бойко Борисов изрази признателността на българския народ за финландското участие в освобождението на страната ни през 1878 г. \"България няма да забрави 900-те финландски воини, участвали в Руско-турската освободителна война, нито техният героизъм, проявен в най-важните за хода на бойните действия сражения\", каза Борисов.Президентът Нийнистьо поздрави премиера Борисов за Националния празник. Той разказа, че най-известният военен марш в страната е посветен на Руско-турската освободителна война и всеки финландец го знае.Финландският президент поздрави българския министър-председател и правителството за успешното водене на Председателството на Съвета на ЕС и приветства фокуса, който се поставя върху развитието на Западните Балкани.Двамата лидери подчертаха добрите отношения между България и Финландия.Малко по-късно премиерът Борисов проведе телефонен разговор със сръбския президент Александър Вучич. В него изрази признателност за съпричастността на сръбския народ към освобождението на България през 1878 г.\"Отдаваме почит и ще помним героичното участие на сръбски воини в боевете за свободата на Родината ни\", отбеляза Бойко Борисов.Александър Вучич поздрави българския премиер по случай 3 март - националния празник на България, и пожела благополучие и просперитет на българския народ.", "date": "2018.03.03", "title": "Почит за финските, полски, сръбски, румънски, черногорски, молдовски и украински воини"}
{"url": "https://news.bg/bulgaria/chestvame-140-godini-ot-osvobozhdenieto-na-balgariya.html", "text": "С него окончателно се слага край на османското робство. Договорът е подписан в Сан Стефано от граф Николай Игнатиев и Александър Нелидов от руска страна и от външния министър Савфет Мехмед паша и посланика в Германия Садулах бей от страна на Османската империя. Териториите на освободена България са съгласувани с големия обхват на Българската екзархия. Всички поробени българи са обединени в една огромна държава, която в бъдеще ще се превърне в основна цел и мечта на много български държавници, монарси и военни. Новата държава е със статут на автономно княжество и трябва да се ръководи от монарх.Санстефанска България е еманация на българския дух и на българския идеал. ", "date": "2018.03.03", "title": "Честваме 140 години от Освобождението на България "}
{"url": "https://news.bg/bulgaria/dopalnitelen-otpusk-za-roditelite-obsazhdat-na-forum-u-nas.html", "text": "Четири  месеца допълнителен отпуск за родителите до навършването на 12 години на детето. Той ще може да се ползва на части от двамата родители и ще е отделно от този по майчинвство. Това предложение ще се обсъди на еврофорум в София на 15 март, съобщиха Нова телевизия и \"Сега\".Очаква се компромис да бъде постигнат, но отпускът може да се съкрати до два или три месеца. \"\", коментира зам.-министърът на труда социалната политика Зорница Русинова.Дългото отсъствие от работа води до деквалификацията на майките, както и до по-ниски възнаграждения и по-ниски пенсии, смятат работодателите.\" коментира Васил Велев, председател на Асоциацията на индустриалния капитал в България.За разлика от Португалия, Швеция или Германия, където след раждане се дават по-малко от 10 седмици, то у нас високоплатеното майчинство е една година.", "date": "2018.03.03", "title": "Допълнителен отпуск за родителите обсъждат на форум у нас "}
{"url": "https://news.bg/press/sled-sreshta-v-ms-s-borisov-vav-vidin-spirat-s-protestite-izvinitelnite-belezhki-otnovo-shte-sa-bezplatni.html", "text": "СЗО.\"Сега\":Експерти от СЗО ще анализират здравния ни моделДържавният глава Румен Радев е приветствал възможността експерти на Световната здравна организация да предложат анализ на здравния ни модел. На среща с генералния директор на СЗО д-р Тедрос Гебрейесус президентът е заявил, че години наред пациенти и медици стават свидетели на редица трансформации в българското здравеопазване, но не са удовлетворени от резултата, съобщиха от прессекретариата на президента.България е в процес на въвеждане на електронна здравна карта, необходимо е страната ни да развие високи стандарти, конкурентни не само в европейски, но и в световен мащаб, е подчертал държавният глава.Радев и Гебрейесус са били единодушни, че не само медицинската грижа, но и превенцията, здравното образование и здравословният начин на живот са важни предпоставки за подобряване на живота у нас и по света.  Протести. \"Монитор\":След среща в МС с Борисов: Във Видин спират с протестите Във Видин спират с протестите, а най-тежките участъци от магистралата до града ще са готови в края на 2020 - началото на 2021 година. Това стана ясно след срещата в МС между представителите на протестиращите видинчани и премиера Бойко Борисов, на която присъства и регионалният министър Николай Нанков.От думите на Нанков стана ясно, че пътят от Ботевград до Видин и тунелът под Петрохан са приоритет за кабинета, като първият дори е част от коридор номер 8.Най-тежките участъци са Видин -Руженци и Ботевград - Мездра. За останалата част и цялостно завършване на магистралата остава срокът 2022 г.За да спокойни обаче гражданите от Видинско и региона, на заседанието на МС следващата сряда ще се вземе решение за конкретни срокове и ангажименти, за което натояваха и самите протестиращи, обясни Нанков. Част от трасето в магистрала, а друга - скоростен път.Той обясни, че протестиращите видинчани просто искат гаранцио, че пътят ще се изгради бързо.Относно другото искане за тунел под Петрохан, Нанков обясни, че до края на годината трябва да приключат геоложките проучвания и прединвестиционните анализи. Едва тогава ще започнат да се търсят чуждестранни инвеститори. Здравеопазване. \"24 Часа\":Извинителните бележки отново ще са безплатниОтново стават безплатни медицинските бележки за извиняване на отсъствията на учениците. Информацията вече няма да се попълва от лекарите, а ще се отразява автоматично на амбулаторния лист, предаде bTV.Родителите са недоволни от таксата за извинителна бележка - не защото е скъпо, а защото не е справедливо.Старите бележки ще бъдат заменени от отрязък от амбулаторния лист. Общопрактикуващите лекари обаче смятат писането на извинителни бележки за допълнително административна работа и израз на това, че трудът им не се уважава. Дървена ваканция. \"24 Часа\":В 898 училища в страната днес не се учи заради лошото времеЗаради неблагоприятните метеорологични условия и влошената пътна обстановка, към 11.00 часа днес, няма учебни занятия в 898 училища в страната. Това съобщи пресцентърът на Министерството на образованието и науката.Най-много - 122 училища, са затворени в област Варна. 89 училища не учат в област Стара Загора. В област Плевен са затворени 83 училища, в област Велико Търново - 77, а в област Русе - 70 училища.Само в 1 училище в област Видин, в 2 училища в област Пазарджик и в 5 училища в област Ямбол няма днес да има учебни занятия.  ", "date": "2018.03.03", "title": "След среща в МС с Борисов: Във Видин спират с протестите; Извинителните бележки отново ще са безплатни"}
{"url": "https://news.bg/world/mvf-pritesnen-ot-reshenieto-na-tramp-za-mitata.html", "text": "Международният валутен фонд реагира с притеснение на новината за увеличените мита, които американският президент Доналд Тръмп обяви, че налага, предаде РИА \"Новости\". Според изявлението на Фонда, това ще се отрази неблагоприятно не само на американската, но и на световната икономика. Това е поредната институция, която взима отношение по темата. Също така се отправя предупреждението, че ще последват и ответни мерки. Тръмп се зарече да възстанови американската стоманодобивна и алуминиева индустрия с налагането на 25 процента мито за внос на стомана и 10 процента мито за внос на алуминий.Редица държави реагираха остро на новината за покачването. Самият Тръмп обаче вижда и положителни страни в една търговска война. \"Когато една страна (САЩ) губи много милиарди долари в търговията с практически всяка страна, с която прави бизнес, търговските войни са добри и лесни за спечелване. Например, когато сме назад със 100 млрд. долара с определена страна и те са доволни, не търгуваме повече - ние печелим много. Лесно е\", написа Тръмп в профила си в \"Туитър\".Световната търговска организация предупреди, че търговска война не е в интерес на никого. ", "date": "2018.03.03", "title": "МВФ притеснен от решението на Тръмп за митата"}
{"url": "https://news.bg/world/35-zaginali-i-90-raneni-pri-napadenieto-v-burkina-faso.html", "text": "Най-малко 35 души са загинали, а други 90 са били ранени при вчерашното нападение в Буркина Фасо, предаде \"Индипендънт\".Очаква се броят на жертвите да нарасне. Все още никой не е поел отговорност за атаката. Оредполага се, че е дело на ислямисти. Припомняме, че френското посолство в столицата Уагадугу бе подложено на атака.Френският посланик обяви, че в центъра на столицата е имало експлозия след извършена терористична атака.През последните години Буркина Фасо и западноафрикански държави са атакувани от свързани с \"Ал Кайда\" и ДАЕШ (\"Ислямска държава\") екстремисти.Според свидетел маскирани мъже с раници са атакували армейския щаб малко преди експлозията. Чули са се викове: \"Аллах акбар!\"По-късно стана ясно, че ситуацията в посолството на Франция и института в столицата на Буркина Фасо е под контрол. Осем нападатели са неутрализирани, други са били ранени.", "date": "2018.03.03", "title": "35 загинали и 90 ранени при нападението в Буркина Фасо "}
{"url": "https://news.bg/world/petima-ubiti-pri-napadeniya-v-somaliya.html", "text": "Най-малко петима души са били убити при серия самоубийствени нападения в Сомалия, предаде VOA. Има и ранени. Броят им все още не се уточнява. Сред тях има както военни, така и бойци на джихадистите. Атаките са извършени за денонощие около столицата Могадишу.Новината е била потвърдена от правителството и източници от силите за сигурност. Припомняме, че в страната действа от десетилетия групировката \"Ал Шабаб\". Тя се стреми да установи ислямска държава в Сомалия. Ислямистката групировка редовно извършва нападения срещу правителствени сгради, хотели и ресторанти.", "date": "2018.03.03", "title": "Петима убити при нападения в Сомалия "}
{"url": "https://news.bg/world/zarif-priklyuchi-uspeshna-obikolka-v-iztochna-evropa.html", "text": "Като успешна определи обикоката си в Източна Европа иранският външен министър Мохамед Джавад Зариф. Това заяви самият той в профила си в \"Туитър\", цитиран от агенция ИРНА. Пътуването му започна в понеделник, като той обиколи 4 държави в региона. Припомняме, че топдипломатът посети и България, където обсъди двустранното сътрудничество с властите ни. Друга основна тема очаквано бе тероризмът, който се превърна в световен проблем през последните години.\", написа той. Сараево бе последната спирка от обиколката на иранската делегация. ", "date": "2018.03.03", "title": "Зариф:  Приключи успешна обиколка в Източна Европа "}
{"url": "https://news.bg/world/nato-schita-zaplahite-na-putin-za-nepriemlivi.html", "text": "Като неприемливи и контрапродуктивни приема НАТО отправените заплахи от страна на Русия към съюзници. Това заяви говорител, цитиран от световните информационни агенции. Той припомни, че противоракетната система на Алианса в Европа има за цел спиране на атаки, но не е поставена специално и единствено заради Русия. Той отбеляза също така агресията на Москва в Украйна. Пактът е решен да се защитава от провокации, потвърди говорителят. Бурни реакции в Европа и САЩ предизвика изказването на руския президент Владимир Путин. То бе коментирано не само от лидерите, но и от медиите. САЩ обвиниха Русия в разработването на дестабилизиращи световното статукво ядрени оръжия в нарушение на договорните си задължения.Реакцията на САЩ бе по повод вчерашното обръщение на Путин пред горната камара на руския президент, в която разкри, че Русия разполага с нови ядрени оръжия.Говорителката на Държавния департамент Хедър Науърт заяви, че речта на Путин е показала, че Русия е нарушила задълженията си по Договора за ядрените сили със среден обсег от 1987 г.Тя също така разкритикува анимирания видеоклип, излъчен по време на изказването на Путин, изтъквайки, че той изглежда е изобразил нападение срещу САЩ.\"Със сигурност беше жалко да наблюдаваме видео анимация, която изобразява ядрена атака срещу САЩ\", подчерта Науърт по време на пресконференция, като допълни: \"Ние не разглеждаме това като поведение на отговорен международен играч.\"", "date": "2018.03.03", "title": "НАТО счита заплахите на Путин за неприемливи "}
{"url": "https://news.bg/bulgaria/sledvashtata-sedmitsa-pregovaryat-inerkom-i-chez-v-chehiya.html", "text": "Преговорите между \"Инерком България\" и \"ЧЕЗ груп\" относно възможността българската държава да закупи дялове в \"ЧЕЗ България\" ще се състоят от средата до края на следващата седмица в Прага.Това се казва в изявление на българската компания \"Инерком\", поради високия обществен интерес и водени от желанието за пълна откритост и прозрачност. Веднага след приключването ще бъде дадена информация за хода на разговорите и взетите решения.Припомняме, че вчера чешкият премиер Андрей Бабиш обяви, че сделката вече е приключена. По-рано стана ясно, че той е разговарял с премиера Бойко Борисов. По думите на Бабиш, българският премиер се е интересувал какви са възможностите България да купи ЧЕЗ.Вицепремиерът Красимир Каракачанов пък настоя за законодателни промени така, че държавата да има повече контрол.", "date": "2018.03.03", "title": "Следващата седмица преговарят \"Инерком\" и ЧЕЗ в Чехия "}
{"url": "https://news.bg/society/valya-balkanska-peem-gorda-stara-planina-a-narodat-e-smachkan.html", "text": "\"Пеем \"Горда Стара планина\" - горда ще бъде, но народът е смачкан, трябва да се изправи на крака - да знае, като каже \"Горда Стара планина\", да стои гордо. Този химн, когато го запееш, не трябва да си наведеш главата, а да стоиш гордо, защото без гордост я няма и родината, няма го и човечеството\". Това заяви пред bTV певицата Валя Балканска навръх националния празник на България.Ако го нямаше 3 март, нас нямаше да ни има, нямаше да го има дори името България, заяви певицата, чиято песен \"Излел е Дельо хайдутин\" полетя в Космоса.Изпълнителката на български народни песни и гайдарят Петър Янев над 20 години изнасят концерти с български фолклор у нас и по света.\"Ние не знаем точно какво е герб, химн, знаме, какво точно означават, кога могат да бъдат използвани. Случвало се е да ме карат да свиря химна с гайдата. Да, мога да го изсвиря, но не е това. Сърдим се, че децата не знаят как да се държат, когато пускат химна. Да, никой не ги е научил\", казва и гайдарят Петър Янев.Валя Балканска признава, че плаче, когато чува да звучи националния химн за успехите на българските спортисти.За полета на българската песен в Космоса Валя Балканска казва: \"Която и да певица да я беше изпяла, аз щях да стоя права, защото знам, че наша песен лети в Космоса. Не се гордея, че аз съм изпълнителката, но се гордея, че българска песен си намери мястото, защото България има много неща, които да покаже\".За 140-та годишнина от Освобождението ни народната певица е категорична, че за свободата трябва човек да се бори, тя не е даденост.\"Ако човек се бори, то неминуемо ще я цени, когато я има\", допълва Петър. Той пожела на всички наши сънародници да носят българското в себе си, защото сме наследници на един много древен и достоен народ.\"Когато старопрестолна Плиска е била столица на България, градове като Лондон, Париж и Виена не са съществували\", допълни гайдарят Петър Янев.", "date": "2018.03.03", "title": "Валя Балканска: Пеем \"Горда Стара планина\", а народът е смачкан"}
{"url": "https://news.bg/crime/mvr-ohranyava-v-sotsialnite-mrezhi-ruskiya-patriarh.html", "text": "Български граждани се оплакаха или по-скоро сигнализираха възмутено-шеговито за \"превентирането\", на което са били подложени от родната полиция (или милиция, бел.ред).Четирима души се оказаха посетени от полицаи вчера, за да подпишат протокол, че няма да отправят заплахи или обиди спрямо руския патриарх Кирил, който е на посещение у нас по повод 140 години от Освобождението на България.Патриарх Кирил пристигна в София вчера, 2 март и ще вземе участие в тържествата за националния ни празник.Във видео, пуснато във фейсбук, от Иво Дошев трима полицаи разлистват сигнал срещу домакина и обясняват, че посещението е във връзка със сигнал за отправени от него заплахи по повод визитата на Негово Светейшество Кирил, патриарх Московски. Домакинът казва: \"Няма такова нещо.\"Полицаите не уточняват дали въобще е имало заплахи, но цитират, че сигналът е получен в Главна дирекция \"Борба с организираната престъпност\" (ГДБОП) и Националната служба за охрана (НСО).Докато домакинът се опитва да разбере какво става и дали наистина е сериозно посещението на тримата униформени, един от тях застава с гръб пред камерата, за да намали видимостта.Теодор Спасов, друг възмутено-развеселен гражданин, който е бил \"превентиран\", дава и вероятния повод за посещението на полицаите в дома си:\"Теодор Спасов от 1 март:Гледам интервюто на московския патриарх Кирил.... Рядко гнусна работа. Как па не каза една истина?!?!\"Четиримата \"посетени\" от български полицаи са: Теодор Спасов, Иво Дошев, отец Рафаил - Росен Стефанов и Калин Димитров.Теодор Спасов, споделя на своята страница във Фейсбук и това:\"Приятели, днес в свободна и демократична България, страната председателка на Европейския съюз, подписах протокол - предупреждение да не заплашвам в интернет пространството московския патриарх. Не съм заплашвал никого. Стената ми е открита и всеки може да чете. Повтарям пак - подписах протокол да си меря приказките във Facebook, защото на някого нещо не му харесва и той е овластен достатъчно, че да заплашва. Ако на някого още не му е ясно в какво се превърна България през последните десет години, нека моят пост разсее и последните му съмнения!\", пише Спасов.От МВР излязоха с разяснения относно случая. Според министерството са предприети превантивни действия по получен сигнал, съдържащ ясни данни за коментари в социалните мрежи, които съдържали заплахи по адрес на руския патриарх. ", "date": "2018.03.03", "title": "МВР охранява в социалните мрежи руския патриарх"}
{"url": "https://news.bg/politics/premierite-na-rusiya-i-na-turtsiya-pozdraviha-balgariya-za-3-mart.html", "text": "За националния ни празник българският премиер Бойко Борисов получи поздравителни писма от премиерите на Руската Федерация и на Турция - Дмитрий Медведев и Бинали Йълдъръм, съобщиха от Министерския съвет.Поздравленията са по случай националния празник на България - 140 години от Освобождението на България от турско робство.Руският премиер Медведев отбелязва подвига на руските войни и българските опълченци, сражавали се за свободата и независимостта на България.\"Боевете на Шипка и при Плевен са станали част от нашата обща история, която трябва да пазим грижливо\", се казва още в поздравителното писмо. Дмитрий Медведев посочи, че активният двустранен диалог между България и Русия ще продължи да допринася за укрепване на руско-българското взаимодействие и ще създаде условия за насърчаване на нови перспективни проекти в различни сфери.В поздравителното писмо до българския премиер Бинали Йълдъръм изразява увереност, че настоящите отношения между България и Турция ще продължат да се развиват в полза на нашите народи и регион.\"Следя със задоволство ефективната дипломация, която България прилага по време на председателството на Съвета на ЕС и съм удовлетворен от засиления диалог през последните месеци между двете правителства\", се казва още в писмото на турския премиер.В социалната мрежа Фейсбук по-рано премиерът Бойко Борисов честити 140-ата годишнина от Освобождението на България:\"Поклон пред паметта на всички, които са се борили и загинали за свободата на България. Признателност, която няма давност. Нека всеки българин днес живее така, че тяхната жертва да не е била напразна\", пожела Борисов.", "date": "2018.03.03", "title": "Премиерите на Русия и на Турция поздравиха България за 3 март"}
{"url": "https://news.bg/politics/hilyadi-izkachiha-vrah-shipka-za-140-ta-godishnina-ot-osvobozhdenieto-na-balgariya.html", "text": "Хиляди българи и чуждестранни гости изкачиха връх Шипка, за да съпреживеят националния ни празник - 3 март.Началото на тържествените чествания на 140-та годишнина от Освобождението на България от турско робство започна с благодарствен молебен за загиналите бойци. Той бе отслужен от българския патриарх Неофит и руския патриарх Кирил в храм-паметника \"Рождество Христово\" в град Шипка, община Казанлък.\"Докато я има България, ще го има и българския народ\", каза българският патриарх Неофит.На тази дата - 3 март, трябва да се поклоним пред героите на българската свобода и нашето минало, заяви в словото си държавният глава Румен Радев. След 140 години трудно може някои да каже кои са български и кои са руски кости. От тези кости е изградена българската свобода, а също така руската и българската бойна слава, допълни той.\"Вие, драги сънародници, сте били тук през всичките тези години, когато политиците ги нямаше\", заяви Радев в речта си.Вие сте опълченци на историческата правда, която пазите да не бъде поругана и избягвана. \"Хекатомбата на връх Шипка извисява нашата свобода. Да живее България\", завърши изказването си президентът Румен Радев.Руският патриарх Кирил също отправи тържествени пожелания и благодарности за националния празник на България.\"140 години ни отделят от Шипченската епопея и войниците, жертвали живота си, не изчезват от народната памет\", каза руският патриарх. Той припомни думите на Христос, че няма по-голяма любов от тази към всички български и руски опълченци, жертвали живота си за извоюване на свободата.\"Да бъде вечна и свята тяхната памет\", каза патриарх Кирил.Кметът на община Казанлък Галина Стоянова заяви в Шипка, че тук преди 140 години Отечеството поздрави България, надигнала се от петвековното турско робство.\"Датата 3 март винаги ще ни напомня за всички опълченци, дали живота си за свободата на България. Ще ни напомня за Васил Левски, за четата на Бенковски и за всички, които са участвали в паметните битки. Честит празник!\", пожела Стоянова.В тържествата на Шипка участват президентът Румен Радев, председателят на Народното събрание Цвета Караянчева, българският патриарх Неофит и руският патриарх Кирил, народни представители и кметът на община Казанлък Галина Стоянова.В София тържествата за националния празник започнаха пред храм-паметника \"Св. Александър Невски\" с военен ритуал, изпълнен от гвардейската рота на Българската армия. Министърът на отбраната Красимир Каракачанов поздрави гвардейците, след което бе издигнат националният трибагреник пред паметника на Незнайния воин.В официалната церемония пред Паметника на Незнайния воин участваха министърът на отбраната Красимир Каракачанов, началникът на отбраната генерал-лейтенант Андрей Боцев, заместник-министърът на отбраната Атанас Запрянов, командващият на Съвместното командване на силите генерал-лейтенант Любчо Тодоров, командирите на Сухопътните войски и Военновъздушните сили генерал-майор Михаил Попов и генерал-майор Цанко Стойков, висши офицери от Въоръжените сили.На тържествения ритуал присъстваха вицепрезидентът на Република България Илияна Йотова, министри, народни представители, общественици, представители на дипломатическия корпус у нас, на военно-патриотичните съюзи и родолюбиви организации, както и на религиозните вероизповедания и стотици граждани.Във Варна с военен ритуал и отдаване на почест на площад \"Св. Св. Кирил и Методий\" бе издигнат тържествено националния флаг на България.", "date": "2018.03.03", "title": "Хиляди изкачиха връх Шипка за 140-та годишнина от Освобождението на България"}
{"url": "https://news.bg/regions/vremenno-e-ogranicheno-dvizhenieto-pri-dragoman-po-patya-sofiya-kalotina.html", "text": "Временно е ограничено движението за всички автомобили по път I-8 София - Калотина при Драгоман. Причината е разлято гориво по пътя след катастрофа, съобщиха от АПИ.Движението в тунел Траянови врата, в посока София да става само в изпреварващата лента, поради аварийно запълване на появили се деформации по пътното платно в активната и аварийната лента. Шофьорите да се движат с повишено внимание и съобразена скорост.Метеорологична обстановка:Температурите са в интервала от -7° до +10°.Времето над страната е предимно облачно.Слаб до умерен е вятърът в областите Благоевград, Бургас, Варна, Добрич, Перник,Смолян, София, Хасково и Шумен.Дъжд вали в обл. Благоевград, обл. Бургас, гр. Видин, обл. Враца, обл. Габрово, обл.Кърджали, гр. Луковит, гр. Пещера, обл. Пловдив, обл. Силистра, обл. Смолян, обл.София, проход на \"Републиката\".Сняг вали в проход \"Петрохан\", местност \"Картела\", обл. Сливен, с. Владая и гр. Ихтиман,Пътните настилки са предимно мокри, по усойните места - заледени и обработени.Намалена видимост поради мъгла:- до 50 м в проходите \"Обзорски\" и \"Петрохан\", в района на област Варна, на места вобласт Разград и в района на гр. Мъглиж;- до 100 м в района на гр. Антоново;За тържествата на връх \"Шипка\" по случай Националния празник на РепубликаБългария от 20 ч. на 02.03.2018 г до 18 ч. на 03.03.2018 г. ще бъде ограниченодвупосочното транзитно преминаване на превозни средства през Шипченския проход попът I-5/Е-85/ Габрово - Шипка - Казанлък.Както всяка година транзитният трафик ще се насочва по път II-55 през Прохода наРепубликата по следния маршрут: Русе - Велико Търново - Дебелец - Проход наРепубликата - Гурково - Казанлък и обратно.Шофьорите от област Габрово и пътуващите от северозапад могат да ползватмаршрута: Габрово - Трявна - Белица - Вонеща вода - Проход на Републиката и обратно.За област Стара Загора движението ще преминава към Прохода на Републиката помаршрута: път I-6 Калофер - Казанлък - път II-55 - Гурково - Проход на Републиката -Велико Търново и обратно, като пренасочването ще става при пътен възел \"Мъглиж\" (пътI-5 с път I-6).Ограничението в движението през Шипченския проход НЕ важи за организираниямеждуградски автобусен транспорт.ОГРАНИЧЕНИЯ ЗА ТОВАРНИ АВТОМОБИЛИ:Забранява се движението на моторни превозни средства, предназначени за превоз натовари с техническа допустима максимална са над 12 тона, включително състав сремаркета и полуремаркета, селскостопанска и земеделска техника, трактори испециализирана строителна техника, както следва:целогодишно за периода на официалните празници: последния работен ден предипразници - от 16:00 часа до 20:00 часа и последния почивен /празничен/ ден - от 14:00часа до 20:00 часа. Забраната се отнася за всички периоди, в които е определен повече отедин празничен ден.Ограниченията важат само за участъците от републиканската пътна мрежа, кактоследва:Ребърково-Своге- София;Забраната не важи за моторни превозни средства, които извършват превози на опаснитовари (ADR), живи животни, бързо развалящи се хранителни продукти и товари натемпературен режим.2.1. Проходи:2.1.1. Ограничения за текущия период:- \"Айтоски\"- отворен за всички МПС;- \"Дюлински\" - забранен за всички МПС;- \"Котленски\" - отворен за всички МПС;- \"Обзорски\" - отворен за всички МПС;- \"Печинско\" - отворен за всички МПС;- \"Превала\" - отворен за всички МПС;- \"Предел\" - отворен за всички МПС;- \"Републиката\" - отворен за всички МПС;- \"Ришки\" - отворен за всички МПС;- \"Рожен\" - отворен за всички МПС;- \"Твърдишки\" - забранен за МПС над 10 т;- \"Троянски\" - затворен за всички МПС;2.1.2. Временни ограничения:2.1.3. Целогодишни ограничения за движение по проходите:- \"Върбишки\" - затворен за всички МПС;- \"Златишки\" - затворен за всички МПС;- \"Вратник\" - забранен за МПС над 10 т;- \"Пампорово\" - забранен за МПС над 3,5 т;- \"Петрохан\" - забранен за МПС над 12 т;- \"Шипка\" - забранено е движението на МПС, предназначени за превоз на товари стехнически допустима максимална маса над 12 тона от категория N3, както и тегленето наремаркета и полуремаркета с технически допустима максимална маса над 10 тона откатегория О4.2.2. Автомагистрали:- А1 \"Тракия\": няма ограничения.- А2 \"Хемус\": няма ограничения.- А3 \"Струма\": няма ограничения.- А4 \"Марица\": няма ограничения.- А5 \"Черно море\": няма ограничения.- А6 \"Люлин\": няма ограничения.Временни ограничения в движението на МПС по първокласната пътна мрежа:- път I-1 /Е79/ Граница Румъния-Видин- Монтана-Враца- София-Благоевград- Кулата-граница Гърция:ОПУ Видин:- Временно движението на МПС над 12 т по път I-1 Видин - Монтана за движещите се впосока Монтана е ограничено поради силен снеговалеж и снегопочистване.Oбходен маршрут : път II-11 Дунавци - Арчар - път III-112 Добри дол - Тополовец - пътIII-114 Тополовец - Ружинци. Движението се регулира от сигналисти и служители на\"Пътна полиция\".2.3. Други въведени извънредни временни ограничения на движението:ОПУ Благоевград:- Временно движението по път II-84 Велинград - Якоруда е ограничено за МПС над 12 т сремаркета и полуремаркета поради обилен снеговалеж и снегопочистване.ОПУ Бургас:- Временно е ограничено движението на МПС над 10 т по път III-908 Варовник -Вълчаново ханче поради силен вятър и снегонавявания.- Временно движението по път III-2085 Горица - Просеник е ограничено за всички МПСсилен вятър и снегонавявания.ОПУ Добрич:- Ограничено е движението за МПС над 12 т по път III-902 Оброчище - Кичево порадиснегонавявания.- Ограничено е движението за всички МПС по път III-2932 Крушари - Росица порадиснегонавявания.- Ограничено е движението за всички МПС по път III-2961 Конаре - Божаново порадиснегонавявания.- Ограничено е движението за всички МПС по път III-2963 Вранино - Спасово порадиснегонавявания.- Ограничено е движението за всички МПС по път III-7001 Силистра - Коритен порадиснегонавявания;- Ограничено е вижението за всички МПС по път III-7102 Коларци - Тервел порадиснегонавявания.- Ограничено е движението за всички МПС по път III-7103 Oногур - Крушари порадиснегонавявания.- Ограничено е движението за МПС над 12 по път III-7106 Карапелит - Кочмар порадиснегонавявания.ОПУ Ловеч:- Ограничено е движението за всички МПС по път III-358 Шипково - Рибарица, порадиснегонавявания.ОПУ Пазарджик:- Временно движението по път II-84 Велинград - Якоруда е ограничено за МПС над 12 т сремаркета и полуремаркета поради обилен снеговалеж и снегопочистване.ОПУ Пловдив:- Движението по път III-861 Югово - Лъки се осъществява задължително с вериги завсички МПС поради снегонавявания.- Движението по път III-8611 Белица - Загражден се осъществява задължително с веригиза всички МПС снегонавявания.ОПУ-Русе:- Ограничено е движението за МПС над 12 т по път II-23 Русе - Кубрат порадиснегонавявания.- Временно движението за всички МПС по път III-2003 Дряновец - Сеново е ограниченопоради снегонавявания.ОПУ Силистра:- Ограничено е движението на всички МПС по път III-205 Тутракан - Исперих порадиснегонавявания. Обходен маршрут: Царев дол - Черногор - Главиница - Исперих.- Ограничено е движението на МПС над 3,5 т по път III-205 Стефан Караджа - Белицапоради снегонавявания.- Ограничено движение за МПС над 3,5 тона по път ІІІ-701 в участъка Секулово - ТодорИкономово от км 9+454 до км 16+353 поради влошено състояние на мостово съоръжение.Обходен маршрут за МПС над 3,5 тона: през общински път 70009 Секулово - Прохлада -Браничево; наляво по път І-7 Браничево - Пристое - Каолиново; наляво по път ІІІ-7005Каолиново - Тодор Икономово и обратно.ОПУ Смолян:- Движението по път ІІІ-861 гр. Лъки - местност \"Момина вода\" от км 31+040 до 36+000 е ограничено за всички МПС да се движат с вериги а автомобилите с маса над 12 т.без ремаркета и полуремаркета- Движението по път III-8631 Момчиловци - проход Рожен е забранено за МПС над 12 т сремаркета и полуремаркета, а всички МПС задължително да се движат с вериги.", "date": "2018.03.03", "title": "Временно е ограничено движението при Драгоман по пътя София-Калотина"}
{"url": "https://news.bg/regions/ne-ochakvame-navodneniya-no-se-gotvim-za-tyah-spored-valentin-radev.html", "text": "Не очакваме наводнения, но сме готови да ги посрещнем, стана ясно от думите на вътрешния министър Валентин Радев. Пред БНР той обясни, че екипите на пожарната са в готовност, ако се стигне до наводнения заради топенето на снега у нас.В МВР няма информация за възможни наводнения, но въпреки това превантивни мерки са взети.\"Няма да има наводнения, но ако има, то ще бъде по поречието на големите реки в Югоизточна България, надолу към Турция - Марица, Тунджа, евентуално. Готови сме за това. Главна дирекция \"Пожарна безопасност и защита на населението\" навсякъде са разположили сили, включително и тежки автомобили\", заяви Валентин Радев.Междувременно столичният кмет Йорданка Фандъкова нареди да се наблюдават нивата на реките и общинските язовири заради снеготопенето. Проверява се и проводимостта на шахтите по улиците на София.Изпуска се вода от язовирите \"Иваняне\", \"Мърчаево , \"Суходол\" и \"Мрамор\", допълниха от общината.Припомняме, в началото на март от регионалното министерство разпоредиха проверка за състоянието на язовирите. От МОСВ обявиха, че осем язовира са запълнени над 90%.Хората да се придвижват с повишено внимание заради ледените висулки призова вътрешният министър Валентин Радев. Той помоли хората в градовете да се обадят на пожарната, ако видят опасни ледени висулки, които не могат да бъдат премахнати от сградите.\"Висулки навсякъде. На всички частни сгради отговорни са собствениците на сградите и домоуправителите. Ако е възможно, да изчистят тези ледени висулки, които са по около два метра\", каза Валентин Радев.По време на трите почивни дни за националния празник на България ще има засилено полицейско присъствие, обеща вътрешният министър.", "date": "2018.03.03", "title": "Не очакваме наводнения, но се готвим за тях, според Валентин Радев"}
