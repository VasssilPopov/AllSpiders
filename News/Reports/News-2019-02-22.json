{"url": "https://news.bg/world/stanishev-ochakva-poveche-sotsialisti-v-sledvashtiya-ep.html", "text": "Очаквам от социалистите в много европейски страни, включително и България, да увеличат броя на евродепутатите си след изборите през май.Левицата имала успехи и сега, но те не били достатъчни.Това заяви президентът на ПЕС Сергей Станишев, цитиран от \"24 часа\".Важно е . Сега сме 4-ма депутати от левицата в България, какво можем да свършим, ако зад нас не стои една голяма група, убеден е още Станишев.Той направи изявлението преди началото на конгреса за евроизборите, който се провежда в Мадрид. С него левицата в Европа стартира кампанията на кандидата си за шеф на Еврокомисията Франс Тимерманс.Има страни, където Франс Тимерманс ще изиграе позитивна и ключова роля в кампанията, в други ПЕС ще се включи в обучения на активисти. Къде ще отиде Тимерманс зависело от националните партии и дали те ще го поканят.Предстоят ни 3 месеца пътешествие и одисея в диалог с хората, на които да представим изготвения от нас нов социален договор за Европа, обясни Станишев.ПЕС ще приеме манифеста си в събота. Той е изработен заедно от 34 партии с амбицията да обновим Европа и да я спасим чрез промяна, допълни той.Той е убеден, че хората навсякъде искат да видят ЕС, който възстановява справедливостта и бори неравенствата.Станишев обясни, че това няма да е кампания на омразата.Виждаме все по-голямо сближаване на ЕНП с крайните националисти - градят мостове към Орбан в Унгария, в Испания народната партия и либералите избелват образа на крайните националисти, да не кажа неофашисти, обясни Станишев.Той разказа още, че българските евродепутати се събират веднъж месечно по проблеми от национален интерес като пакета \"Макрон\". Не очаквайте от мен партизанска политика или поведение, трябва да работим заедно по темите за България, заяви той. Да, ние сме леви, десни, ние сме различни и по различни неща ще имаме сблъсъци и в кампанията, и след това.Станишев коментира и други теми, сред които мигрантите.Позицията на евросоциалистите по въпроса за мигрантите е в интерес на България. Ние сме за реформа на Дъблинския регламент и не искаме България, както и другите гранични държави, да се превръща в буфер и лагер на бежанци, обясни Станишев. Левицата била за това Европа със силни граници, да не е разграден двор, в който всеки може да дойде и за солидарност в рамките на ЕС.", "date": "2019.02.22", "title": "Станишев очаква повече социалисти в следващия ЕП "}
{"url": "https://news.bg/economics/9-firmi-iskat-da-stroyat-patya-mezdra-botevgrad.html", "text": "В Агенция \"Пътна инфраструктура\" (АПИ) бяха отворени 9 оферти на участници в обществена поръчка за определянето на изпълнител за изграждането на 19.3 километра от отсечката от път I-1 (Е-79) Мездра - Ботевград.Изграждането на направлението Видин - Ботевград, което е общо 167 километра, ще започне с един от най-сложните участъци като терен за преминаване. Това е причината и пътят между Мездра и Ботевград, който е 33 километра, да бъде разделен на два участъка - лот 1 (19.3 км) и лот 2 (13.4 км). Отворените днес оферти са за лот 1. На 4 февруари бяха отворени , които са 6 на брой.Отворените днес оферти за лот 1 са на:Според проекта пътят между Мездра и Ботевград ще бъде с две платна с по две ленти за движение в посока. Трасето ще следва съществуващия път, който ще бъде разширен до новия габарит, а настоящото трасе ще бъде основно ремонтирано и реконструирано, където е необходимо.По нов терен бъдещият скоростен път ще се развива в участъците, обхождащи селата Люти дол, Типченица, Новачене и Скравена. На обхода на село Люти дол ще бъдат построени два тунела, с дължини съответно 490 и 340 метра.Ще бъдат изградени и ремонтирани редица съоръжения - над ж. п. линията Мездра-София, мостове над река Искър, Малата река, Калница, Бебреш, Рударка, както и пътен възел при село Новачене. Пресичанията на републиканските и общинските пътища ще се осъществява чрез кръгови кръстовища \"Мездра\", \"Дърманци\", \"Ребърково\", \"Люти дол\", \"Скравена\" и \"Ботевград\". Предвидено е построяването на селскостопански надлези, площадки за отдих и други.Срокът на изпълнение на обществената поръчка е 1 096 дни, от които 180 дни за проектиране и 916 дни за строителство.Общата индикативна стойност на проекта и за двата лота е близо 302 млн. лева без ДДС. За лот 1 - 123 000 000 лв. без ДДС, а за лот 2 е 178 800 000 лв. без ДДС. Средствата са от републиканския бюджет, пише АПИ.От пътната агенция допълват и че за първи път при изпълнението на обществените поръчки за строителство на двата участъка ще се приложи нова схема на плащане, която предвижда цялата стойност на договора да се разплати на изпълнителя след като бъде подписан Акт 16 за завършване на обекта и има издадено разрешение за ползване на новопостроения пътен участък. Целта е бъдещите изпълнители да работят максимално мобилизирано и да завършат обекта качествено и в кратък срок.Направлението Видин - Ботевград е приоритетен проект в инвестиционната програма на АПИ и МРРБ до 2022 година, тъй като с цялостното хомогенизиране и модернизация на трасето от \"Дунав мост 2\" ще се осигури бърза и удобна връзка между автомагистралите \"Хемус\", \"Тракия\" и \"Струма\".С изпълнението на проекта транзитният трафик ще бъде изведен от населените места, с което ще се повиши безопасността на движение и ще се ограничи вредното въздействие на шума и замърсяването на околната среда от интензивния тежкотоварен трафик.", "date": "2019.02.22", "title": "9 фирми искат да строят пътя Мездра - Ботевград"}
{"url": "https://news.bg/economics/20-000-evro-e-maksimalnata-pomosht-za-zemedelskite-stopani.html", "text": "Максималната помощ, която националните органи по земеделие могат да отпускат на земеделските стопани е 20 000 евро. Срокът на помощта е за три години, като досега сумата беше 15 000 евро, съобщи БНР.Увеличението на помощта за земеделските стопани влиза в сила на 14 март и може да се прилага със задна дата за помощите, които отговарят на всички условия.Ако за даден селскостопански сектор държавата - член на ЕС, не изразходва повече от 50% от общия си пакет за национална помощ, тя може допълнително да увеличи размера на минималната помощ за едно стопанство. Увеличението може да е до 25 000 евро.Междувременно от Министерството на земеделието информираха, че 1,5 млн. лв. е бюджетът за 2019 г. по схемата за подпомагане \"Помощ за съфинансиране на застрахователни премии при застраховане на селскостопанска продукция\". Решението е на Управителния съвет на Държавен фонд \"Земеделие\". Земеделските стопани могат да кандидатстват за помощта от 18 март до 31 юли.Максималният размер на подкрепата, която може да получи един фермер, е до 65% от стойността на застрахователната премия. Сумата за подпомагане e до 195 лв./ха при размер на застрахователната премия от 300 лв./ха. На съфинансиране подлежат полици, издадени след подаване на заявление за кандидатстване.Земеделските стопаните трябва да представят застрахователните си полици в отделите \"Прилагане на схеми и мерки за подпомагане\" (ПСМП) на областните дирекции на ДФ \"Земеделие\" до 31 август.Срокът за изплащането на средствата е до 10 работни дни след сключване на договорите между земеделския стопанин и фонда.Целта на помощта е да насърчи земеделски стопани, малки и средни предприятия, които произвеждат плодове, зеленчуци, етерично-маслени култури и тютюн доброволно да застраховат продукцията срещу неблагоприятни климатични събития.", "date": "2019.02.22", "title": "20 000 евро е максималната помощ за земеделските стопани"}
{"url": "https://news.bg/world/barnie-ima-golyama-veroyatnost-ot-sluchaen-brekzit-bez-sdelka.html", "text": "Главният преговарящ на ЕС за Брекзит Мишел Барние предупреди, че има голяма вероятност от \"случаен\" Брекзит без сделка, пише \"Гардиън\".Той отбеляза, че е още по-обезпокоен след преговорите с премиера Тереза Мей и британските преговарящи, които напуснаха Брюксел пет седмици преди окончателното излизане на Великобритания от ЕС.Докато британският министър-председател се подготвя за участието си на срещата на  в Египет, Барние вярва, че има \"шанс\" за ратифициране на сделката.\"Днес аз съм по-обезпокоен от преди\" разговорите, сподели той пред френско радио и добави, че Великобритания трябва да вземе бързи решения.Представителят на ЕС също е казал пред посланиците след преговорите с британския министър за Брекзит Стивън Баркли и визитата на Мей в Брюксел, че шансовете за \"случаен\" Брекзит без споразумение са високи.Камарата на общините се очаква да гласува поправка към споразумението през следващата седмица дали да се принуди Мей да поиска отлагане на Брекзит, ако не бъде постигнато споразумение до средата на март.", "date": "2019.02.22", "title": "Барние: Има голяма вероятност от \"случаен\" Брекзит без сделка"}
{"url": "https://news.bg/regions/mina-vze-pernishko-selo-na-kontsesiya.html", "text": "Мина взе село на концесия, предаде БНР.Мина копае все по-близо до къщите в пернишкото село Дивотино. Според кмета на селото Румен Сергиев изкопните дейности се извършват на едва 200 метра от селото и са обхванали и частни земеделски земи. По изчисления на местните са засегнати близо 150 декара.Жителите на Дивотино вече са пуснали жалби до общината, Министерството на енергетиката и омбудсмана Мая Манолова.Оказва се обаче, че територията на селото влиза в отдадената територия за концесия на мината.Въпреки че мината не е в нарушение, жителите са категорични, че няма да останат безучастни. Предстоят срещи на различни нива на властта.", "date": "2019.02.22", "title": "Мина взе пернишко село на концесия"}
{"url": "https://news.bg/regions/katastrofa-zatvori-ednata-lenta-na-izhoda-na-blagoevgrad-kam-kulata.html", "text": " На изхода на Благоевград в посока към Кулата е възникнал пътен инцидент, информират от Агенция \"Пътна инфраструктура\" (АПИ).Вследствие на удара преминаването в района се извършва в едната лента за движение.На място са пристигнали екипи на \"Пътна полиция\", които регулират преминаването.Междувременно \"Фокус\" съобщава за 5 катастрофи във Варна в рамките на днешния ден. Последната - на кръстовището до стадион \"Тича\".По данни на пътните полицаи в морската ни столица при инцидента са пострадали двама души - водачът на едната кола и неговата спътничка.Към момента няма данни те да са пострадали тежко и да има опасност за живота им.", "date": "2019.02.22", "title": "Катастрофа затвори едната лента на изхода на Благоевград към Кулата"}
{"url": "https://news.bg/world/iran-poe-kontrol-nad-amerikanski-bezpilotni-samoleti.html", "text": "Иран твърди, че е хакнал и е поел контрол над американски безпилотни самолети. Техеран показа кадри от мисията като доказателство, които очевидно са взети от камерите, съобщават руски медии.От седем до осем дрона, които постоянно прелитат над Сирия и Ирак, са под наш контрол и разузнаването им се следи от нас, можем да се сдобием с разузнавателна информация от първа ръка, обяви бригаден генерал Амир Али Хаджизадех, цитиран от ФАРС.Генералът ръководи ВВС към Революционната гвардия.ФАРС публикува видео като \"едно от многото доказателства в подкрепа на думите на генерал Хаджизадех\".Говорител на Пентагона коментира, че са запознати с информацията и че за момента няма какво да добавят.Междувременно Международната агенция за атомна енергия съобщи, цитирана от АП, че Иран продължава да спазва ядреното споразумение от 2015 г.", "date": "2019.02.22", "title": "Иран пое контрол над американски безпилотни самолети"}
{"url": "https://news.bg/regions/pyana-v-reka-yantra-vdigna-tarnovskata-ekoinspektsiya-na-krak.html", "text": "Пяна се изля в река Янтра заради запушен колектор за отпадни води във Велико Търново, предаде БНР.Инцидентът е станал в западната промишлена зона и жилищния квартал \"Чолаковци\".След подаден сигнал за замърсяването Регионалната екологична инспекция е извършила проверка, при която е било установено, че изтичането на големите количества пяна се дължи на запушена ревизионна шахта на градския канализационен колектор.Ролята на съоръжението е да отвежда отпадните води на десетки фирми от западната промишлена зона и топлофикация до градската пречиствателна станция.Заради повредата на колектора обаче част от отпадните води са започнали да се изливат в дерето.Проблемът трябва да бъде отстранен до 25 февруари.", "date": "2019.02.22", "title": "Пяна в река Янтра вдигна търновската екоинспекция на крак"}
{"url": "https://news.bg/world/duda-ochakva-zasilvane-na-voennoto-prisastvie-na-sasht-v-polsha.html", "text": "Полските власти очакват засилване на американския военен контингент в страната. Това съобщи президентът на Полша Анджей Дуда на съвместна пресконференция с държавния глава на Украйна Петро Порошенко и на Литва Далия Грибаускайте в Люблин, съобщават руски медии, позовавайки се на портала Comments.ua.Дуда не уточни за какво увеличение на американски военнослужещи става въпрос.Дали ще се увеличи броят на военнослужещите, броят на местата за тяхното дислоциране или броят на полигоните, американската страна ще вземе това решение, отбеляза той.През миналата година се заговори за изграждане на американска военна база В момента на територията на централноевропейската страна има 4 500 американски войници.", "date": "2019.02.22", "title": "Дуда очаква засилване на военното присъствие на САЩ в Полша"}
{"url": "https://news.bg/world/sblasatsi-i-zhertvi-na-mnogohilyaden-protest-v-gaza.html", "text": "Палестински демонстранти са били убити или ранени при пореден многохиляден прост в Ивицата Газа, съобщават израелски медии.Съобщава се за най-малко една жертва - 15-годишно момче. То е било простреляно и по-късно умира от раните си. Други 30 души са били ранени.Няма данни за пострадали военни от израелската армия. Военните са отказали коментар за поредните кървави сблъсъци. Припомняме, че подобни протести и насилия  в региона.При последната вълна на насилие в региона са загинали 250 души, а други 25 000 са били ранени.Израелските власти обвиняват за тези вълнения радикалното палестинско движение Хамас, което управлява Газа и открито призовава към атаки срещу израелци.Израелският премиер Бенямин  по-рано този месец със спиране на средства за палестинците. Поводът бе убийството на израелско момичеМиналата година Израел не успя да прокара резолюция срещу Хамас в ООН, но обяви за успех самото гласуване на такъв документ.", "date": "2019.02.22", "title": "Сблъсъци и жертви на многохиляден протест в Газа "}
{"url": "https://news.bg/world/tereza-mey-da-si-hodi-do-may-iskat-britanski-ministri.html", "text": "Премиерът на Великобритания Тереза Мей трябва да подаде оставка до три месеца, ще поискат британски министри от кабинета на консерватора. Това е научил британският вестник \"Гардиън\".Министрите ще заявят ясно, че вярват, че Мей трябва да се оттегли след местните избори през май и да позволи на нов лидер да се заеме с новата фаза от преговорите за Брекзит, пише изданието.Високопоставени представители в правителството са предложили премиерът да подаде оставка малко след приключването на първата фаза от преговорите за Брекзит или ще бъде изправена пред загуба на вот на доверие в парламента в края на годината.Мей иска да остане достатъчно дълго на власт след Брекзит, за да си гарантира политическо завещание отвъд напрегнатите преговори. Но някои министри вярват, че тя трябва да обяви кога ще се оттегли след местните избори, за да може още през лятото да бъде организирано гласуването в Консервативната партия за ново ръководство.Поддръжниците на Брекзит в кабинета искат нов лидер да води следващата фаза от преговорите с ЕС.", "date": "2019.02.22", "title": "Тереза Мей да си ходи до май, искат британски министри"}
{"url": "https://news.bg/crime/globiha-nad-3-000-peshehodtsi-za-nepravilno-presichane.html", "text": "Над 3 000 пешеходци се сдобиха с глоба заради неправилно пресичане, съобщиха от полицията.Днес приключи  по спазване на правилата за движение по пътищата от пешеходците. Тя се проведе от 4 до 15 февруари на територията на цялата страна.Общо 3 023 пешеходци са били глобени за неспазване на Закона за движение по пътищата. В 109 от случаите нарушенията на възрастните са били извършени в присъствието на деца.443 шофьори също са получили санкция. В техния случай тя е била за отнемане на предимство на пешеходец.Целта на операцията е да се намалят пътните инциденти с пешеходци - най-уязвимите участници в движението по пътищата.От полицията съобщават, че подобни акции ще се провеждат всеки месец на територията на цялата страна.", "date": "2019.02.22", "title": "Глобиха над 3 000 пешеходци за неправилно пресичане"}
{"url": "https://news.bg/bulgaria/400-us-voenni-uchastvat-v-savmestno-uchenie-s-nashi-na-novo-selo.html", "text": "Съвместна българо-американска подготовка започва на учебен полигон \"Ново село\", съобщиха от пресцентъра на Министерството на отбраната.Тя ще продължи до 19 октомври 2019 година. В нея ще участват сили и средства от Министерството на отбраната, структурите на пряко подчинение на министъра на отбраната и Българската армия.За целите ѝ от 22 февруари започва предислоциране на до 400 военнослужещи с необходимата екипировка, щатно въоръжение и бойни припаси от Въоръжените сили на САЩ в Европа.Пристигат и бойни машини на пехотата M2A3 \"Брадли\", хеликоптери UH-60 \"Blackhawk\" и HH-60 \"Pave Hawk\", самоходни минохвъргачки М1064, транспортна, спомагателна и ремонтна техника.В рамките на съвместната тренировка ще бъдат провеждани стрелби и тренировъчни полети на военните хеликоптери.", "date": "2019.02.22", "title": "400 US военни участват в съвместно учение с наши на \"Ново село\""}
{"url": "https://news.bg/politics/vmro-prashta-mareshki-pri-veterinarya-na-stolichniya-zoopark.html", "text": "Общинският съветник в СОС от ВМРО Карлос Контрера иска да прати лидера на \"Воля\" Веселин Марешки при ветеринаря на столичния зоопарк.В прессъобщение на ВМРО пише, че Контрера зове: \"Д-р Дулитъл, погрижете се за екземпляра Веселин - \"Г-н Мъ\", моля Ви! След ремонта на столичния зоопарк има много добри условия и си мисля, че може и той да се почувства комфортно сред свои.\"Патриотът написа пост на страницата си във \"Фейсбук\" в отговор на , в което бизнесменът моли премиера да озапти лидера на ВМРО Красимир Каракачанов по темата за интеграция на циганите. Припомняме, в писмото Марешки пише, че  само ще засили циганизацията на страната, ще предостави повече облаги на циганите и по този начин ВМРО ще си спечели голяма част от ромския вот.Това провокирало Контрера, който писа в социалната мрежа, че с писмото си Марешки за пореден път е доказал, че менталните липси не се компенсират със заемане на постове в парламента.\"Функционалната неграмотност очевидно е факт не само сред учениците, но и сред определени лидери на партии и техните депутати. Да заявиш, че Концепцията за справяне с маргинализирания цигански етнос дава права на циганите е равнозначно на това да твърдиш, че имаш верига аптеки и си пиеш редовно хапчетата\", пише патриотът. Първото показвало, че Марешки не можел да чете и разбира написаното в един не чак толкова дълъг документ. Второто - че здравната система у нас имала нужда от повече пари за психично здраве.В поста си Контрера изригва: \"Да твърдиш, че ВМРО иска да привлече цигански гласове, докато ти влизаш в коалиция с най-близката до сърцето на Еродан протурска партия в България - НПСД, и чрез техен приближен турчеещ се циганин вдигаш бунт срещу собствената си държава в \"Столипиново\", а след това слагаш гръмкото име на коалицията \"българските родолюбци\", е меко казано циклофренично.\"Според общинския съветник действията на Марешки освидетелствали, че \"има етапи от еволюцията, които очевидно са подминали определени индивиди\".Контрера: \"Дарвин щеше да прояви интерес към подобни есземпляри със сигурност.\"Патриотът препоръчал на Марешки да се консултира с един определен лекар - д-р Росен Кръстев. Той бил нещо като личен лекар на маймунките в столичния зоопарк, та можел да се погрижи и за него. Плюс това след ремонта и реконструкцията на зоологическата градина там условията не били никак лоши.", "date": "2019.02.22", "title": "ВМРО праща Марешки при ветеринаря на столичния зоопарк"}
{"url": "https://news.bg/world/boliviya-obyavi-us-pomoshtta-za-venetsuela-za-troyanski-kon.html", "text": "Хуманитарната помощ, която САЩ изпратиха на Венецуела, е троянски кон. Това обяви боливийският президент Ево Моралес, цитиран от РИА \"Новости\".В \"Туитър\", той призова останалите държави в региона да се държат \"братски\" и да защитят суверенитета на Венецуела.Както е известно, Моралес е известен съюзник на Мадуро и критик на САЩ.Самият президент Николас Мадуро обяви, че няма да допусне помощта в страната. Той обвини САЩ, че са ощетили с милиарди долари страната му и сега предлагат \"трохи\".Президентът на , тъй като лидери на опозицията планират да вкарат чуждестранна хуманитарна помощ от три съседни държави.Ситуацията във Венецуела се изостри, след като Хуан Гуайдо се обяви за , около две седмици след началото на втория мандат на Мадуро, който спечели президентските избори през 2018 г.Гуайдо обяви, че помощта ще пристигне в страната на 23 февруари и призова армията да не държи собствения си народ като заложник.Гуайдо беше признат за президент от повечето страни от ЕС и от Латинска Америка, както и от САЩ, докато Русия, Китай, Турция, Мексико и др. продължават да подкрепят Николас Мадуро като легитимен президент.Доналд Тръмп обяви, че  на неговото правителство.Припомняме, че България  след като опозиционен депутат разкри, че Мадуро се е опитал да изнесе и в нашата страна държавни активи. МВнР съобщи, че не разполага с такава информация.Позицията на страната ни  С решение на министрите от кабинета \"Борисов-3\" българското правителство призна Хуан Гуайдо за временно изпълняващ функциите на президент на Венецуела. Преди това президентът Румен Радев поиска да не се намесваме във вътрешните работи на страната.", "date": "2019.02.22", "title": "Боливия обяви US помощта за Венецуела за \"троянски кон\""}
{"url": "https://news.bg/crime/ks-otkaza-na-manolova-delo-po-zakona-za-gorivata.html", "text": "Конституционният съд няма да образува дело по искането на обществения защитник Мая Манолова за противоконституционност на Закона за горивата, информира БНР.Мнозинството от магистратите - 7 конституционни съдии - са определили, че омбудсманът има право да атакува само закони, които пряко засягат правата на гражданите. Законът за горивата обаче се отнасял до икономически дейности, което не било в компетенциите на Манолова.Другите пет конституционни съдии обаче са на обратното мнение.Според Атанас Семов, който е в КС от квотата на президента, \"ограничителният прочит на засягането на основните права на гражданите чрез разпоредби, отнасящи се наглед само до \"икономически оператори\" , може утре да доведе съда до подобно разбиране за законови разпоредби, отнасящи се до поликлиники, болници, аптеки и хранителни магазини\".", "date": "2019.02.22", "title": "КС отказа на Манолова дело по Закона за горивата"}
{"url": "https://news.bg/society/galap-92-ot-balgarite-iskat-es-da-e-po-nezavisim-ot-sasht.html", "text": "92% от българите са на мнение, че Европейският съюз трябва да води по-независима политика от САЩ. Това показват данни от експресния сондаж по актуални теми на социологическата агенция \"Галъп интернешънъл\", проведен между 19 и 21 февруари между 800 души в страната.На практика това означава обществено единодушие по основния въпрос на приключилата наскоро Мюнхенска конференция за сигурността, тълкуват от агенцията.По международните въпроси по принцип е трудно да се очаква висока информираност. Поради това данните са ценно свидетелство за базисните обществени инстинкти, обясняват още от \"Галъп\".Оказва се и че българите масово не подкрепят правителствената позиция относно ситуацията във Венецуела. 69% от респондентите сочат, че по-скоро подкрепят позицията на президента Румен Радев по казуса, а именно  за президента на латиноамериканската страна Николас Мадуро.20% се обявяват в подкрепа на  - страната ни призна Хуан Гуайдо за временен президент на Венецуела.От \"Галъп\" обаче тълкуват, че това обществено мнение може да се дължи на високото доверие в президентската институция на фона на традиционното за България недоверие в парламента и правителството. Това накрало мнозинството от запитаните да се солидаризират с позицията на Радев.Плюс това българското масово съзнание традиционно било против намеси и президентската позиция била в синхрон с масовите нагласи, допълват от агенцията.", "date": "2019.02.22", "title": "\"Галъп\": 92% от българите искат ЕС да е по-независим от САЩ"}
{"url": "https://news.bg/politics/nad-polovinata-balgari-ne-ochakvat-chestni-izbori.html", "text": "Повече от половината български граждани не очакват предстоящите избори за Европейски парламент да бъдат честни. Това показват данни от експресния сондаж по актуални теми на социологическата агенция \"Галъп интернешънъл\", проведено между 19 и 21 февруари между 800 души в страната.На въпрос дали изборите ще бъдат по-скоро честни или нечестни 52% от анкетираните българи са посочили, че очакват нечестни евроизбори. 37% са на мнение, че евровотът ще бъде честен, а останалите 11% се колебаят.Данните са в синхрон с традиционното за последните години съмнение сред обществото по отношение на честността на изборния процес - регистрирано неведнъж и отбелязано и в годишниците на \"Галъп\", пишат от агенцията.Според анализаторите този път тревожното е, че броят на тези, които са на мнение, че изборите ще бъдат манипулирани, са повече от половината запитани.Другата актуална тема - промените в Изборния кодекс - допълнително задълбочавала и без друго ниското доверие в изборния процес у нас.Решението за връщане на преференциите по принцип се одобрявало сред обществото, но не успявало в достатъчна степен да отмени подозрението спрямо властта, че търси конюнктурни ползи с оглед предстоящите избори за ЕП.Цели 59% от българите са съгласни с обвинението, че с промените в Изборния кодекс управляващите искат да постигнат \"служебна победа\" - теза, която беше заявена от . 30% пък се противопоставят на това мнение, а останалите се колебаят.\"Високият процент критичност идва от това, че зад подозренията спрямо властта застават не само привържениците на парламентарната опозиция, но и хората, които не биха гласували, както и голямата част от другите опозиционно настроени респонденти\", пишат \"Галъп\".Като цяло българите автоматично подкрепяли всякакви форми на \"отваряне\" на Изборния кодекс към гражданите. Например преференциалното гласуване се подкрепя от 70% от българите; машинното гласуване - от 75% от сънародниците ни; възможността всички българи в чужбина да могат да гласуват - от 78%.Затова и 63% не одобряват гласуваните от ГЕРБ, ДПС и НФСБ промени в изборните правила, което на практика обезсили преференциалния вот. 24% подкрепят праговете в преференциите, а останалите 13% се колебаят.Иначе решението на премиера за преосмисляне на промените в законодателството среща висока подкрепа - 74% от българите одобряват връщането на преференциите, а 17% - не.Въпреки това решение на Борисов обаче, ГЕРБ засега не могат да елиминират подозренията, че ДПС всъщност са  на властта. Цели 50% от българите споделят мнението за скрита коалиция ГЕРБ - ДПС, а 28% - не. По този въпрос 22% се колебаят.\"Равнището на принципно неприемане на евентуално пряко участие на ДПС във властта остава високо - 58%. На обратното мнение са 36%, а останалите се колебаят. Подобни нагласи не говорят за достатъчно развита демократичност на съзнанието - което да допусне, че всяка представена в парламента партия би следвало да има право на участие във властта\", пишат от агенцията.Относно решението на социалистите да напуснат парламента: 55% от респондентите не одобряват това, а 37% подкрепят червените.Данните обаче едва ли отразяват в пълна степен решението на Нинова депутатите от БСП да се откажат и от заплатите си, тълкуват от \"Галъп\".", "date": "2019.02.22", "title": "Над половината българи не очакват честни избори"}
{"url": "https://news.bg/crime/kpkonpi-vze-kolata-na-obvinen-v-alo-izmami.html", "text": "Комисията за противодействие на корупцията и за отнемане на незаконно придобитото имущество (КПКОНПИ) получи за отговорно пазене високопроходим автомобил Ауди Q7, върху който са наложени обезпечителни мерки.Автомобилът е собственост на лице с повдигнато обвинение за участие в организирана престъпна група за телефонни измами.След извършена проверка е установено несъответствие между имуществото и доходите на проверяваното лице и членовете на семейството му и с решение на Русенския окръжен съд са наложени обезпечителни мерки.За първи път комисията осъществява новите си правомощия, съгласно които КПКОНПИ управлява и пази обезпеченото имущество.Предаването на автомобила е станало със съдействието на МВР, които са осигурили охрана и конвой за репартирането му.Предвидената в закона процедура за отговорно пазене ограничава опасността имуществото да бъде укрито или повредено, с което да намали стойността на отнетото в полза на държавата имущество.", "date": "2019.02.22", "title": "КПКОНПИ взе колата на обвинен в ало-измами"}
{"url": "https://news.bg/world/es-i-arabskata-liga-s-parva-sreshta-na-varha.html", "text": "Европейски и арабски лидери ще проведат първата си среща на върха в неделя. Топ дипломат на ЕС разглежда форума като възможност за засилване на сътрудничеството в Средиземно море, информира АФП.Президентът на Египет Абдел Фатах ал Сиси ще бъде домакин на двудневна среща на върха в курорта на Червено море Шарм ел Шейх, за да обсъдят теми като сигурността, търговията, развитието и миграцията.Войните и конфликтите в Сирия и Либия също влизат в дневния ред.Но анализатори се съмняват дали ще бъде постигнат някакъв напредък, тъй като Европа е разделена по казуса с миграцията, а арабските държави все още не могат да се отърсят от Арабската пролет.Европейските лидери за първи път споменаха срещата в Австрия през септември на фона на усилията да се спре нелегалната имиграция, която сериозно разделя 28-членния блок.Но въпросът за миграцията е само част от по-голяма стратегия на Европа за договоряне на нов съюз с южните съседи.Шефът на ЕС за външната политика Федерика Могерини заяви, че форумът в Египет не е само за миграцията. Тя поясни, че на разговорите ще присъстват повече от 40 държавни и правителствени ръководители.Преди всичко ние ще обсъдим икономическото сътрудничеството, каза Могерини и добави: \"Това е проблемен регион, но също е пълен с възможности\".Председателят на Европейския съвет Доналд Туск и председателят на Европейската комисия Жан-Клод Юнкер също ще присъстват.Високопоставен представител на ЕС заяви пред журналисти в Брюксел, че 24 европейски лидери са потвърдили участие. Сред тях са канцлерът на Германия Ангела Меркел, премиерът на Великобритания Тереза Мей и др.По-рано европейски източник съобщи, чеПредставител на ООН предупреди, че ако Европа не е успее да разреши разногласията по проблема с миграцията, има риск от блокиране на останалите теми на форума.Източник от ЕС обясни, че първата среща ЕС-Арабската лига е много важна с оглед отдръпването на САЩ от региона, докато Русия и Китай засилват позициите си в региона, което \"не е непременно в наш интерес\".", "date": "2019.02.22", "title": "ЕС и Арабската лига с първа среща на върха"}
{"url": "https://news.bg/politics/bsp-tarsi-idei-ot-grazhdani-za-izborniya-kodeks.html", "text": "На среща с Гражданско сдружение \"Днес\" лидерът на социалистите Корнелия Нинова е обсъдила предложения за . Това стана ясно на брифинг след срещата.Гражданско присъствие в ЦИК, както и избирателните списъци да се изчистят от мъртвите души са сред основните предложения. Сдружението настоява да се въведе образователен ценз за членовете на избирателните комисии.Нинова призова за честни и прозрачни избори, свобода на изявлението на гласоподавателите и да не се отнемат граждански права. \"Радвам се, че имаме съвпадение в множество позиции, които ние защитаваме от парламентарната трибуна\", каза Нинова. Тя допълни, че \"това са базисни ценности на българското общество - права, свобода, прозрачност и честност\". По думите й става въпрос за надпартиен интерес.Законите могат и трябва да се променят, заяви Нинова по отношение отказа на БСП да получава заплати, след като взе .Лидерът настоя мнозинството в парламента да приеме промени в правилника на НС, които да включват намаляване на депутатските заплати, както и те да бъдат замразени. \"Не е нито морално, нито икономически обосновано и е много несправедливо, заплатите на депутатите да растат на всеки три месеца с ръста на средната заплата, когато 2,5 млн. българи живеят на прага на бедността\", категорична беше Нинова. Според нея се налагат да бъдат приети и нови правила, според които при отсъствие от работа да не се дават заплати.\"\", заяви Нинова.По думите на председателя на НС , който да лиши депутатите от заплати, преди правилникът да бъде променен.Нинова оспори това твърдение. За една нощ променяхме куп лобистки закони, могат за часове да го приемат, изтъкна Нинова. Депутатите от ГЕРБ, Обединени патриоти, ДПС и \"Воля\" могат да внесат поправка в закона, по думите й, но не и БСП, защото вече са напуснали парламента.Корнелия Нинова коментира и  от партията на 18 и 19 февруари. Тя ги защити, като обясни, че решението на ПГ на БСП за отказ от заплати идва ден по-късно, след като са били използвани командировъчните. \"Не можеш в понеделник и вторник да изпълняваш решение, което сме взели в сряда\", обоснова се Нинова. От сряда никой не ползва пари от парламента, увери тя.Решенията се взимат след обсъждане с гласувания, каза Нинова в отговор на въпрос дали има хора, които се притесняват, че няма да получат заплата.", "date": "2019.02.22", "title": "БСП търси идеи от граждани за Изборния кодекс"}
{"url": "https://news.bg/regions/proveryavat-i-sluzhiteli-na-park-rila-za-kadrite-na-bitanskiya-pateshestvenik.html", "text": "Парковата охрана е отсъствала по време на кадрите за чуждестранна документална поредица \"Дивата пустош с Беър Грилс\". Снимките бяха на територията на Национален парк \"Рила\". Те са заснети в отсъствието на парковата охрана. Това заяви пред БНР директорът на защитената зона Красимир Андонов. Според него снимачният екип не се съобразил с посочените в заповедта дни и часове за заснемането на филма.От думите му стана ясно, че тече и вътрешна проверка към служителите, присъствали на снимките. Припомняме, часове по-рано Андонов заяви пред БНТ, че по време на заснемането на филма, служители на парковия участък са придружавали снимачния екип. Тези факти бяха изтъкнати и в информацията на МОСВ, публикувана ден по-рано.Възможно е кадрите, които предизвикаха недоволството, да са правени извън определените часове за снимане.Красимир Андонов определи като \"клевета\" твърденията в интернет, че трима от служителите на защитената територия са получили подкуп от 1500 евро, за да пренебрегнат нарушенията.\"Първо, не вярвам Беър Грилс да го е казал, но ако го е казал, това е клевета, за която съответно би следвало да заведем съдебен процес за това нещо. Това е някаква постановка и напълно е възможно някой да си го е съчинил, но аз съм разпитал колегите. Това са дългогодишни служители на парка, безкомпромисни при нарушения, винаги са съставяли констативни протоколи, стриктни са. Проверяваме случая по отношение на нашите служители и ако се докаже, че имат вина, ще се образува дисциплинарно производство\", каза Красимир Андонов.Той допълни че българската фирма, организирала снимките, е била предварително запозната с условията и правилата на поведение в защитената зона.Заради установените нарушения юридическото лице, (уредило снимките - б.р.) ще бъде глобено, но все още не е ясно дали самите актьори Беър Грилс и Дерек Хъф ще бъдат санкционирани.", "date": "2019.02.22", "title": "Проверяват и служители на парк Рила за кадрите на битанския пътешественик"}
{"url": "https://news.bg/society/drogiran-17-godishen-blasna-s-taksi-trima-politsai.html", "text": "Полицаи пострадаха при инцидент на пресечката на улица \"Аксаков\" и булевард \"Васил Левски\" в София, инфомираха от МВР.Трима полицаи се опитали да спрат такси за проверка, което обаче не спряло.От данните на МВР става ясно, че водачът не се подчинил и при опита на полицаите да бъде спрян, той ранил леко тримата служители. Това станало около 14.50 часа. Пострадалите униформени са откарани за преглед в болнично заведение.На място, след оказана съпротива и опит да избягат, са задържани шофьорът на таксито и двамата му спътници. В хода на проверката е установена самоличността на водача - 17-годишен, неправоспособен младеж, криминално проявен и издирван.Извършен му е полеви тест, който е отчел положителна проба за употреба на наркотици - марихуана и амфетамини.Двамата му спътници са - 20-годишен криминално проявен и издирван мъж и жена на 22 години, без криминални прояви. При последвало претърсване в колата са намерени наркотични вещества и оръжие.Полицейските действия продължават и до момента.Органите на реда извършват проверки в столичния квартал \"Надежда\", където се предполага, че тримата живеели, информира БНР.", "date": "2019.02.22", "title": "Дрогиран 17-годишен блъсна с такси трима полицаи"}
{"url": "https://news.bg/int-politics/frantsiya-likvidira-dzhihadistki-lider-na-al-kayda-v-mali.html", "text": "Френски военни са ликвидирали джихадисткия лидер Яхиа Абу ал-Хамам в операция в Мали, съобщи министърът на отбраната Флоренс Парли цитирана от АФП.Алжирецът и командир на Ал Кайда в ислямския Магреб (AQIM), е смятан за отговорен за отвличане на редица западни граждани в Северна и Западна Африка. В изявление на министерството се казва, че той е \"ръководел и финансирал няколко атаки\".Хамам е ликвидиран в четвъртък, когато френски сухопътни и военновъздушни сили са хванали в засада колона от превозни средства, които пътувал с север от Тимбукту.Според информацията, той е управлявал AQIM в Тимбукту, когато градът е държан от ислямисти от април 2012 г. до януари 2013 г.Редица други \"терористи\" бяха \"неутрализирани\", коментира Парли. Вярва се, че Хамам е втори по ранг в командването на Групата за подкрепа на исляма и мюсюлманите (GSIM), известна още като Нусрат ал-ислям, водена от Ияд Аг Гали.Групата е сформирана от сливането на Ansar Dine, фронт за освобождение на Мацина, ал-Мурабитун и сахарският клон на Хамам от AQIM.Операцията бе обявена след като Парли, министър-председателят Едуар Филип и външният министър Жан-Ив льо Дриан трябва да посетят Мали, където от 2014 г. са разположени около 4 500 френски войници, които се борят за северната част на страната, след като тя бе завладяна от джихадисти.", "date": "2019.02.22", "title": "Франция ликвидира джихадистки лидер на Ал Кайда в Мали"}
{"url": "https://news.bg/crime/43-godishen-se-prestori-na-chistach-i-zadigna-tehnika-za-nad-100-000-leva.html", "text": "Оставиха в ареста 43-годишен мъж за кражба на техника за над 100 000 лева.Стоян М. е обвинен, че на 25 януари е откраднал 35 мобилни телефона, 5 таблета и 5 преносими компютъра от магазин за компютърна техника във варненски мол.В извънработно време подсъдимият, маскиран като чистач, успял да вдигне охранителната решетка на магазина с дистанционно, което си бил купил предварително. Дръзката кражба била на стойност 102 000 лева.Крадецът бил заловен на 20 февруари в Бургас и доведен във Варна. Той е многократно осъждан.Решението на Варненския районен съд подлежи на обжалване пред Окръжния съд.", "date": "2019.02.22", "title": "43-годишен се престори на чистач и задигна техника за над 100 000 лева"}
{"url": "https://news.bg/politics/armiyata-tarsi-185-voynitsi-za-suhopatnite-voyski.html", "text": "Обявен е конкурс за заемане на 185 вакантни войнишки длъжности във военните формирования на Сухопътните войски, съобщиха от Министерството на отбраната.Те са в градовете София, Стара Загора, Хасково, Ямбол, Карлово, Казанлък, Плевен, Шумен, Благоевград, Сливен, Асеновград, Смолян, Пловдив и село Мусачево.До 22 март 2019 г. кандидатите, завършили граждански средни или висши училища, трябва да подадат лично писмено заявление за приемане на военна служба до командирите на военните формирования чрез структурите на Централното военно окръжие.Конкурсът ще се проведе за времето от 13 до 21 май 2019 г. Кандидатите трябва да се явят на изпит по физическа подготовка, тест за проверка и събеседване.Във военно формирование 28610 - София са обявени 5 вакантни войнишки длъжности за шофьори, специалисти по комуникационни системи и мрежи и др.40 са обявените вакантни войнишки длъжности във военните формирования на Втора механизирана бригада в градовете Стара Загора, Хасково и Ямбол. Там се търсят оператори на безпилотен летателен апарат, механик-водачи на МТЛБ, мерачи, шофьори на БТР, радиотелеграфисти, химик-разузнавачи и др.Във военните формирования на 61-ва механизирана бригада в Карлово и Казанлък са обявени 40 войнишки длъжности за механик-водачи на БМП, автоматчици, гранатометчици, шофьори и др.23 са обявените вакантни войнишки длъжности във военните формирования на Единния център за начална военна подготовка в Плевен и Шумен.Там се търсят специалисти по експлоатация на комуникационни системи и мрежи, химик-разузнавачи, специалисти по счетоводен отчет на финансовите и материалните ресурси, радиооператори, радиотелеграфисти, радиотелефонисти и др.Във военните формирования на Бригадното командване в Благоевград и Враца са обявени 12 войнишки длъжности, в 4-ти Артилерийски полк в Асеновград - 10; в Алпийския полк в Смолян - 10, във военно формирование 42 600 - Мусачево също 10.15 са обявените войнишки длъжности във военно формирование 26 240 - Сливен. Те са за механик-водач на танк Т-72, мерач на танк Т-72, шофьори, оператори по информационно осигуряване и др.В 110-ти логистичен полк в Пловдив са обявени 20 войнишки длъжности за шофьори, готвачи, оператори на комуникационно-информационна техника, радиотелеграфисти и др.Условията, на които трябва да отговарят кандидатите, и необходимите документи са посочени в обявата, публикувана на 21 февруари 2019 г. в рубриките \"Документи\" - \"Обяви\" в интернет страницата на Министерството на отбраната.Освен на посочените в обявата телефони, кандидатите за участие в конкурса могат да получат допълнителна информация и на телефона на националната кампания \"Бъди войник\": 0700 20 407, информират от МО.", "date": "2019.02.22", "title": "Армията търси 185 войници за Сухопътните войски"}
{"url": "https://news.bg/world/es-debatira-koga-da-zapochne-targovski-pregovori-s-tramp.html", "text": "Страните членки на ЕС дебатират кога да започнат търговски преговори със САЩ, като са наясно, че президентът Доналд Тръмп може да наложи наказателни мита върху внос на автомобили от Общността, ако чакат твърде дълго, информира \"Ройтерс\".Европейската комисия поиска от 28-те държави членки да одобрят два мандата за преговори, за да може преговорите да стартират официално.Дипломати коментираха, че Германия, чиито износ на коли и автомобилни части за САЩ са повече от половината от общия на ЕС, иска да се пристъпи напред. Но Франция, която изнася по-малко коли за САЩ, не е склонна да започнат преговорите преди евроизборите през май.\"Трябва да започнем преговори\", каза еврокомисарят по търговията Сесилия Малмстрьом пред журналисти преди днешната среща.Прави смисъл да се изчака гласуване в Европейския парламент по въпроса през март и след това да се придвижим бързо, каза тя - в рамките на седмици, а не месеци.Париж е съгласен да се изчака необвързващият вот в парламента, но не споделя усещането на Малмстрьом за спешност.САЩ и ЕС прекратиха няколкомесечен сблъсък през юли 2018 г., когато Тръмп се съгласи да не налага мита върху внос на европейски автомобили, докато двете страни се опитват да подобрят търговските отношения. Те се ангажираха да работят за премахване на митата върху \"неавтомобилни индустриални стоки\".ЕС сега иска да започнат преговори за намаляване на митата, а също така и отделни разговори за облекчаване търговията между компаниите от двете страни на Атлантическия океан.Митата върху индустриалните стоки са ниски - около 4%. Но Европейската комисия отбелязва, че премахването им ще засили износа на европейски стоки за американския пазар с 8% и износа на САЩ за ЕС с 9% до 2033 г.САЩ имат голям списък с искания, включително всеобхватен достъп до пазара на селскостопанска продукция. Нежеланието на ЕС да се включат земеделски продукти може да доведе до нов сблъсък с Вашингтон.Днешните разговори на ЕС се разглеждат като \"неофициални\", което означава, че не се очаква официално решение.", "date": "2019.02.22", "title": "ЕС дебатира кога да започне търговски преговори с Тръмп"}
{"url": "https://news.bg/world/demokratite-vnesoha-rezolyutsiya-za-blokirane-na-stenata-na-tramp.html", "text": "Демократите в Камарата на представителите на САЩ внесоха резолюция за блокиране на обявеното от президента Доналд Тръмп национално извънредно положение, което има за цел да помогне за строителството на стена по границата с Мексико, съобщават медии.Вчера председателят на долната камара Нанси Пелоси изрази подкрепа за законодателството в писмо до конгресмени от двете партии.Припомняме, миналата седмица , за да получи достъп до финансиране за изграждане на стената, след като демократите отказват да отпуснат исканите от американския лидер пари. Междувременно демократите в Сената също подготвят резолюция за отмяна на извънредното положение на Тръмп, която най-вероятно ще бъде внесена в понеделник. Вчера лидерът на малцинството в горната камара Чък Шумър призова сенаторите от двете партии да подкрепят законодателството и да изпълнят задължението си за ограничаване на \"надхвърлените от изпълнителната власт\" правомощия.", "date": "2019.02.22", "title": "Демократите внесоха резолюция за блокиране на стената на Тръмп"}
{"url": "https://news.bg/int-politics/kitay-spira-patuvaniya-na-milioni-grazhdani-zaradi-neplateni-globi.html", "text": "Пътници купуващи самолетен билет са блокирани 17,5 милиона пъти миналата година при спорна система за \"социален кредит\", която управляващата комунистическа партия определя като подобряваща общественото поведение, съобщава АП.Около 5,5 милиона души са били възпрепятствани да купуват билети за влак, според Националния център за публична кредитна информация. В годишния доклад се съобщава, че 128 души са блокирани да напуснат Китай, защото не са платили данъците си.Управляващата партия твърди, че наказанията и възнагражденията под \"социален кредит\" ще подобрят реда в бързо променящото се общество. Три десетилетия на икономическа реформа разтърсиха социалните структури. Системата е част от усилията на правителството на президента Си Дзинпин да използва технология за обработката на данни и разпознаване на лице, за да затегне контрола.Властите експериментират със \"социален кредит\" от 2014 г. в области в Китай. Точки се изваждат за нарушаване на закона или, в някои области, за незначителни нарушения като водене на куче без каишка.Активистите по правата на човека казват, че \"социалният кредит\" е твърде строг и може несправедливо да заклейми хора като ненадеждни, без да им казва, че са загубили статут или как да го възстановят.Вицепрезидентът на САЩ Майк Пенс го критикува през октомври като \"една оруелска система, основана на контрола на почти всеки аспект от човешкия живот.\" Управляващата партия заяви, че планира да има национална система за социален кредит до 2020 г., но все още предстои да оповести как ще работи.Възможните санкции включват ограничения върху пътуванията, бизнеса и достъпа до образование. Един лозунг, повтарян в държавните медии, казва: \"След като загубите доверие, ще се сблъскате с ограничения навсякъде.\"Компании в черния списък могат да загубят държавни договори или достъп до банкови заеми.Престъпленията, наказвани по силата на \"социален кредит\" миналата година, варираха от неуспешно платени данъци до фалшиви реклами или нарушаване на правилата за безопасност за лекарства, съобщава правителственият информационен център.Физически лица са блокирани 290 000 пъти от заемането на висши ръководни длъжности или като законен представител на компанията. Не се споменават подробности за това колко хора живеят в райони със системи за \"социален кредит\".\"Социален кредит\" е един аспект от усилията на управляващата партия да се възползва от увеличената изчислителна мощ, изкуствен интелект и други технологии за проследяване и контрол на китайската общественост.Вътрешното министерство стартира инициатива, наречена \"Златен щит\" през 2000 г., за изграждане на национална цифрова мрежа за проследяване на лица.Управляващата партия изразходва големи средства, за да внедрява системи за разпознаване на лица. Активисти по правата на човека твърдят, че хората в мюсюлмански и други етнически малцинства са принудени да дават кръвни проби за генетична база данни.Тези системи зависят в голяма степен от чуждестранни технологии, което предизвика критики от страна на САЩ и европейските доставчици за възможността за нарушаване на правата на човека.Тази седмица, базирана в Масачузетс компания заяви, че вече няма да продава или обслужва генетични апарати в региона с мюсюлманско мнозинство в Синдзян след критики, че са били използвани за наблюдение.По данни на американски служители и експерти на ООН милиони уйгури, казахи и други мюсюлмански малцинства в Синдзян са задържани в политически образователни лагери.Правителството твърди, че тези лагери са центрове за професионално обучение, предназначени да избавят региона от екстремизъм.", "date": "2019.02.22", "title": "Китай спира пътувания на милиони граждани заради неплатени глоби"}
{"url": "https://news.bg/politics/s-makedoniya-veche-ni-svarzvat-i-obshti-nivelachni-linii.html", "text": "България и Република Северна Македония вече са свързани от общи нивелачни линии. Те са реализирани по съвместен проект на Агенцията по геодезия, картография и кадастър и Агенцията по кадастъра на недвижимите имоти на Република Северна Македония.По проекта е осигурена свързаност на двете страни по 3 гранични връзки: ГКПП \"Гюешево\"- Деве Баир; ГКПП \"Станке Лисичково\" - Делчево; ГКПП \"Златарево\"- Ново Село.Нивелачната мрежа е съвкупност от точки, върху които се извършват измервания за определяне на височини. Данните се използват в геодезията, геодинамиката, геофизиката, океанологията, хидрологията и други области, свързани с височинни определения. Нивелачните репери от държавните нивелачни мрежи I и II клас са включени в Обединената европейска нивелачна мрежа (UELN).Заместник-министърът на регионалното развитие и благоустройството Валентин Йовев посочи, че работата на Агенцията по геодезия, картография и кадастър и на геодезистите често остава незабелязана, но е пряко свързана с всички области на икономиката. Той коментира, че така се дава възможност за използване на единна височинна основа при реализиране на двустранни проекти по различни програми. Според инж. Йовев така ще се подпомогне развитието на инфраструктурата, инвестиционните проекти и цялото икономическо развитие на държавите.Директорът на Агенцията по кадастъра на недвижимите имоти инж. Борис Тунджев определи проекта като изключително важен за Северна Македония, тъй като създава предпоставка за привързване на македонската Държавна нивелачна мрежа към Обединената европейска нивелачна мрежа.Проектът постигна успешно не само работните си цели, но изгради и единен работещ екип от експерти на двете страни, което несъмнено е предпоставка за ползотворно предстоящо сътрудничество по други двустранни проекти, свързани с икономиката, инфраструктурата, инвестиционното проектиране, науката и отбраната, трансгранично сътрудничество, важни и за двете страни, подчерта изпълнителният директор на АГКК инж. Виолета Коритарова.", "date": "2019.02.22", "title": "С Македония вече ни свързват и общи нивелачни линии"}
{"url": "https://news.bg/world/sblasatsi-po-granitsata-s-braziliya-venetsuela-razpolozhi-tankove.html", "text": "Една жена е убита и други около 10 души са ранени при сблъсъци с армията на границата на Венецуела с Бразилия, съобщиха венецуелски представители, цитирани от АП.Вчера президентът на , тъй като лидери на опозицията планират да вкарат чуждестранна хуманитарна помощ от три съседни държави.Правителството на Мадуро нареди да се затвори въздушната и морската граница с Кюрасао и Холандските Антили Аруба и Бонер.Управителят на Гран Сабана Емилио Гонсалес съобщи самоличността на убитата жена - Сорайда Родригес, която е член на местната общност.Гонсалес поясни, че членовете на етническата група пемон са влезли в сблъсък с венецуелската армия и гвардия, които разполагат танкове по границата с Бразилия.Той добави, че войниците са използвали гумени патрони и сълзотворен газ. Пострадалите получават медицинска помощ.Ситуацията във Венецуела се изостри, след като Хуан Гуайдо се обяви за , около две седмици след началото на втория мандат на Мадуро, който спечели президентските избори през 2018 г.", "date": "2019.02.22", "title": "Сблъсъци по границата с Бразилия, Венецуела разположи танкове"}
{"url": "https://news.bg/education/valchev-priznava-che-e-trudno-varnatite-40-000-detsa-da-hodyat-redovno-na-uchilishte.html", "text": "40 000 деца са върнати в училище след масираните акции на съвместни екипи от различни институции. Това съобщи в Пампорово министърът на образованието Красимир Вълчев в отговор на въпрос как да върнем децата в училище, цитиран от БНР.Децата, които , са записани в училищата.\"Това е само първоначалната стъпка. Много по-трудно е осигуряване на ежедневната им посещаемост и още по-трудно е да направим така, че да усвоят ключовите компетентности\", уточни министърът.", "date": "2019.02.22", "title": "Вълчев признава, че е трудно върнатите 40 000 деца да ходят редовно на училище "}
{"url": "https://news.bg/your-voice/a-kade-shteshe-da-bade-dnes-chovechestvoto-ako-nyamashe-redki-gyonsurati.html", "text": "Седмица след гласуването на скандалните изменения на Изборния кодекс в деня на Свети Валентин, сайтът на Народното събрание качи стенограмата от гласуването. Вече може да се види и поименният вот на т.нар. народни представители.И така, в рубриката \"Редки гьонсурати*\" 1 ви представям депутатите, избрани с преференциален вот, които гласуваха срещу преференциалния вот:От ГЕРБ: Александър Александров (получил 1729 лични преференции в район Перник) Борислав Борисов (4563 - София 24) - феномен 11/11 Валентин Милушев (3348 - София-област) Васил Цветков (3230 - София - област) - феномен 11/11 Венка Стоянова (1716 - Търговище) Владислав Николов (5403 - Плевен) Галя Захариева (3005 - Сливен) Георги Динев (5521 - Благоевград) Даниела Малешкова (4026 - Пазарджик) Десислава Тодорова (3974 - Пазарджик) Димитър Александров (3293 - Шумен) Запрян Янков (4347 - Пловдив - област) - феномен 11/11 Ирена Димова (2022 - Монтана) Калин Василев (1859 - Ловеч) Клавдия Григорова-Ганчева (3438 - Велико Търново) Красен Кръстев (6038 - Враца) Мартин Тинчев (3036 - София - област) Младен Шишков (3782 - Пловдив - област) Спас Гърневски (4486 - Пловдив - град) - феномен 11/11 Станислав Попов (4050 - Враца) Станислава Стоянова (3276 - Велико Търново) Стефан Апостолов (6637 - Благоевград) - футболният съдия и син на кмета на Симитли е избран с най-много преференции от всички депутати в сегашното НС (извън водачите на листи) Христо Гаджев (5617 - София 25) - феномен 11/11От ДПС: Елхан Кълков (4058 - Благоевград)Трябва да отбележим, че на Свети Валентин с кеф срещу преференциите са гласували няколко депутати. Те имат нищожен брой лични преференции, но са избрани за депутати, тъй като са поставени от партийните централи на предно място в листите.Та, с кеф срещу преференциите са гласували: Лъчезар Иванов (ГЕРБ), известен като Лъчо Мозъка - получил личното одобрение на едва 134 гласоподаватели от 67 130 души, гласували за ГЕРБ в район София - 25. Ерол Мехмед от ДПС - с 144 преференции. Адлен Шефкед от ДПС - с 152 преференции. Йордан Апостолов от ОП - с 152 преференции. Тома Биков от ГЕРБ - с 294 преференции.Скоро същите тези депутати от ГЕРБ ще се обърнат на 180 градуса и ще гласуват \"за\" преференциите, защото така им заръча партийният ръководител. Т.е. в Народното събрание ние нямаме хора със собствена морална позиция, а имаме карти за гласуване. Което пък отново поставя въпросът за раздутия брой на депутатите.В рубриката \"Редки гьонсурати\" 2 ви представям едни други депутати (някои от тях се дублират с \"Редки гьонсурати\" 1). Това са едни депутати от ГЕРБ, които в 43-ото Народно събрание (след проведен референдум) приеха да има електронно гласуване на изборите за Европейски парламент през май 2019 г., но вече като депутати в 44-ото Народно събрание приеха да няма електронно гласуване през май 2019 г. На 27 април 2016 г. \"за\" въвеждане на електронен вот и на 14 февруари 2019 г. \"за\" отлагане на електронния вот, гласуват следните депутати: Александър Ненков, Анна Александрова, Атанас Ташков, Валентин Радев, Венка Стоянова, Галя Захариева, Данаил Кирилов, Димитър Гечев, Евгения Алексиева, Евгения Ангелова, Иван Миховски, Кирил Калфин, Клавдия Григорова - Ганчева, Красен Кръстев, Лъчезар Иванов, Милена Дамянова, Нели Петрова, Станислав Иванов, Христо Гаджев, Христо Грудев, Цвета Караянчева. По-малки гьонсурати са Искрен Веселинов и Славчо Атанасов от ПатрЕотите, които през 2016 г. гласуват \"за\" електронния вот, а на 14 февруари 2019 г. \"се въздържат\". Рядък гьонсурат по тази тема е Йордан Цонев от ДПС. На 14 февруари едва двама депутати се изказват от трибуната за електронния вот. Единият е именно Йордан Цонев. Той заявява: \"Ние (ДПС) сме \"против\", били сме \"против\" и ще продължаваме да бъдем \"против\" това гласуване, защото там стоят множество въпроси, на които няма отговори.\" Айде, бе - били сте против. На 27 април 2016 г. 118 депутати гласуват да има дистанционно електронно гласуване - 13 от тях са от... ДПС.Днес \"железният аргумент\" на управляващите срещу електронното гласуване са хакерите. Затова сега тук ще оставя изказването на Цецка Цачева от същия 27 април 2016 г. Тогава тя получава бурни аплодисменти в пленарната зала, след следната пламенна защита на електронното гласуване: \"Ако не са били първобитните хора да си покажат ръката извън пещерата, без да се притесняват дали навън вали, трещи или нещо ще им отхапе ръката и може да падне дърво, къде щеше да бъде днес човечеството?\"Да, а къде щеше да бъде днес човечеството, ако нямаше редки гьонсурати?*Гьонсурат - дума, която се състои от две турски по произход думи - \"гьон\" и \"сурат\". Съчетаването на тези две думи е изцяло българско и означава \"нахален, дебелокож човек, който не изпитва чувство за неудобство, притеснение или вина, в каквато и ситуация да се намира\".", "date": "2019.02.22", "title": "А къде щеше да бъде днес човечеството, ако нямаше редки гьонсурати?"}
{"url": "https://news.bg/crime/mitnichari-spipaha-grak-s-2000-kutii-tsigari-kontrabanda.html", "text": "Митнически служители задържаха грък с близо 2000 кутии контрабандни цигари на ГКПП \"Кулата\".На 21 февруари била извършена проверка на влизащ в страната лек автомобил \"Тойота\". Шофьорът бил 32-годишен гръцки гражданин. Митничарите открили под багажника на колата специално изграден тайник. В него имало 1999 кутии цигари без акцизен бандерол, предназначени за незаконно разпространение.Мъжът е задържан, а цигарите и автомобилът са иззети.По случая е образувано бързо производство.", "date": "2019.02.22", "title": "Митничари спипаха грък с 2000 кутии цигари контрабанда"}
{"url": "https://news.bg/int-politics/sasht-se-zarichat-da-ne-dopusnat-gospodstvo-na-kitay-i-rusiya-v-arktika.html", "text": "САЩ няма да позволят на Русия и Китай да господстват в Арктика и да контролират Северния морски път. Това обяви командирът на военноморските сили на САЩ в Европа и Африка адмирал Джеймс Фого, цитиран от американските медии.По думите му, този регион трябва да се използва еднакво от всички страни от Арктическия съвет и никой няма право да има териториални претенции към него.\"Русия смята Арктика за своя територия. Но всъщност тя е международна територия, а ние сме заинтересовани от това тя да остане свободна и отворена за всички\", настоя Фого.В същото време той добавил, че Северният морски път не е подходящ за американски компании, тъй като дълбочината му е твърде малка за техните кораби.Говорейки за Китай, Фого отбелязал, че страната не е член на Арктическия съвет, а има само статут на наблюдател и следователно няма право да използва водите на региона.Арктическият съвет е международен форум, създаден през 1996 г. по инициатива на Финландия за защита на уникалната природа на северната полярна зона. В него влизат Дания, Швеция, Финландия, Русия, САЩ, Канада, Исландия и Норвегия. Още няколко страни имат статут на \"наблюдатели\".", "date": "2019.02.22", "title": "САЩ се заричат да не допуснат господство на Китай и Русия в Арктика"}
{"url": "https://news.bg/world/v-botsvana-obmislyat-da-pravyat-hrana-za-domashni-zhivotni-ot-slonsko-meso.html", "text": "Ботсвана обмисля да отмени забрана за лов на слонове, информира Би Би Си.В доклад на правителството се препоръчва вдигане на четиригодишна забрана за лов и разрешение за избиване на слонове.След няколко месеца на публични срещи и консултации, изготвеният от министрите доклад също препоръчва консервиране на месо от слонове за храна за домашни любимци.Смята се, че в африканската държава има около 130 000 слона, което според някои е твърде много за екосистемата. Но други твърдят, че има голям ръст на туризма в страната от налагането на забраната и че отмяната ще засегне международната репутация на Ботсвана като защитник на дивата природа.Малко след встъпването си в длъжност през април 2018 г. президентът на африканската държава Мокветси Масиси поиска от министрите да преразгледат забраната за лов, която беше наложена от предшественика му Ян Кхама през 2014 г.Туризмът е вторият най-голям източник на приходи от чужбина след диамантените мини.", "date": "2019.02.22", "title": "В Ботсвана обмислят да правят храна за домашни животни от слонско месо"}
{"url": "https://news.bg/your-voice/bis-za-korneliya-ninova.html", "text": "БСП превърна ДПС в единствената парламентарна опозиция. Защото след излизането си от законодателния орган столетницата се вля в редиците на извънпарламентарните опозиционери. А и да напомним, че това не е първото излизане на социалистите от парламента.Смел ход, според левите, но дали... Спорна е тази смелост да се откажеш от най-ярката политическа трибуна за горещи спорове. Не е ясен ефектът от площадната политика - може би краткотраен ефект и много щети... не за народа или за властта, а именно за червените. Защото в момента ситуацията е малко \"гласовете не ви чувам\". Политика на безсилие водят от Позитано 20, а всички в парламента (а май и извън него) гледат с насмешка на създалата се ситуация.А ситуация май няма. Защото и без ДПС управляващите правят кворум и работят (дано ефективно).Председателят на столетната партия прилича на малко момиченце, на което са взели куклата и то тропа ядно с краче: \"Дайте си ми я!\"Излизането на левицата от законодателния орган превърна парламента в държавна рекламна агенция на властта.Без гласа на червените, управляващите ще си правят каквото искат и няма кой да ги обори. Да аплодираме социалистите за \"умелия\" ход! БСП стана безгласна опозиция. Бис за Корнелия Нинова! Друг ефект от този ход - към момента властта играе шах в червено и си ползва левите законотворци като пешки.Всяка атака на левицата бива докарана до патова ситуация. Нинова атакува с царицата, но й я вземат с топа.Зловещо звучи, но се сещам за \"Мълчанието на агнетата\". Главният герой Ханибал Лектър е сериен убиец с наклонности към канибализъм. Емоционалните, непремерени и инатливи акции на Корнелия Нинова могат да я превърнат в червения Ханибал и яростната в популизма си партийна водачка да канибалира с партията си. Филмът печели пет Оскара.Очакваме да видим \"наградата\" за левите - дали ще спечелят Оскар за глупост или пък ще отбележат изборна победа. Но родните политици, въпреки претенциите им, има много да учат за това как се прави политика в полза на народа, а не такава в своя собствена.", "date": "2019.02.22", "title": "Бис за Корнелия Нинова!"}
{"url": "https://news.bg/energy/sadat-ne-dade-hod-na-deloto-sreshtu-kontsesionera-na-mina-obrochishte.html", "text": "Добричкият окръжен съд не даде ход на делото за откриване на производство по несъстоятелност на фирмата-концесионер на мангановата мина \"Оброчище\" \"Евроманган\", съобщи БНР.Ищец на делото е Изпълнителната агенция \"Главна дирекция инспекция по труда\" - София. Причина за водене на делото са неизплатени трудови възнаграждения на работниците в мината. Следващото заседание е насрочено за 19 март.Призовката на длъжника не е била връчена в 7-дневен срок преди насроченото за днес заседание. Това е причина да не бъде даден ход на делото. Главната инспекция по труда в София е започнала делото заради забавени заплати на работници в мина \"Оброчище\".От ГИТ искат да бъде установена неплатежоспособността на фирмата-концесионер и да се открие производство по несъстоятелност.По делото е назначена съдебно-счетоводна експертиза, която да даде отговор на въпроса какъв е размерът на задълженията на \"Евроманган\" към работниците му.На 19 февруари от енергийното министерство . Причината за прекратяване на концесията е, че от дружеството не са платили 130 000 лева концесионни такси. Проблеми с най-голямото манганово находище в Европа има от години.От Министерството на енергетиката изтъкнаха, че спирането на правата по договора не отменя задължението на фирмата-концесионер да поддържа за своя сметка рудника в състояние, в което позволява той да бъде готов да заработи, както трябва. Мината да бъде отводнявана и да се осигури нейната вентилация.На 13 ноември 2018 г. Районният съд в Добрич определи  британски гражданин Уелинг Е.Той е признат за виновен, че в 30-дневен срок от спиране на плащанията към различни доставчици не е открил производство по несъстоятелност на дружеството. С това решение и му беше наложено административно наказание в размер на 1 000 лв., което след обжалване стана 5000 лева.", "date": "2019.02.22", "title": "Съдът не даде ход на делото срещу концесионера на мина „Оброчище“"}
{"url": "https://news.bg/crime/depo-za-kradeni-koli-tarshuvaha-politsai-v-radomir.html", "text": "Полицаи от Перник разкриха депо за крадени коли и авточасти, информират от пресслужбата на МВР.Акцията е проведена в сряда, 20 февруари. В хода на оперативните действия полицаите стигнали до имот в радомирското село Долни Раковец. Там униформените намерили множество части и вещи от автомобили.На мястото имало и разглобен наскоро автомобил марка BMW, модел Х3. Полицаите намерили и друга кола BMW, модел Х5, която е била обявена за открадната.За установяването на произхода на намерените части са назначени различни експертизи.По време на акцията са задържани трима души - 34-годишен радомирец и двама перничани на 22 и 25 години. Първоначално те са арестувани за срок до 24 часа.По-късно прокуратурата е привлякла като обвиняем 34-годишния мъж, който е получил и по-дълга мярка за неотклонение - до 72 часа арест.Установено е, че същият е познат на органите на реда. Той е криминално проявен - има производства за закана за убийство, хулиганство, средна телесна повреда и фалшифициране на идентификационни номера на превозни средства. Мъжът е бил осъждан и е изтърпял пробация.25-годишният мъж, който е бил в автодепото, има условна присъда за причиняване на смърт по непредпазливост.Действията на разследващите продължават под надзора на прокурор от Районната прокуратура в Радомир.", "date": "2019.02.22", "title": "Депо за крадени коли тършуваха полицаи в Радомир"}
{"url": "https://news.bg/crime/zatvornik-v-otpusk-ograbi-dve-zheni-vav-varna.html", "text": "Осъдиха 21-годишен на 5 години и 4 месеца затвори за грабеж, извършен при опасен рецидив, съобщават от прокуратурата.На 21 септември миналата година Денис излязъл в отпуск от варненския затвор, където изтърпявал поредната си присъда. Нямал средства и решил да извърши грабеж, за да си набави пари за 5-дневната отпуска.На 24 септември в късния следобед подсъдимият се блъснал умишлено в две жени, издърпал със сила златния синджир на едната и избягал. Още същия ден той продал ограбеното бижу.По същия начин Денис нападнал и издърпал златен синджир на друга варненка. Продал и него. За двете бижута получил общо 646 лева.", "date": "2019.02.22", "title": "Затворник в отпуск ограби две жени във Варна "}
{"url": "https://news.bg/int-politics/rusiya-obvinyava-sasht-che-planirat-da-vaorazhat-opozitsiyata-vav-venetsuela.html", "text": "Министерството на външните работи на Русия обвини САЩ и техните съюзници от НАТО, че обсъждат по какъв начин да въоръжат опозицията във Венецуела и твърди, че Вашингтон е разположил специални части и техника близо до южноамериканската страна, съобщава \"Ройтерс\".Москва се позовава на неуточнена информация в подкрепа на твърдението си за плановете за въоръжаване на венецуелската опозиция, но не каза каква е била тази информация, нито я представи.Говорителката на руското външно министерство Мария Захарова изтъкна, че американският конвой с хуманитарна помощ за Венецуела можел да провокира сблъсъци и да създаде предлог за насилствено сваляне от власт на президента Николас Мадуро, който е верен съюзник на Русия.Захарова също така подчерта, че в тази история можело да се \"проследи украинска следа\". Според нея американски компании и техните съюзници от НАТО \"работят по въпроса за придобиването на голяма партида оръжия в една от източноевропейските страни\" за последващо прехвърляне на венецуелските опозиционни сили.\"Става дума за образци и аналози на картечници с голям калибър, ръчни и автоматични гранатомети, преносими системи за противовъздушна отбрана, боеприпаси за стрелково и артилерийско въоръжение с различно предназначение\", добави тя.Захарова отбелязала, че доставката на товара до Венецуела е планирано да се осъществи в началото на март на няколко партиди на територията на съседна страна.Според нея за осъществяването на доставката щели да бъдат включени транспортни самолети на международна спедиторска компания.\"За съжаление, не е изненадващо, че украинската следа може да бъде проследена и в тази грозна история, по-специално, както разбираме, ще бъде замесено държавното предприятие\" Антонов\", твърди още говорителката на руското външно ведомство.По-рано Хуан Гуайдо, който се самопровъзгласи за временен президент на Венецуела, подписа първия си \"президентски указ\" за разрешаване доставката на хуманитарна помощ за страната.", "date": "2019.02.22", "title": "Русия обвинява САЩ, че планират да въоръжат опозицията във Венецуела"}
{"url": "https://news.bg/world/nyama-da-ima-sdelka-za-brekzit-v-pustinyata-obyaviha-ot-es-predi-sreshtata-v-egipet.html", "text": "Лидерите на Европейския съюз няма да сключат споразумение за Брекзит по време на срещата на върха с Арабската лига в Египет, която ще се проведе в неделя и понеделник. Това съобщи представител на ЕС, цитиран от \"Ройтерс\".\"Няма да има споразумение в пустинята\", обяви източникът, след като беше запитан за шансовете за пробив по въпроса за Брекзит на срещата с Арабската лига в Шарм ел Шейх на 24-25 февруари.Но източникът отбеляза, че председателят на Европейския съвет Доналд Туск ще проведе двустранна среща с премиера на Великобритания Тереза Мей в кулоарите на форума в неделя в 16,30 часа местно време.Германският канцлер Ангела Меркел и холандският премиер Марк Рюте са сред повече от 20 лидери, които се очаква да пътуват до Египет. Лондон се надява, че Мей ще има шанс отново да поиска отстъпки, които биха помогнали за окончателно ратифициране на сделката в британския парламент.Европейски дипломати поясниха, че има някакво придвижване към възможно споразумение с Лондон, но подчертаха, че все още има много работа за вършене и че не се очаква пробив в близките дни.", "date": "2019.02.22", "title": "Няма да има сделка за Брекзит в пустинята, обявиха от ЕС преди срещата в Египет"}
{"url": "https://news.bg/int-politics/kazahstan-premahva-ruskiya-ezik-ot-banknotite-i-monetite-si.html", "text": "Надписите на банкноти и монети от националната валута на Казахстан \"тенге\" ще бъдат отпечатани само на казахски език, който е държавен език.Съответният указ на президента на Казахстан Нурсултан Назарбаев е публикуван на уебсайта на информационната и правна система за нормативни актове на републиката, съобщава ТАСС.\"В съответствие с чл. 3 от Закона на Република Казахстан от 30 март 1995 г. за Националната банка на Република Казахстан решавам: да одобри приложената Концепция за проектиране на банкноти и монети от националната валута - казахстанското тенге с ново издание\", се казва в текста на документа.Указът е в сила от датата на подписването му.\"Текстът на надписите, използвани при проектирането на банкноти и монети, е изготвен на държавния език. Проектирането на инвестиционни и колекционерски монети позволява използването на надписи на чужди езици\", новата концепция за проектиране на банкноти и монети от националната валута, казахстански тенге е одобрена на 12 декември 2018 г. година.По-рано в банкнотите и монетите на Казахстан са използвани надписи на държавен и руски език.", "date": "2019.02.22", "title": "Казахстан премахва руския език от банкнотите и монетите си"}
{"url": "https://news.bg/politics/v-dps-pritesneni-ot-srastvaneto-na-edna-partiya-s-vlastta.html", "text": "ДПС се обявява отново срещу полулисткото управление, което определя като провал. Намираме се в политическа криза, заяви Мустуфа Карадайъ на брифинг след Централния съвет на партията. Той отчете липсата на реформи и неспособността за носене на отговорност.Изборните правила, предложени от партията, били тест за ГЕРБ. ГЕРБ се провалиха на този тест, изтъкна лидерът на ДПС.ДПС не се заканва за предсрочни избори. Няма нужда от закани, увери Карадайъ.От ДПС са притеснени обаче от срастването на една партия с властта. Предсрочните парламентарни избори са отговорност, управлението също е отговорност, управлението изисква визия, анализира лидерът на ДПС.Десет години България не се управлява, тя върви по инерция, изтъкна той. Имало успехи на властта, но те не били резултат на целенасочена политика, а са се случили ad hoc, по мнението му. Карадайъ се обяви срещу пребиваването във властта.По темата за изборните правила лидерът на ДПС каза, че партията му компромиси не е правила.ДПС не било срещу преференциите, а за по-справедлив праг.Партията оставала последователна. Ние не сме партия на еднодневните решения, отсече Мустафа Карадайъ. Той се заяде с партиите, които сутрин имат едно мнение, на обяд -второ, вечер -трето. Ние сме последователна партия, каза още Мустафа Карадайъ.Днешното заседание на Централния съвет на партията е било посветено на подготовката на ДПС за евроизборите. ДПС ще участва самостоятелно в изборите за български представители в ЕП, обяви Карадайъ.Партията сформира централен предизборен щаб. ДПС очерта и критериите за евродепутати. Те трябва задълбочено да познават европейските политики, да имат добри комуникационни умения и добре да работят в екип. Трябва да изповядват и ценностите на либерализма. Трябва да владеят поне един от работните езици в ЕС.Иначе ДПС ще отстоява демократичните ценности. Движението ще се противопостави на популизма и национализмите. Карадайъ поиска и обществото да се противопостави на всяка форма на омраза. Партията давала един знак - за отговорност и загриженост за бъдещето, състоянието и средата в страната.Всички да отстояват човешките права, е посланието на ДПС. Той захапа политиците, които са европейци в Брюксел, а у нас водят друга политика. При този двоен аршин не виждам как ще развиваме страната, подчерта Карадайъ. Чисти храни, чиста вода, чист въздух, чиста зелена енергия и високи технологии, са приоритетите на партията за евровота.", "date": "2019.02.22", "title": "В ДПС притеснени от срастването на една партия с властта"}
{"url": "https://news.bg/crime/kzd-proveryava-ima-li-diskriminatsiya-pri-pomoshtite-za-otoplenie.html", "text": "Комисията за защита от дискриминация се самосезира заради текст от Наредбата за условията и реда за опускане на помощи за отопление.Съгласно Наредба право на такава помощ имат домакинствата със среден месечен доход за предходната половин година, който е по-нисък или равен на диференцирания минимален доход за отопление. В документа е постановено, че диференцираният минимален доход за отопление за всеки един от съвместно живеещите съпрузи е 167,08 на сто от гарантирания минимален доход (ГМД), а за лице, съжителстващо с друго лице (лица) или семейство този размер е 224,68 на сто от ГМД.Според внесения доклад от зам.-председателя на Комисията Баки Хюсеинов описаните групи лица са третирани по различен начин, тъй като се въвеждат различни прагове за достъп до социалната помощ, при положение че и в двата случая става въпрос за лица, които живеят заедно.Хюсеинов обръща внимание на по-високия процент, предвиден за \"лице, съжителстващо с друго лице\" в сравнение с определения процент за \"всеки от съвместно живеещите съпрузи\". Според него това е необяснима дискриминация заради формата на съжителство.Той изтъква, че в текст от Правилника за прилагане на Закона за социално подпомагане процентите от ГМД, определени за категориите съвместно живеещи съпрузи и съжителстващи лица, са уеднаквени, тъй като в текста е посочено, че \"за лице, съжителстващо с друго лице (лица) или семейство, и за всеки от съвместно живеещите съпрузи - 66 на сто от ГМД\".Според Хюсеинов неравното третиране е основано на признаците \"семейно положение\" и \"лично положение\", поради което счита, че трябва да бъде образувано производство, за да се установи дали става въпрос за дискриминация.", "date": "2019.02.22", "title": "КЗД проверява има ли дискриминация при помощите за отопление"}
{"url": "https://news.bg/world/orban-zahapa-bryukselskiya-elit-za-migrantskata-podmyana-na-evropa.html", "text": "Правителството на Унгария е отговорно да информира гражданите си за мигрантските планове на Брюксел.Така унгарският премиер Виктор Орбан отговори на критиките относно подетата от Будапеща кампания срещу председателя на Европейската комисия Жан-Клод Юнкер, информира \"Политико\".Тази седмица унгарското правителство започна финансирана от данъкоплатците кампания, включваща билбордове, реклами във вестници и видеа, която е насочена срещу Юнкер и унгарско-американския милиардер Джордж Сорос. Кампанията поднови интензивния дебат в Европейската народна партия дали да се прекрати членството на управляващата партия на Орбан \"Фидес\" в политическата група.Брюксел е под контрола на \"промигрантско мнозинство\", обяви Орбан в интервю за общественото радио Kossuth Rádio. Той директно обвини Юнкер, че се застъпва за узаконяване на миграцията в Европа.Обвинявайки \"брюкселския елит\", който не е свикнал да бъде критикуван, Орбан направи сравнение с Хабсбургската монархия, като се обърна към слушателите, че \"не е възможно да се започне кампания, както ние бяхме в края на XIX век по времето на Франц Йосиф, и да се казва, че всичко е наистина приятно, всичко е много добре, аз съм доволен от всичко, докато една от най-големите икономики в света напуска ЕС и в същото време милиони мигранти навлизат в ЕС\".\"Някой трябва да поеме отговорност, истината е, че отговорността лежи върху лидерите на европейските институции\", продължи унгарският лидер и добави, че и по време на съветския период не е можело да се говори за реалната ситуация.\"Ситуацията е лоша\", вярва Орбан.Според него тези, които вземат решения в ЕС, \"искат да се увеличи миграцията\", което по думите му означава, че Европа повече няма да принадлежи на европейците.Брюксел \"дори не спори с нас\" за истинността на конкретните точки в кампанията, подчерта министър-председателят.\"Политико\" отбелязва, че по-рано тази седмица Европейската комисия е коментирала кампанията срещу мигрантската политика точка по точка.Запитан за планираната през следващата седмица среща на Европейската народна партия, Орбан отговори, че \"ние сме подготвени\" да дебатираме за точките в кампанията. Той не коментира въпроса за членството на партията му в политическата група.", "date": "2019.02.22", "title": "Орбан захапа „брюкселския елит” за мигрантската подмяна на Европа"}
{"url": "https://news.bg/regions/kraymorie-ne-iska-da-e-vtori-chernomorets.html", "text": "Жители на бургаския квартал \"Крайморие\" са против изграждането на рибарско пристанище на централния плаж, предаде БНР.Те се опасяват, че ще се повтори  където действащото от 3 години пристанище почти напълно е унищожило плажа.Ако това се случи и в Крайморие, последствията за местните хора ще са пагубни, защото основният им поминък е туризмът. Морето обаче вече се е оттеглило с 30 метра.Общинският председател Живко Господинов е съгласен с гражданите, че ефектът върху околната среда е катастрофален. По тази причина той настоява за отговор от Община Бургас дали е направена екооценка, преди да се реши пристанището да бъде изградено точно на това място в Крайморие.Господинов недоумява и защо портът се строи на централния плаж, при положение че в съседство има други два залива.От своя страна наемателят на плажа в бургаския квартал Николай Димитров уверява, че няма опасност Крайморие да последва примера на Черноморец.", "date": "2019.02.22", "title": "Крайморие не иска да е втори Черноморец"}
{"url": "https://news.bg/society/ne-pipayte-noshtniya-transport-v-stolitsata-nastoyavat-ot-spasi-sofiya.html", "text": "Активистите от \"Спаси София\" категорично се противопоставят на искането да се дръпне ръчната спирачка на нощния транспорт в София.Припомняме, вчера водачите от Федерацията на транспортните работници към КТ \"Подкрепа\" поиска , а заплатите на водачите в обществения транспорт да бъдат повишени значително. Транспортните синдикати към КНСБ и СТСБ също поискаха това. Сред исканията на синдикатите е и дневният транспорт да бъде орязан.Днес от \"Спаси София\" пишат, че активистите на организацията преди година събраха  за въвеждането на услугата.Според неправителствената гражданска организация позицията на организациите е популистка и цели да раздели служителите, както и да предизвика разрив между общественото мнение и исканията на водачите.Активистите пишат в съобщение, че настояват кметът на Столична община Йорданка Фандъкова незабавно да коментира исканията на синдикатите. Тя и зам.-кметът по транспорта Барбалов трябвало да не допускат идеи, които нанасят вреда на икономическото и туристическото развитие на София.Малко по-късно столичният кмет посочи, че не е запозната с това искане на синдикатите и .\"Ако те бъдат възприети от г-жа Фандъкова, ще стане ясно, че тя окончателно е капитулирала от собствената си транспортна програма и всички твърдения, че инвестира в развитието на градския транспорт са неверни. Много е притеснително, че предложението идва от общински съветници от управляващата партия.\" Това заяви Гергин Борисов от \"Спаси София\".От организацията настояват и за оставката на председателя на транспортната комисия в СОС Екатерина Йорданова, която се намирала в тежък конфликт на интереси. Освен общински съветник, тя е и председател на транспортните синдикати към КНСБ, а дъщеря ѝ била назначена за съпредседател на младежките им структури.Борис Бонев от \"Спаси София\" също коментира темата. По думите му реваншизмът на синдикатите е очакван, предвид това, че именно организацията повдигнала въпроса за крайно лошите условия на труд и извънредните работни часове, давани от водачите в градския транспорт. \"Подозираме съглашателство между общински съветници и синдикални лидери, целящо премахване на нощния транспорт, резултат на дългогодишна кампания от страна на организацията. Считаме намерението за закриването на услуга, която безпроблемно работи в останалите европейски градове, за неприемливо\", допълни той.В допълнение активистите пишат, че за нуждите на нощния транспорт в столицата са ангажирани само 14 от общо над 2 000 водачи, работещи в общинските транспортни предприятия.Гергин Борисов: \"Спестяването на 14 нощни смени ли ще реши системния проблем в целия градски транспорт? \"Няма транспорт - няма проблем\", както предлагат синдикатите, не е работещо решение!\"\"Спаси София\" са уверени, че в синдикалните структури у нас се е оплела шуробаджанащина. Време било това да се изкорени, така че те да помагат и да защитават работниците.News.bg припомня, че  - преди около 10 месеца и половина.Оттогава нощните автобуси се движат на интервал от 40 минути, от полунощ до 4 часа сутринта.Цената на билета е 2 лева и важи за всичките линии през цялата нощ. Те се продават от контрольори в првозните средства. Нощните линии се обслужват от 14 климатизирани автобуса.Ето и четирите линии на нощния транспорт:Припомняме и че активистите от  и от друг момент в нощния превоз, с който Столична община не се е съобразила - до летището в столицата нощен рейс няма.", "date": "2019.02.22", "title": "Не пипайте нощния транспорт в столицата, настояват от \"Спаси София\""}
{"url": "https://news.bg/regions/restavriraha-chasovnikovata-kula-v-novi-pazar.html", "text": "Реставрираха старата часовникова кула в Нови пазар, информира bTV.Историческият обект отново показва точно време, като е запазен автентичния му вид.Повече от десет години часовниковата кула не е работила. Построена е 1826 г. и се е превърнала в символ на града. Висока е 17 метра.Сега часовникът е реставриран от Георги Милчев. Работата отнела няколко месеца.За да е точен часовникът и да се избегне грешката, която дава махалото, е монтиран електромагнит, който коригира движението му. А за управлението на часовника са внедрени и модерните технологии, които позволяват управление от мобилен телефон.Милчев припомня, че преди време, когато не е имало атомни часовници, часовникарят сверявал часовника посредством изгрева на слънцето.Кулата е построена с камъни от разрушената първа българска столица Плиска, намираща се близо до Нови пазар, които сега са обработени, за да запазят автентичния си вид във времето.От общината уверяват, че ще полагат нужните грижи за опазване на часовниковата кула, за да може историческият обект да продължи да показва точно време и в бъдещето.", "date": "2019.02.22", "title": "Реставрираха часовниковата кула в Нови пазар "}
{"url": "https://news.bg/politics/radev-gleda-uchenie-za-reaktsiya-pri-narushenie-na-vazdushnoto-prostranstvo.html", "text": "Президентът Румен Радев и швейцарският му колега и домакин Ули Маурер наблюдаваха учение \"Alpha Scramble\". То е за бърза реакция за излитане със самолети F A18, в случай на сигнал за нарушение на въздушното пространство, съобщиха от администрацията на президента.Българският държавен глава е на официално посещение в Конфедерация Швейцария. Той бе посрещнат с церемония от швейцарския си колега Ули Маурер във военно-въздушна база \"Мейринген\".Предвидени са пленарни разговори между официалните делегации на България и на Швейцария. ", "date": "2019.02.22", "title": "Радев гледа учение за реакция при нарушение на въздушното пространство"}
{"url": "https://news.bg/world/100-tori-se-obyavyavat-za-otlagane-na-brekzit.html", "text": "Десетки депутати от Консервативната партия, които обикновено са лоялни към властта, могат да се обявят срещу правителството с цел предотвратяване на Брекзит без споразумение, предупреждават от \"Даунинг стрийт\", предаде Би Би Си.Лидерите на група, в която влизат депутати, които са за оставане в ЕС и за Брекзит, обявиха, че могат да подкрепят алтернативни решения, ако промененото от Тереза Мей споразумение не бъде подкрепено от мнозинството в Камарата на общините.Съпредседателят Андрю Пърси заяви пред медията, че повече от 30 депутати могат да се опитат да блокират сценарий Брекзит без споразумение.Британското правителство потвърди, че в Брюксел са провели продуктивни преговори.Великобритания напуска ЕС на 29 март. Но правителството многократно обяви, че не изключа вероятността страната да напусне Общността без споразумение.Много депутати се опасяват, че при такъв развой бизнесът ще пострада и ще възникне хаос на пристанищата.Следващата сряда депутатите отново ще дебатират Брекзит и ако Великобритания и ЕС не договорят сделка, ще гласуват други варианти.Много консерватори са готови да подкрепят поправка за отлагане на Брекзит или предотвратяване на сценарий без сделка, ако няма сделка с ЕС до средата на март.Съобщава се, че министри могат да подкрепят поправката, което би означавало директно оспорване на властта на премиера.\"Дейли телеграф\" пише, че около 100 депутати от Консервативната партия ще принудят Мей да отложи Брекзит.", "date": "2019.02.22", "title": "100 тори се обявяват за отлагане на Брекзит"}
{"url": "https://news.bg/health/400-000-e-broyat-na-horata-s-redki-zabolyavaniya-u-nas.html", "text": "5% от населението в страните от ЕС е засегнато от редки болести по данни на СЗО, а в България броят на болните е около 400 000.Това стана ясно на пресконференция посветена на кампанията на Световния ден за редки болести. Тази година нейното мото е \"Да свържем социалната и медицинската грижа\" Рядко заболяване е това, което засяга по-малко от един човек на 2000 души. Електронни бази данни, регистри и комуникация с пациентите. Към това се стремят специалистите от УСБАЛЕ \"Акад. Иван Пенчев\".За връзката между социално-значимите заболявания и редките болести директорът на болницата проф. Сабина Захариева заяви, че от страна на фармацевтичните компании няма интерес към т.нар. лекарства \"сираци\", които са малко на пазара и са предназначени за лечение на много редки заболявания.Председател на Национален алианс за хора с редки болести Владимир Томов посочи, че инициативата по отбелязване на Световния ден на редките болести у нас, е от 2008 г.В световен мащаб се отбелязва повече от 85 страни. Традиционно в знак на съпричастност се вдигат високо ръце точно в 12 часа.Специализираните центрове по ендокринология в България са само два - в София и Варна. \"Важното е не количеството, а качеството, защото само там, където има експертиза, може да има такъв център\", обясни ендокринологът проф. Русанка Ковачева.Задача на Националния алианс е разширението на експертни центрове. \"Може други болници с не добра експертиза да получат правото на асоциирани членове към специализиран център у нас\", обясни Томов.Според проф. Ковачева при редките заболявания много по-бавно се натрупва практически опит, лекарствата се проучват трудно. Създавайки международни мрежи, се установява по-голям брой пациенти с редки заболявания, като обменът между специалистите помага за натрупване на опит, за да диагностицират по-добре заболяванията.Проблематични се оказват диагностицирането, липсата на научни познания за заболяването, липсата на медицински грижи, както и неравнопоставеност при достъпа до лечение.\"Съсредоточавайки се в честите заболявания, ще направим пресяване на пациентите, които биха могли да страдат от редки заболявания\", каза още проф. Захариева. Проявата на някои чести симптоми понякога е свързана с рядко заболяване.Артериалната хипертония е най-честото заболяване, зад което се крие първичен алгостероизъм. До скоро се е смятало, че е рядка диагноза, но вече е сред по-често срещаните заболявания, обясни проф. Захариева. Метаболитният синдром също е източник за откриване на много редки болести като синдром на Кушинг.\"Преселекцията на социално-значимите заболявания ще доведе до възможности за установяване на редки заболявания\", убеден е специалистът.Ендокринните хипертоници са сред най-разпространените хипертоници, които могат да бъдат излекувани. Не така стоят нещата обаче ако диагнозата се постави твърде късно.При все повече пациенти се откриват така наречените инциденталони - случайни находки в надбъбречните жлези и хипофизата, обясниха специалистите.Смята се, че съществуват около 7000 редки болести в света. От тях една част може би ще излезе от рубриката редки болести, прогнозира проф. Захариева.Затова по думите й проблемът търпи промени, като с развитие на международните мрежи, качеството на живот на болните ще бъде подобрено.Симпозиум на тема Редки заболявания на щитовидната жлеза и на калциево-фосфорната обмяна предстои да се проведе през март 2020 година. Целта отново е експертна среща за професионален обмен на информация. На форума могат да присъстват и студенти.", "date": "2019.02.22", "title": "400 000 е броят на хората с редки заболявания у нас "}
{"url": "https://news.bg/int-politics/lukashenko-sasht-postavyat-li-raketi-v-evropa-ili-ukrayna-minsk-i-moskva-shte-otgovoryat.html", "text": "Президентът на Беларус Александър Лукашенко заяви, че ако САЩ поставят ракети в Европа или на територията на Украйна, Минск и Москва ще трябва да помислят за ответни мерки.Той направи коментара си по време на среща с кадети, гости и преподаватели на Военната академия, съобщава ТАСС.\"Страхувам се, че американците ще се възползват от момента, те счупиха този договор - ИНФ и ще разположат ракети в Европа ... Така че ще трябва да помислим за мерките за отговор заедно с Русия. Ще се случи и ще бъде по-лошо, ако тези ракети бъдат поставени (не дай боже, хипотетично) на територията на Украйна\".Лукашенко заяви и че Беларус и нейният съюзник Русия винаги ще бъдат заедно, въпреки възникващите спорове.\"Това е нашият основен съюзник. Винаги ще бъдем заедно, без значение колко се караме или спорим\", обясни Лукашенко.Като пример за разногласия, които съществуват между страните, но преодолени, президентът нарича сферата на военното образование, когато белоруските военни, които учат в Русия, се приравняват с чуждестранни специалисти.\"Копията се счупиха особено при създаването на академията. За втори път се обърнах към този въпрос, а после си помислих: Ще подготвим нашите, ще създадем собствена академия\", обясни той и допълни, че впоследствие тези въпроси са решени.Военната академия на Беларус е създадена с президентски указ през май 1995 г.Президентът на Беларус решително се противопоставя на разпадането на ИНФ.", "date": "2019.02.22", "title": "Лукашенко: САЩ поставят ли ракети в Европа или Украйна, Минск и Москва ще отговорят"}
{"url": "https://news.bg/crime/v-8-oblasti-nad-15-ot-naselenieto-e-s-telk.html", "text": "Силистра, Враца, Габрово, Разград, Монтана, Перник, Плевен, Кюстендил, Ловеч и София-област.Това са градовете с най-много \"инвалиди\", стана ясно от изслушването на вътрешния министър Младен Маринов пред депутатите за злоупотребите с ТЕЛК решения.На пациентите били казвани пароли, с които да отидат при лекарите. Министърът беше категоричен, че в случая има престъпна схема.В Силистра ползващите ТЕЛК са 28,61% от населението на цялата област. Във Враца - 19,29%, в Габрово - 19,02 %, в Разград - 18,31%, Монтана - 17,54%, Перник - 16,97, Плевен - 15,96%, Кюстендил - 14,89%, София-област - 14,75% и Ловеч - 14,52%.384 беседи са проведени с лица, на които са отпуснати пенсии за инвалидност. Основните суми за подкуп за ТЕЛК-ове варират от 600 до 2 500 лева, стана ясно от думите на главния секретар на МВР Ивайло Иванов. Точната сума се определяла в зависимост от това колко души участват във веригата. В процеса на работата по тези случаи бяха установени различни суми, които са давани на посредниците, обясни си той.Председателят на ПГ на ГЕРБ Цветан Цветанов и бивш вътрешен министър похвали работата на силовото ведомство. Според него работата на МВР по тази схема имала сериозен превантивен ефект. Той очаква да се ограничат злоупотребите с ТЕЛК-ове.По думите на Цветанов в системата на ТЕЛК има 700 хиляди българи.Сумата, която се отпуска годишно за ТЕЛК, е в размер на 1,5 милиарда лева.Трябва да има външен контрол, който да следи случаите с издаване на фалшиви ТЕЛК решения. Това заяви пред медиите вътрешният министър.Случаите са фрапиращи, защото става въпрос за използването на един ресурс, който е предназначен за хора в неравностойно положени и имат нужда, изтъкна той.Винаги се появявал посредник в схемите. Не винаги обаче лицата, които играят ролята на посредници, са лекари или упражняващи лекарска професия, изтъкна Маринов.Необходимите действия за решаване на проблемите в сфера са комплексни, допълни вътрешният министър. Той вижда проблем във високите проценти на инвалидност по региони.", "date": "2019.02.22", "title": "В 8 области над 15% от населението е с ТЕЛК"}
{"url": "https://news.bg/politics/vmro-se-hvalyat-che-sa-stanali-chlen-na-akre.html", "text": "ВМРО стана член на Алианса на европейските консерватори и реформисти. Това се случи на днешния форум на АКРЕ в Рим.От партията изтъкват, че това е изключително международно признание за дейността на Организацията като цяло и в частност тази на евродепутата Ангел Джамбазки, който от пет години е част от групата на Европейските консерватори и реформисти в Европейския парламент.Според ВМРО влизането им в АКРЕ е станало в най-удачния момент - след като партията на Ердоган е прекратила членството си в Алианса.По този начин изчезна червената линия, която от ВМРО никога не бихме преминали, а именно да сме в една организация заедно с Ердоган, заявиха от партията и напомниха, че членството на ВМРО в АКРЕ идва в навечерието на най-важните евроизбори.Разпределението на силите в бъдещия ЕП ще бъде съвсем различно от досегашното, а очакванията са консервативните и патриотични сили да получат още по-голямо представителство, изтъкнаха те.ВМРО посочват, че дават политическа заявка да са алтернативата на \"досегашния либерален диктат в Европа\". Според тях именно Алиансът на европейските консерватори и реформисти ще предложи алтернативната политика на досегашното либерално статукво, а ВМРО - като част от АКРЕ, ще бъде българският глас в Европа.Припомняме, през есента на 2018 г. евродепутатът Николай Бареков отправи покана към лидерите от малката коалиция Волен Сидеров, Валери Симеонов и Красимир Каракачанов за . Единствено лидерът на \"Атака\" обаче прие предложението му.На 12 октомври стана ясно, че  на европейските консерватори и реформистите.Симеонов и Каракачанов обаче отказаха да се присъединят към замисленото от Бареков обединение заради изострените отношения с коалиционния си партньор.Припомняме, лидерът на \"Атака\" искаше оставката на вицепремиера Валери Симеонов и предложи . Като едни от възможните мотиви за разединението на патриотите бе сочено искането на Сидеров да оглави обща патриотична листа за Европарламента.Заради отказа на предложението на Бареков през декември миналата година стана ясно, че от коалицията на Обединените патриоти . \"Обединеният патрЕотизъм умря, да живее обединеният консерватизъм\", заяви тогава лидерът на \"Презареди България\".", "date": "2019.02.22", "title": "ВМРО се хвалят, че са станали член на АКРЕ"}
{"url": "https://news.bg/world/sivata-ikonomika-v-rusiya-e-blizo-20-ot-bvp-prez-2018-g.html", "text": "Сивата икономика в Русия е близо 20% от БВП през миналата година, съобщават медии, позовавайки се на Росфинмониторинг, предаде \"Москва таймс\".Финансовият орган е отчел 20,7 трилиона рубли (315,9 милиарда долара) недекларирани внос и данъци върху общия доход, както и заплати \"под масата\" и други подозрителни преводи през 2018 г., информира медията за бизнес новини РБК.Това възлиза на малко под 20% от 103,6 трилиона рубли БВП на Русия.През 2017 г. сивата икономика в Русия беше 18,9 трилиона рубли, което означава, че има малко увеличение спрямо 2018 г., но по-малко в сравнение с 2016 г. - 24,3 трилиона рубли или 28% от БВП.Почти 15 милиона руснаци са работили в сивия сектор през 2018 г., като незаконните плащания са около 11 трилиона рубли.", "date": "2019.02.22", "title": "Сивата икономика в Русия е близо 20% от БВП през 2018 г. "}
{"url": "https://news.bg/society/fandakova-iznenadana-ot-ostriya-ton-za-shofyorite.html", "text": "Столичният кмет Йорданка Фандъкова заяви, че се чувства изненадана от позицията на синдикалните организации по отношение на проблемите в градския транспорт.Причината е, че само преди месец след много тежки преговори със синдикатите постигнали споразумение да се увеличат с 10 милиона лева средствата от Столична община за заплатите на всички служители на градския транспорт.Според нея средното увеличаване трябва да бъде с 10% и хората всеки момент следвало да ги получат.\"Директорите имат своята важна задача да работят за подобряване на условията на работа в различните гаражи и структури, а в същото време ние трябва да продължим конструктивния диалог със синдикатите, за да търсим начините за привличането на нови шофьори\", посочи Фандъкова.Градоначалникът обясни, че знае за проблема за недостига на шофьори, което неминуемо води до извънреден труд. Според Фандъкова извънредният труд трябва да бъде в рамките на закона и съгласно Кодекса на труда.На въпрос съгласна ли е с премахването на нощния градски транспорт по предложение на синдикатите, Фандъкова подчерта, че все още не се е запознала с това искане и тепърва ще се води диалог.Тя заяви, че ще обори критиката на социалистите с факти, действия и резултати. Фандъкова даде пример с образованието, който е основен приоритет на Столична община.", "date": "2019.02.22", "title": "Фандъкова изненадана от острия тон за шофьорите"}
{"url": "https://news.bg/education/stolichniyat-kmet-obeshta-ednosmenen-rezhim-za-parva-angliyska.html", "text": "Столичният кмет Йорданка Фандъкова инспектира работата по разширение на сградата на Първа английска гимназия.По думите й разширението на Първа английска гимназия я прави още една гимназия, тъй като квадратурата на новата част е повече, отколкото на старата. Фандъкова посочи, че към разширението се прави и нов физкултурен салон.С модернизацията на английската гимназия, градоначалникът обяви, че се преминава към едносменен режим на обучение, модернизиране и подобряване обучението на учениците и създаването на повече спорт в училище.Общите помещения, които ще бъдат изградени са 43, в които се включват методически кабинети. Класните стаи ще бъдат 22.\"Нещата по разширяването на гимназията вървят по график\", увери Фандъкова и посочи, че всички тези дейности са насочени за подобряване на образованието за нашите деца.Близо 4 милиона лева са отпуснати от бюджета на Столична за община за проектиране на проектите и процедурите по разширяване, които се изпълняват в срок.\"Общо над 75 милиона лева са средствата от бюджета на Столична община за образование, заедно с модернизацията на 26 училища и детски градини\", подчерта Фандъкова и допълни, че това е огромен ресурс.Срокът за модернизация на 26-те училища и детски градини е до лятото на следващата година.", "date": "2019.02.22", "title": "Столичният кмет обеща едносменен режим за Първа английска"}
{"url": "https://news.bg/regions/napadnaha-gorski-strazhar-v-slivensko.html", "text": "Нападнаха горски стражар при опит за проверка на каруца, съобщават от Изпълнителната агенция по горите.Нападението е станало над сметището край сливенското село Сотиря. Служителят е спрял за проверка каруца, натоварена с дърва за огрев. Водачът й обаче го е нападнал и е изкълчил лявото му рамо.Агресивният мъж е задържан за 24 часа. По случая е образувано досъдебно производство.Само за вчерашния ден при акция за незаконна сеч в Сливенско са съставени 22 акта за административни нарушения и са иззети 16 пространствени кубични метра дърва за огрев.", "date": "2019.02.22", "title": "Нападнаха горски стражар в Сливенско"}
{"url": "https://news.bg/int-politics/kitay-predupredi-sreshtu-nasilstvenata-dostavka-na-pomosht-za-venetsuela.html", "text": "Китай предупреди срещу насилствената доставка на хуманитарна помощ за Венецуела, след като венецуелският президент Николас Мадуро обяви затварянето на границата на страната си с Бразилия, съобщават световните информационни агенции.\"Ако т. нар. хуманитарна помощ бъде внесена насилствено във Венецуела, а след това ако това предизвика насилие и сблъсъци, това ще има сериозни последствия. Това не е нещо, което някой иска да види\", настоя говорителят на китайското външно министерство на пресконференция, докато опозицията във Венецуела планира този уикенд да събере американската помощ, струпана на границата с Колумбия.\"Китай се противопоставя на военна намеса във Венецуела, противопоставя се и на всякакви действия, предизвикващи напрежение или дори безредици\", добави говорителят на китайското външно ведомство.Южноамериканската страна се подготвя за потенциален конфликт на границата тази събота, след като лидерът на опозицията и самопровъзгласил се за временен президент Хуан Гуайдо се зарича да внесе помощта в страната въпреки предупрежденията на Мадуро, че този ход е фронт за военна намеса от страна на САЩ.", "date": "2019.02.22", "title": "Китай предупреди срещу насилствената доставка на помощ за Венецуела"}
{"url": "https://news.bg/world/oshte-edin-britanski-deputat-napusna-leybaristkata-partiya-zaradi-antisemitizma.html", "text": "Британският депутат Иън Остин напусна опозиционната Лейбъристка партия - деветият депутат, който излиза от партията през тази седмица, информира \"Ройтерс\".Остин отбелязва, че партията е \"съсипана\" и превзета от \"твърдата левица\". Той поясни, че е ужасен от отношението към еврейските депутати и антисемитизма. По думите му партията се отнася по-твърдо към хората, които се оплакват от антисемитизма.\"Лейбъристката партия е моят живот, това е най-трудното решение, което съм вземал, но трябва да бъда честен и истината е, че съм засрамен от Лейбъристката партия при лидера Джереми Корбин\", каза той пред вестник Express & Star.Никога няма да поискам от хората да направят Джереми Корбин премиер, подчерта той.Лидерът на Лейбъристката партия обеща да изчисти антисемитизма в партията.Остин поясни, че към момента не планира да се присъедини към \"Независимата група\" в парламента, създадена от седем бивш лейбъристки депутати в понеделник. Към групата се присъединиха още един лейбърист и трима бивши членове на управляващите консерватори.Иън Остин е депутат от Лейбъристката партия от 2005 г. Той е бивш министър. Остин подкрепя споразумението за Брекзит на премиера Тереза Мей. Вече бившият лейбърист е против провеждане на втори референдум.", "date": "2019.02.22", "title": "Още един британски депутат напусна Лейбъристката партия заради антисемитизма"}
{"url": "https://news.bg/politics/toma-belev-i-vaso-gyurov-v-listata-na-zelenite-za-ep.html", "text": "Албена Симеонова и Росен Богомилов са водещите кандидати на Зелените за евроизборите, съобщиха от партията. В листата са екологът Тома Белев и музикантът Васил Гюров.Зелените ще се явят на евровота в коалиция с Движение \"Да, България!\" и ДСБ, в рамките на политическото обединение \"Демократична България\". Предстоят разговори за окончателната подредба на листата на обединението.От партията изтъкват своята защита през годините за Иракли, Странджа, Витоша и Рила - за безценната природа на България.Те се мотивират, че целта им е да запазят най-ценните ресурси на България: хората и природата. Те се надяват да бъдат фактор и коректив при взимането на важните решения, които засягат обществото и околната среда у нас и в Европейския съюз.С гласуване онлайн Албена Симеонова беше избрана за водещ кандидат на Зелените за предстоящите избори за Европейски парламент през месец май 2019 г. Гласуването бе на Национален съвет на партията.Симеонова е предприемач в сферата на биологичното земеделие, потомствен лозар и дългогодишен производител на вино. Председател е на най-голямата в България браншова организация на биоземеделци - \"Биопродукти\". Тя иска да затвори вратичките за прахосване на парите на европейските данъкоплатци към едри земеделци, които нямат практическа нужда от финансиране. Цели диверсификация на българското земеделие - животновъдство, овощарство, зеленчукопроизводство, биопродукти, пчеларство.Неин подгласник е Росен Богомилов. Той е заместник-директор на столично училище. Член на управителния съвет на фондация \"Заедно в час\".След тях в листата на партията са бившият директор на природен парк \"Витоша\" Тома Белев, музикантът Васил Гюров. Гюров е член на управителните съвети на Музикаутор и Профон, основател на Българска музикална асоциация. Той бе съосновател на групите \"Кале\" и \"Ревю\".Съоснователят и доскоро съпредседател на партията Даниела Божинова също е в листата. Тя е експерт, автор и изследовател в областта на референдумите, политическите права и електоралната демокрация. Божинова е заместник-председател е на международната организация Democracy International. Завършила е арабистика и международни отношения, докторант по политически науки. Тя ще работи за реална равнопоставеност на мъжете и жените, за напредък на зелената транспортна политика и енергетика.", "date": "2019.02.22", "title": "Тома Белев и Васо Гюров в листата на Зелените за ЕП"}
{"url": "https://news.bg/int-economics/slabostta-na-ikonomikata-na-germaniya-shte-prodalzhi.html", "text": "Слабостта на икономиката на Германия се очаква да продължи, обяви икономист от влиятелния Институт Ifo, като добави, че твърд Брекзит все още не се разглежда като вариант и ако президентът на САЩ Доналд Тръмп приложи наказателни мита, ще удари очакванията за износа, съобщава \"Ройтерс\".\"Имаше надежда, че слабият период, който преживяхме през втората половина на 2018 г., ще беше временен, но изглежда, че ще продължи\", изтъкна икономистът Клаус Волрабе.Германският бизнес климат е в упадък в продължение на шести месец през февруари, показва проучването на Ifo. Волрабе каза, че заплахата на Тръмп за налагане на наказателни мита все още не е отразена в данните за настроенията.", "date": "2019.02.22", "title": "Слабостта на икономиката на Германия ще продължи"}
{"url": "https://news.bg/regions/ot-35-godini-matematicheskata-gimnaziya-v-plovdiv-nyama-svoya-sgrada.html", "text": "Математическата гимназия в Пловдив все още е без самостоятелна сграда, предаде БНТ.От 35 години тя ползва тази на ОУ \"Драган Манчов\" в квартал \"Христо Смирненски\". По тази причина близо 2000 ученици от 1 до 12 клас са принудени да учат заедно в общо 44 класни стаи, а това затруднява значително учебния процес.Изграждането на нова база обаче вече е наложително, защото се предвижда през следващите години Директорът на Образцовата математическа гимназия \"Акад. Кирил Попов\" Веселина Карапеева обясни, че децата от основното училище са на целодневно обучение, което е допълнителен проблем, тъй като е почти невъзможно да се организират занимания по интереси като извънкласни дейности.Математическата гимназия не може да съкрати паралелките си, защото компютърните и математическите науки са търсени сред кандидатстващите.От община Пловдив съобщиха, че има два терена, на които е възможно да се изгради сграда на гимназията. За целта обаче ще бъдат необходими около 20 милиона лева. Заместник-кметът на общината Розалин Петков посочи, че нужните средства ще се търсят от държавата.Основните изисквания на общината при избор на терена са новата сграда да е безопасна за децата и да е удобна за придвижване.", "date": "2019.02.22", "title": "От 35 години Математическата гимназия в Пловдив няма своя сграда "}
{"url": "https://news.bg/disasters/zemetresenie-ot-7-5-po-rihter-udari-ekvador.html", "text": "Силно земетресение беше регистрирано в Еквадор, с магнитуд от 7.5 по скалата на Рихтер. Първоначално беше съобщено, че трусът е с магнитуд от 7.7 по Рихтер, но впоследствие данните се промениха.Земетресението е възникнало близо до границата на Еквадор с Перу. Трусът е бил усетен в много държави в северните части на Южна Америка, както и в държавите от Централна Америка, съобщава Геоложкият топографски институт на САЩ (USGS).По данни на службата земетресението е регистрирано на около 115 километра изток-югоизток от малкото градче Палора, провинция Морона Сантяго, Еквадор. По данни от 2001 година в града живеят приблизително 3 000 души. Като друг географски показател британското издание Mirror посочва град Амбато, който се намира на около 224 километра северозападно от епицентъра на труса.Трусът е бил с дълбочина от 132.4 километра и в възникнал в 12.17 часа българско време или 5.17 часа сутринта местно време.Земетресението е било опустошително, видеа и снимки започнаха да се разпространяват в социалните мрежи.Видеоматериали показват как семейства бягат от домовете си. В големите градове паниката е най-голяма.Съобщава се за много силни трептения и тътени.Самият трус продължил 30 секунди, пишат свидетели за Европейския средиземноморски сеизмологичен център (EMSC). \"Събуди ни силен тропот от прозорците. Продължи много дълго. Всичко се тресеше. Кучето ни се уплаши много\", както пише в показанията на свидетелите.Малко по-късно, в 5.40 часа местно време, в Еквадор е възникнал и друг трус с магнитуд от 5.5 по Рихтер. Той е бил на 15 километра югоизточно от град Дуран. Трусът е бил на дълбочина от 82 километра.", "date": "2019.02.22", "title": "Земетресение от 7.5 по Рихтер удари Еквадор"}
{"url": "https://news.bg/int-politics/turtsiya-naredi-aresta-na-295-voennosluzheshti-zaradi-vrazki-s-gyulen.html", "text": "Властите в Турция наредиха арестуването на 295 военнослужещи, съобщиха от местната прокуратура, обвинявайки ги във връзки с мрежата на живеещия в изгнание в САЩ ислямски духовник Фетхуллах Гюлен, когото Анкара нарочи за организатор на опита за преврат през 2016 г., съобщава \"Ройтерс\".Уточнява се, че сред подлежащите на арест са трима полковници, осем майори и 10 лейтенанти, като около половината от заподозрените са част от сухопътните войски, а останалите - от военноморските и военновъздушните сили.От прокуратурата посочиха, че полицията е предприела спецакции в 1 часа местно време тази нощ (в полунощ българско време) във връзка с разследване на телефонни разговори между заподозрени приближени на Гюлен. Не е ясно колко заподозрени са задържани досега.Около 250 души бяха убити в неуспешния пуч, в който Гюлен, бивш съюзник на президента Реджеп Тайип Ердоган, отрече участие. Гюлен живее в самоналожено изгнание в американския щат Пенсилвания от 1999 г. насам.Повече от 77 000 души бяха хвърлени в затвора, очаквайки съдебен процес след преврата, като масовите арести продължават да са нещо обичайно. Властите отстраниха от длъжност или уволниха 150 000 държавни служители и военнослужещи.Западните съюзници на Турция разкритикуваха репресиите, като критиците на Ердоган го обвиняват, че използва пуча като предлог за потъпкване на инакомислието. Турските власти твърдят, че мерките били необходими за борба със заплахите за националната сигурност.", "date": "2019.02.22", "title": "Турция нареди ареста на 295 военнослужещи заради връзки с Гюлен"}
{"url": "https://news.bg/society/lipsval-sistemen-podhod-za-namalyavane-na-zhertvite-na-patya.html", "text": "\"Ще започнем с комплексен и системен анализ за липсата на намаляване на жертвите на пътя и наистина да се стигне до намаляване на броя им. Това обяви пред bTV Малина Крумова, председател на новосъздадената Държавна агенция \"Безопасност на движението по пътищата\".Припомняме, че преди дни Министерският съвет , която последно беше зам.-министър на регионалното развитие.Новият председател обясни, че агенцията има няколко основни функции, като основната е да събира информацията от всички ведомства и да прави анализ.По думите ѝ безопасността на движението по пътищата е системен проблем, който се влияе от много фактори - поведение на хората, качество на пътя, качество на колите.Според нея липсва системен подход за решаване на проблема.Крумова разясни още, че не става дума за \"мегаагенция\", а за звено, в което ще работят 39 души, заедно с председателя. Бюджетът на агенцията за тази година е 2,9 млн. лв.На въпроса с какъв процент се ангажира да бъдат намалени жертвите на пътя Крумова заяви, че нито една институция не може да се справи самостоятелно проблема. Трябва всички да работят заедно за намаляване на жертвите на пътя.Тя отбеляза, че друга важна функция на агенцията да бъде свързващото звено между всички институции и институциите и обществото.", "date": "2019.02.22", "title": "Липсвал системен подход за намаляване на жертвите на пътя "}
{"url": "https://news.bg/politics/karayancheva-pisa-na-ninova-che-ne-mozhe-da-spre-zaplatite-na-bsp.html", "text": "Председателят на парламента Цвета Караянчева отговори на писмото от вчера на Корнелия Нинова, с което соцводачът заявява, че цялата ПГ на левицата се отказва от заплатите си.От отговора на парламентарната шефка става ясно, че няма законово основание, на което Нинова да спре заплатите на своите депутати.Всеки законотворец лично трябва да заяви отказа си.От отговора на Караянчева, ако депутатите не ползват служебен автомобил и командировъчните за пътуване в чужбина, те нямало да им се изплащат.\"По отношение на възнагражденията на народните представители правилата на Правилника за организацията и дейността на НС се прилагат стриктно\", пише Караянчева.Оказва се, заплатите на депутати са законно дължими и ще бъдат начислявани според нормите на парламентарния правилник.Ще продължат да им се плащат осигуровките. Спиране на заплатите на депутатите може да стане само след промени в правилника.По-късно пред медиите в Народното събрание парламентарният шеф отново обясни, че не може да ограничи правото на депутатите да получават средства, които са им дадени по правилник. Въпреки нареждането и желанието на Нинова червените да не получават пари, на 18 и 19 февруари социалисти са ползвали средства. 16 са взели пътни, 19 са взели дневни командировъчни, каза Караянчева. Ако тя не може си контролира парламентарната група, това е неин проблем, но аз не мога да им наложа административни санкции или еднолично да променя правилника, обясни председателят на парламента. Стана ясно, че имало депутати на БСП в чужбина на държавни разноски и със съответните командировъчни. В понеделник и вторник червени са заявили ползване на служебни коли.Ако някой от групата на БСП за България иска да направи законодателна инициатива е добре дошъл в парламента, изтъкна още Караянчева. Така можело да се реализират съответните законодателни изменения.Припомняме, на пленум в неделя, Националният съвет на БСП реши .  в началото на форума.След това от . Въпреки това червените не се върнаха в пленарната зала, а Корнелия Нинова посочи, че това може да стане само на пленума на БСП.Днес пък от ГЕРБ заявиха, че  от ръководството на ПГ на БСП за тяхното отсъствие.", "date": "2019.02.22", "title": "Караянчева писа на Нинова, че не може да спре заплатите на БСП"}
{"url": "https://news.bg/int-politics/sasht-gotvyat-strategiya-troyanski-kon-sreshtu-rusiya-i-kitay.html", "text": "Пентагонът разработва нова стратегия за водене на военни действия срещу Русия и Китай, чиято основна характеристика се заключава в \"скритата инвазия\" дълбоко в територията на противника. Това е изтъкнал началникът на щаба на военновъздушните сили на САЩ ген. Дейвид Голдфайн пред мозъчния тръст \"Брукингс\" във Вашингтон, цитиран от американски медии.По думите му, разработването на новата стратегия е започнала в отговор на \"заплахата\" от страна на Русия и Китай, а целият процес на разработка щял да отнеме около година, като разходите щели да бъдат от порядъка на 135 млрд. долара.Освен това Голдфайн разказал, че новата стратегия ще включва всички видове американски войски, като основна роля щял да играе изтребителят F-35, който щял да действа като координационен щаб на офанзивата.Американският адмирал също така заявил, че идеята на новата стратегия се състои в това да бъде нанесен удар по слабите места на противника, като същевременно се избягват стълкновения със силните страни.\"Това е фундаментална промяна както в културно, така и в техническо отношение\", подчертал Голдфайн, отбелязвайки, че новата стратегия ще даде на американските войски \"асиметрични преимущества\" пред врага.Отбелязва се, че новата американска стратегия напомня за тактиката \"троянски кон\", но по какъв начин САЩ ще приложат тази концепция, като се има предвид наличието у Русия и Китай на съвременни видове въоръжения, които могат успешно да се противопоставят на американците, остава загадка.", "date": "2019.02.22", "title": "САЩ готвят стратегия \"троянски кон\" срещу Русия и Китай"}
{"url": "https://news.bg/health/16-godishen-ot-stolichniya-kv-nadezhda-e-registriran-s-morbili.html", "text": "Нов случай на морбили е регистриран в столичния квартал \"Надежда\", съобщи проф. Тодор Кантарджиев, директор на Националния център по заразни и паразитни болести пред bTV.Случаят е на 16-годишно момче, което е диагностицирано с тази дребна шарка. Общо заболелите са 32-ма за страната.По думите му се очаква потвърждение на съмненията за морбили при 4-месечно бебе в Хасково. Случаят стана известен вчера, 21 февруари. Проф. Кантарджиев обясни, че родителите, които са срещу ваксиниране на децата са малко, но са много шумни.Предишната епидемия на морбили в България е от 2017 г. Тогава е имало 165 случая на заразата. Те са били в Монтана, Пазарджик и Пловдив.Тогава 89% от бума на пациентите с морбили са били от ромската общност, а 41% са били неваксинирани.По данни на Националния център по обществено здраве и анализи, извършените имунизации за 2018 г., включително за морбили, е 92,9 % - за деца на 13 месеца за първа имунизация. Ваксинацията трябва да е 95%.София има достатъчно ваксини, заяви общопрактикуващият лекар Гергана Николова. Според нея недостигът на ваксини в някои райони на страната може да се дължи на това, че т.нар \"антиваксъри\" масово са започнали да си имунизират децата.Един от районите с недостиг на ваксини срещу морбили е Враца, а там обясниха и че обикновено заразата тръгва от хора с ниска здравна култура, казват лекарите.Хомеопатът д-р Атанас Михайлов припомни, че при ваксините има и нежелани реакции и че етикетът на ваксината трябва да се чете.", "date": "2019.02.22", "title": "16-годишен от столичния кв. \"Надежда\" е регистриран с морбили"}
{"url": "https://news.bg/society/21-zapalyankovtsi-nyama-da-badat-dopusnati-na-derbito-levski-tsska-sofiya.html", "text": "\"Съгласно новата наредба за обществения ред тази година 21 запалянковци от двете агитки няма да бъдат допуснати на стадион \"Васил Левски\" за мача Левски - ЦСКА- София. Това обяви зам.шефът на СДВР Антон Златанов на брифинг по повод предстоящото дерби тази неделя. По думите му въпросните фенове ще бъдат предупредени писмено от органите на реда. В случай, че някой от тях се доближи до стадиона, той ще бъде разпознат.Зам.-шефът на СДВР обясни, че ако все пак има пробиви и тези запалянковци бъдат заловени на мача, ще бъдат наказани с 1 година лишаване от свобода или същия период пробация.Златанов посочи, че мерките за сигурност ще бъдат в цяла София, във всички квартали. В зависимост от броя на феновете автобусите от надземния градски транспорт ще бъдат ескортирани с полицейски коли.От МВР са се срещнали с агитките на двата отбора и са се разбрали да няма шествия. Всички групи трябва да вървят по тротоарите.Още от утре движението около стадиона ще бъде затворено, а паркираните автомобили ще бъдат премествани за тяхна безопасност.По думите на шефа на СДВР засилено ще бъде и видеонаблюдението по време на мача.Комисар Златанов поясни, че след мача при равен резултат агитката на гостуващия отбор ще бъде задържана докато излезе другата агитка.При победа за един от отборите, агитката на победителя да изчака трябва да изкача на стадиона, докато феновете на противниковия отбор се изтеглят.Билети на касите около стадиона няма да бъдат продавани в деня на мача. Те могат да се закупят онлайн, уточни шефът на СДВР.По думите му преди началото на срещата феновете ще бъдат проверявани в две зони - около 50 м. преди стадиона и точно на входа.Забранява се лицата на феновете да бъдат покрити със шапки или шалове, както и да се използват пиротехнически средства.Златанов увери, че мерките ще бъдат особено засилени, тъй като мачът е на обяд и се очаква да присъстват много деца.", "date": "2019.02.22", "title": "21 запалянковци няма да бъдат допуснати на дербито Левски - ЦСКА-София"}
{"url": "https://news.bg/int-politics/voennite-na-sasht-provezhdat-razuznavatelen-polet-nad-rusiya.html", "text": "Военните на САЩ провеждат разузнавателен полет над Русия като част от международно споразумение, съобщиха от Пентагона, цитирани от \"Франс прес\".Полетът се извършва съгласно Договора за \"Открито небе\", международно споразумение, целящо да насърчи прозрачността във военната област чрез реципрочни, невъоръжени наблюдателни полети над териториите на всяка от 34 страни, които са част от договора.Заради напрежението с Русия, това е първият полет по \"Открито небе\" от ноември 2017 г., уточни говорителят на Пентагона подполковник Джейми Дейвис.\"Русия е наясно с полета\", отбеляза той и допълни: \"Шестима наблюдатели от Руската федерация са на борда на американския самолет, за да наблюдават всички етапи на полета.\"Полетът, който трябва да приключи днес, се провежда с невъоръжен самолет OC-135B.През декември САЩ и други страни проведоха \"извънреден\" полет по Договора за \"Открито небе\" над Украйна, за да покажат подкрепа за Киев след  от страна на Русия в Керченския проток.Договорът за \"Открито небе\" е подписан от 34 страни и дава на страните \"правото да събират информация за военните сили и дейности на другите\" страни по договора, посочиха от Пентагона.", "date": "2019.02.22", "title": "Военните на САЩ провеждат разузнавателен полет над Русия"}
{"url": "https://news.bg/politics/direktorat-na-park-rila-e-kategorichen-za-globata-na-pateshestvenika-bear-grils.html", "text": "На кадрите от филма на британския пътешественик и експерт по оцеляване Беър Грилс ясно се вижда, че се убиват жаби. Това се случва на територията на националния парк Рила, близо до Каракашево езеро. Ние сме издавали индивидуален административен акт, в който са посочени условията, при които могат да се заснемат филми. За това нарушение Грилс и екипът му ще бъдат глобени.Това заяви пред БНТ Красимир Андонов- директор на парк \"Рила\" пред БНТ.В документа ясно е посочено да не се ловува, да не се пали огън. Това са задължителни условия за изпълнение, уточни Андонов.Тъй като бяха показани подобни сцени, от Министерството на околната среда и водите ще наложат на Беър Грилс и екипа му глоба от 5000 до 10 000 лева. Директорът на национален парк \"Рила\" съобщи, че екипът, който е извършил заснемането, е подал предварителен образец, в който са упоменати какви ще са сцените от филма и действията на екипа.Андонов изтъкна, че по време на заснемането на филма, служители на парковия участък са придружавали снимачния екип. Тези факти бяха изтъкнати и в информацията на МОСВ, публикувана ден по-рано.Когато са установили нарушение, от ековедомството са издали предупредителен протокол със задължителни предписания за спазване, каза Андонов.През 2017 година Беър Грил и екипът му заснемат филм в защитения Национален парк \"Рила\". Те извършват груби нарушения като палят огън, ловуват и дори плуват в едно от седемте рилски езера, допълни Красимир Андонов. Припомняме, вчера, 21 февруари 2019 г - че две години след заснемането на филма от  в България. Актът му е съставен две години след като е извършено нарушението.Веднага след това , че при заснемането на епизода снимачният екип на предаването е придружаван от служители на Национален парк \"Рила\". Всяко заснето действие е съгласувано със съответните отговорни лица от страна на Национален парк \"Рила\".", "date": "2019.02.22", "title": "Директорът на парк \"Рила\" е категоричен за глобата на пътешественика Беър Грилс"}
{"url": "https://news.bg/int-politics/nasa-kupuva-poveche-poleti-sas-soyuz-za-neprekasnat-dostap-do-mks.html", "text": "Въпреки планираното завръщане на американския екип и екипаж през тази година, НАСА планира да закупи още полети с руския Союз до 2020 г.Агенцията се придържа към препоръката на Консултативния съвет по безопасност на въздушното пространство (ASAP), след като са повдигнати опасения за липсата на резервна опция, покриваща потенциалните закъснения, които биха могли да бъдат понесени по време на фазата на изпитателните полети за Dragon2 и Starliner, съобщава \"НАСА спейсфлайт\".САЩ използват Союз като средство за транспортиране на астронавтите си след изтеглянето на космически совалки през 2011 г. НАСА разчита на Союз като резервна опция и поради исторически прецедент, включително неговата жизненоважна транспортна роля, след  г.Апаратите Starliner на Боинг и SpaceX Dragon 2 са договорени да връщат астронавтите, като ново превозно средство на САЩ, SpaceX първо очаква пускането на DM-1, но не по-рано от 2 март.Тази седмица е планиран ключов преглед на готовността за полет - ФРР, който ще позволи на SpaceX да продължи с набелязаната цел за стартиране или да поиска \"коригиращи елементи\" преди полет, при който ФРР може да доведе до забавяне и евентуално до втори преглед, наречен Делта ФРР, за коректив.Графикът на Starliner е много широк, тъй като неговият неясен тестов полет OFT-1 (орбитален полетен тест-1) е планиран за периода април/май, докато CFT-1 (полетен тест за екипажа-1) има запазено място през август, но може и да е много по-късно. НАСА намеква за по-широката схема за Starliner, като поставя по-голям акцент върху естеството на датите, в сравнение с по-твърдата схема на Dragon2.И двата апарата трябва успешно да преминат през друго прекъсване на изпитателния полет, като SpaceX е предвиден за тест за прекъсване по време на полет през юни, докато Starliner трябва да постигне успешен първи тест за прекъсване през май, което ще включва система, която наскоро е преработена, основен проблем по време на тестовете през миналата година, което поставя допълнителен натиск върху графика. Дори ако всички етапи минават безпогрешно, естественото разтягане на графика е почти неизбежно. НАСА рискува период, в който не се транспортират американски астронавти до МКС, което води до закупуването на полети със Союз.\"Миналият опит показва трудностите, свързани с постигането на първи полети през последната година на развитие. Обикновено по време на тези тестови полети се откриват проблеми. Последиците от липсата на американски екипаж на МКС се избягват чрез придобиване на допълнителни места. Отсъствието на членове на екипа на САЩ по всяко време, би намалило операциите на МКС\", отбелязва документ за обществена поръчка, публикуван на 13 февруари.\"НАСА обмисля да сключи договор с Държавната космическа корпорация \"Роскосмос\" за тези услуги на базата на единствен източник на две места в \"Союз\" и свързаните с тях услуги на Международната космическа станция (МКС) на руския кораб \"Союз\". Този транспорт ще бъде за един член на екипажа през есента на 2019 г. и един член на екипажа през пролетта на 2020 г.\" Двете места през есента на 2019 г. и пролетта на 2020 г. са за полетите на Союз МС-15 и МС-16. Въпреки че действието не сочи увеличаване на несигурността по отношение на напредъка, постигнат от доставчиците на търговски екипажи, той цитира желанието да се избегне поставянето под натиск на графика за компаниите, въпрос, който все още притеснява НАСА, след като бе установено, че  през 1986 г.\"Союз осигурява непрекъснат достъп до МКС в случай на закъснение в пускането на търговски екипаж на САЩ, намалявайки значителния риск за безопасността и операциите на МКС, които биха причинили отсъствието на членове на екипажа на САЩ във всеки един момент. Получаването на този транспорт от Союз осигурява гъвкавост и резервни възможности, без да се налага ненужно натиск по график на нашите доставчици от търговския екип в САЩ\", обяснява документът на НАСА.\"Консултативният съвет по безопасност на въздушното пространство препоръча НАСА да предостави допълнителна резервна възможност в случай на забавяне на полетите на екипажа в САЩ. Това също така ще гарантира, че НАСА ще посрещне собствените си нужди за превоз на екипажа, както и задълженията си към международното партньорство. Десет месеца от сега, декември 2019 г., вече няма да има присъствие на USOS на борда на МКС, освен ако не се предприемат действия. Тези две места биха позволили присъствието на американския екипаж на МКС до септември 2020 г.\"\"Въз основа на текущото състояние на търговската програма на САЩ тази дата трябва да позволява припокриване на възможностите и защита на продължаващата работа на МКС. Необходимо е припокриване с възможностите на американския търговски екипаж, за да се осигури плавен и безопасен преход към нови способности на САЩ\", пише НАСА.\"Дори и след като екипажът на САЩ приключи своята тестова програма, историята показа, че разработването на оперативен ритъм на полетите е трудно. Ще има закъснения при стартирането. Това припокриване на възможностите за транспорт на екипажа осигурява непрекъсната безопасна експлоатация и изследователска дейност на МКС. \"Докато руснаците са единственият доставчик на екипаж на МКС, правителствените правила изискват от НАСА да проучи и да определи дали други потенциални източници имат възможност да предоставят тези транспортни услуги на екипажа в необходимите срокове.Това изискване е добавено в искането за \"други заинтересовани организации\" да пишат на правителството до 28 февруари, което показва скоростта, с която НАСА очаква да продължи с покупката на места за Союз на цена, която е малко вероятно да бъде публикувана.Междувременно следващият старт на Союз - \"Союз МС-12\" - премина преглед на готовността за полет - ФРР в петък, преди пуск на 14 март за МКС.С този старт, руският космонавт Алексей Овчинин и астронавтът на НАСА Ник Хаг ще направят опит да достигнат МКС след прекъснатия старт на Союз МС-10. Към тях ще се присъедини и Кристина Кох, която лети за първи път към МКС.", "date": "2019.02.22", "title": "НАСА купува повече полети със Союз за непрекъснат достъп до МКС"}
{"url": "https://news.bg/entertainment/yaponiya-uspeshno-se-prizemi-na-asteroida-ryugu.html", "text": "Японски кораб успешно кацна на бързо движещ се астероид на 300 милиона километра от Земята. Сондата ще събере проби и ще ги върне на учените за проучване, пише \"Гардиън\".Сондата Hayabusa 2 кацна на астероида Рюгу (Ryugu) в 23,30 часа по Гринуич в четвъртък. Данните от сондата показват промяна на скоростта и посоката, което означава, че е достигнал повърхността на небесното тяло, обявиха представители от Японската агенция за космически изследвания (JAXA).От агенцията поясниха, че са направили идеалното кацане в най-добрите условия.Говорител на Японската агенция за космически изследвания отбеляза, че контролният център е получил данни, които показват, че сондата работи нормално.Учените продължават да събират и анализират данни от сондата, добави говорителят.Сондата ще изстреля куршум на астероида, за да надигне прах и да го събере, който впоследствие ще бъде върнат на Земята за анализ. Смята се, че астероидът съдържа относително голямо количество органичен материал и вода от преди 4,6 милиарда години, когато Слънчевата система е зародена.Изстрелването на куршума е първата от трите планирани задачи на тази мисия. Сондата ще събере 10 грама материал с инструмент, наречен Sampler Horn.Материалът ще бъде върнат на Земята през 2020 г., когато по план Hayabusa 2 трябва да кацне в Южна Австралия.Hayabusa 2 достигна до Рюгу през юни 2018 г. след три години и половина пътуване. Учените от японската агенция планираха да кацнат през октомври, но отложиха опита, след като камери разкриха, че повърхността е по-камениста от очакваното.", "date": "2019.02.22", "title": "Япония успешно се приземи на астероида Рюгу"}
{"url": "https://news.bg/regions/drastichno-e-spadnalo-nivoto-na-yazovir-al-stamboliyski.html", "text": "Драстично е спаднало нивото на язовир \"Александър Стамболийски\" в област Велико Търново. Това сериозно застрашава запаса от риба и развитието на пасажите в началото на размножителния период. Според еколози, причина за драстичното намаление на водата в язовира са трите ВЕЦ-а под него.Информацията е на БНР, които се позовават на сигнал от рибари и природолюбители. Настояването на екозащитниците е за по-строг контрол върху работата на трите електроцентрали на язовира.Според данните на екологичното министерство, язовирът е пълен едва на 40%. От началото на февруари досега обемът е намалял с над 5 милиона кубически метра вода.Нивото на най-големия язовир в област Велико Търново никога не е било толкова ниско в последните 15 години, заяви Христо Христов от рибарското сдружение за опазване на водоема.Според него причината за това е производството на електроенергия от трите ВЕЦ-а под стената на язовир \"Александър Стамболийски\". При тези аномалии в нивото на язовира считаме, че следващото поколение на рибите ще бъде напълно унищожено.Природозащници подозират, че държавната и двете частни електроцентрали на язовира ползват значително повече от разрешените им месечно количество вода. По регламент то е общо 35 милиона кубически метра вода от язовира.", "date": "2019.02.22", "title": "Драстично е спаднало нивото на язовир \"Ал. Стамболийски\""}
{"url": "https://news.bg/society/vazrastna-zhena-pochina-predi-da-poluchi-poseshtenie-ot-telk-komisiya.html", "text": "Възрастна и неподвижна жена с близо 80% инвалидност почина преди да дочака домашно посещение от експерти на ТЕЛК-комисия в Благоевград, съобщи Нова телевизия.Жената е чакала 9 месеца домашно посещение на експертите. Миналата година състоянието ѝ се влошава и синът й иска преоценка, за да може с по-високия процент да кандидатстват и за целодневна асистентска грижа.Възрастната жена имала сериозни проблеми със ставите, болести на сърцето, диабет.Синът й споделя, че са поискали посещението да бъде в дома им. Той започнал да събира документи за преосвидетелстването. Взел и направлението, с което се иска домашно посещение, както и телефон, на който да се уточни датата. От ТЕЛК призовали възрастната жена да се яви лично.През януари тази година в отговор от многопрофилната болница в Благоевград му обясняват, че заключение за състоянието на майка му можело да се направи и без посещение на място, а само по документи.Той обаче обяснява, че майка му вече е била на легло и затова предпочел да не я разкарва за прегледи. Проблемът с домашните посещения председателят на ТЕЛК - Благоевград обяснява с високото натоварване. Д-р Олег Кашукеев смята, че има пропуски и в диагнозите от документите, които са получени.", "date": "2019.02.22", "title": "Възрастна жена почина преди да получи посещение от ТЕЛК-комисия"}
{"url": "https://news.bg/education/mon-iska-tretiyat-pol-da-otpadne-ot-uchilishtnata-anketa.html", "text": "Министерството на образованието и науката поиска от Европейската комисия да направи редакция на анкетата към инструмента за дигитална самооценка SELFIE.От Министерството се обърнаха към генералния директор на Главна дирекция \"Образование, младеж, култура и спорт\" към ЕК г-жа Темис Кристофидо с искане да отпадне опцията \"друго\" от въпроса за определяне на пола на участниците в анкетата. Според МОН в сегашния си вариант въпросът е неприемлив.В изпратеното до ЕК писмо се посочва, че инструментът SELFIE помага на училищата да внедрят дигиталните технологии в процесите на преподаване, учене и оценяване и затова е необходимо казусът да бъде разрешен възможно най-скоро.Припомняме, за спорния въпрос се заговори преди дни. Вчера министър  и конкретният въпрос съдържа опция \"друго\", защото някои европейски страни са възприели съответните нормативни актове. Той обаче беше категоричен, че анкетата не проповядва трети пол като социален в системата.Единствено ЕК може да премахне въпроса от инструмента по молба на МОН, каквато ще бъде отправена, ако настъпи обществено напрежение, обеща тогава той.По-късно в свое становище от самата в инструмента SELFIE. В позицията си те посочиха категорично, че никога не са опитвали да наложат \"трети пол\" в българските училища.", "date": "2019.02.22", "title": "МОН иска третият пол да отпадне от училищната анкета"}
{"url": "https://news.bg/crime/zadarzhaha-4-narkodilari-vav-varna.html", "text": "Полицията задържа 4 наркодилъри при операция във Варна, съобщават от МВР.Мъжете са на възраст между 25 и 30 години. Трима от тях са известни на органите на реда.По време на операцията са претърсени 7 адреса. Иззети са значителни количества наркотици. Работата по случая продължава под надзора на Окръжната прокуратура във Варна.", "date": "2019.02.22", "title": "Задържаха 4 наркодилъри във Варна"}
{"url": "https://news.bg/regions/tokov-udar-ubi-montyor-v-slivensko.html", "text": "Токов удар уби монтьор, съобщиха от Областната дирекция на МВР в Сливен.Инцидентът е станал в помпена станция в село Червенаково около 10.10 часа на 20 февруари, но едва вчера полицията е била уведомена за случая от МБАЛ-\"Д-р Иван Селимински''.Починалият е 61-годишен мъж. На мястото е бил изпратен полицейски екип, който установил, че инцидентът е станал при ремонт на комплектна разпределителна уредба.Назначена е съдебномедицинска експертиза. По случая е образувано досъдебно производство.", "date": "2019.02.22", "title": "Токов удар уби монтьор в Сливенско"}
{"url": "https://news.bg/economics/vdigat-s-10-zaplatite-na-shofyorite-v-gradskiya-transport.html", "text": "Подписан е колективен трудов договор, който включва увеличаване на заплатите на всички служители на градския транспорт. Увеличението е с 10% от 1 февруари, като ще бъде изплатено през следващия месец.Това стана ясно на пресконференция на КНСБ и Съюза на транспортните синдикати, посветена на проблемите в столичния градски транспорт.През втората половина на годината синдикалните организации ще поискат ново увеличаване на заплатите.КНСБ искат и да се упражняват не повече от 150 часа извънреден труд на годишна база. Пак на годишна база това за автотранспорта означава 3 млн. и 200 км по-малко и премахване на нощния транспорт, намаляване на разписанията, но запазване на брутните възнаграждения на шофьорите.За елекротранспорта синдикалните организации настояват за 917 000 км по-малко.По думите на председателя на СТСБ Екатерина Йорданова синдикалните организации носят отговорност и задача да се грижат за условията на труд на всички служители на градския транспорт.Според нея синдикалните организации всяка година постигат увеличение на доходите между 5 и 10%, в зависимост от дружеството, на служителите в градския транспорт. Йорданова настоява за промени в Наказателния кодекс за криминализиране на агресията срещу автобусни водачи и контрольори. Тя иска и законодателни промени в Закона за движение по пътищата.Проблемите в градския транспорт коментира и президентът на КНСБ организация Пламен Димитров. По думите му 140 000 души липсват в автотранспорта и 114 000 души в електротранспорта.Според него в последните седмици и месеци проблемите на служителите в градския транспорт не били представени правилно и с тях се злоупотребява. Според Димитров проблемът си остава \"доходите, доходите и пак доходите\".Припомняме, че през миналата седмица в КНСБ се проведоха разговори със синдикалните организации в градския транспорт. На нея над 100 представители на работещите в транспорта на столицата представиха проблемите си, свързани с работното време, извънредния труд, заплащането в компаниите, недостига на кадри.", "date": "2019.02.22", "title": "Вдигат с 10% заплатите на шофьорите в градския транспорт"}
{"url": "https://news.bg/int-politics/masov-protest-na-separatistite-v-kataluniya-stigna-se-do-sblasatsi.html", "text": "Хиляди каталунци излязоха по улиците на Барселона в подкрепа на 12-те сепаратистки лидери, срещу които се води съдебен процес, предаде Дойче веле.Стигна се до сблъсъци с полицията, при които пострадаха над 30 души. Четирима са задържани.По данни на полицията участниците са били около 40 хиляди, а според организаторите те са били 200 хиляди.Протестиращите блокираха пътища в различни части на региона. Това доведе до проблеми в работата ва обществения транспорт, както и на някои институции.Масовата акция, с мотото \"Без права няма свобода\", беше организирана от федерацията на синдикатите CSC, подкрепяна от сепаратистките партии.Големите синдикати в Каталуния обаче не подкрепиха протеста.Съобщава се, че в акцията са се включили много студенти.Процесът срещу сепаратистките лидери започна през декември 2018 г. Деветима от 12-те обвиняеми са задържани под стража. Сред тях обаче не е бившият премиер на Каталуния Карлес Пучдемон, който На 12 февруари в Мадрид се състоя  с участието на самите подсъдими - бивши каталунски политици и общественици,  за независимост от 1 октомври 2017 г., след който беше извършен  Съгласно испанската конституция този акт е незаконен.Прокуратурата иска за обвиняемите присъди между 7 и 25 години лишаване от свобода.", "date": "2019.02.22", "title": "Масов протест на сепаратистите в Каталуния, стигна се до сблъсъци"}
{"url": "https://news.bg/world/svarzaha-otrovitelya-na-gebrev-i-skripal-s-armiyata-vagner-i-prevrata-v-cherna-gora.html", "text": "Офицерът от руското ГРУ Денис Сергеев, за когото се предполага, че е отровил бизнесмена Емилият Гебрев, е свързан с армията \"Вагнер\", с опита за преврат в Чрена гора и с редица други операции на ГРУ.Сайтът The Insider, който работи съвместно с Bellingcat, разкрива нови подробности от дейността и биографията му.Всъщност изданието пише за отравянето на Гебрев от Сергеев като за факт, не като за предположение.Припомняме, по рано Сергеев, с псевдоним \"\" беше идентифициран като  в покушението в Солсбъри срещу Сергей и Юлия Скрипал с нервнопаралитичното вещество \"новичок\".Той е бил в контакт и с други служители на ГРУ, свързани с участниците в опита за преврат в Черна гора, както и с частната армия \"Вагнер\" на приближения до Владимир Путин бизнесмен Евгений Пригожин. Контактите му предполагат, че се е интересувал от оръжейни доставки за Сирия.Както и другите двама отровители на Скрипал - Чепига и Мишкин, Денис Сергеев също е младеж от село. Израснал е в казахския Ушарала - днес град, а по онова време село, обкръжено от военни части. През 1990 г. е завършил военно училище, след това е продължил кариерата си във въздушно-десантните войски. Служил е в 108-и гвардейски парашутно-десантен полк, базиран в Новоросийск.Участвал е в операции в Дагестан и във втората чеченска кампания. През 1999 г. е ранен, след което е предложен за държавна награда - тогава е бил капитан, командир на рота.В началото на новото хилядолетие се прехвърля в Москва, където постъпва във военната академия, подготвяща кадри за Главното разузнавателно управление на Русия - ГРУ.The Insider отбелязва, че отравянето на Скрипал и Гебрев далеч не са единствените операции, в които е участвал.\"Любопитно е например, че Федотов е бил в Каталуния непосредствено преди референдума за отделянето й, както и във Великобритания преди референдума за Брекзит.\" - отбелязва изданието като посочва, че към момента няма потвърждение за ролята му в тези събития.Други факти обаче са установени със сигурност. Той е пътувал с истинското си име до Петербург с човек, чиято кола е регистрирана на адрес на ГРУ. Правото за ползване на въпросната кола принадлежи на служителя на ГРУ Владимир Моисеев - един от организаторите на опита за преврат в Черна гора.Друг спътник на Сергеев е летял най-малко четири пъти заедно с Едуард Шишмаков - вторият основен участник в черногорската афера. Този втори спътник е летял също редовно до Краснодар заедно със наемници от армията \"Вагнер\", чиято база се намира точно в този град. Паспортите на наемниците от Вагнер са от същата серия, както тези на служителите на ГРУ.", "date": "2019.02.22", "title": "Свързаха отровителя на Гебрев и Скрипал с армията „Вагнер“ и преврата в Черна гора"}
{"url": "https://news.bg/int-politics/rezhimat-na-maduro-naredi-na-firmite-da-otkrivat-smetki-v-ruski-banki.html", "text": "Представители на режима на Николас Мадуро са се срещнали с мениджъри от 50 компании, търгуващи със стоки с широко приложение, и са им наредили да открият сметки в държави, подкрепящи Мадуро - Русия, Турция, Китай и Индия.Срещата се е състояла в президентския дворец в Каракас, в понеделник, 18 февруари, съобщава Bloomberg с позоваване на два отделни източника.В нея са участвали вицепрезидентът по икономиката Тарек ал Асами и министърът на вътрешните работи Уилям Контрерас.Те са настояли също, компаниите да се свържат доставчици от посочените четири страни.Финансовото министерство възнамерява също да свика мениджърите, за да ги инструктира как да откриват сметките си. Датата на тази среща не е известна.По-рано Мадуро нареди с Бразилия, за да предотврати внасянето на хуманитарна помощ в страната от временния президент Хуан Гуайдо.", "date": "2019.02.22", "title": "Режимът на Мадуро нареди на фирмите да откриват сметки в руски банки"}
{"url": "https://news.bg/weather/shte-zavali-snyag-16-oblasti-sa-s-zhalt-kod-za-vyatar.html", "text": "Предстои динамично време с валежи и застудяване, в 16 области е в сила жълт код за силни ветрове.От запад облачността постепенно ще се увеличава и около обяд ще завали дъжд, в планините сняг.През първата половина от деня вятърът все още ще бъде слаб до умерен, ориентиран от северозапад. В следобедните часове ще се пренасочи от североизток и до вечерта значително ще се усили, и ще пренася над страната значително по-студен въздух.Поради това дъждът ще премине в сняг - първо в североизточните райони, а след това в цялата страна. През нощта срещу събота валежите ще се засилят и повечето райони на страната ще осъмнат със снежна покривка - около 5-10 сантиметра.Очакват се и виелици.Жълт код за силен вятър е сила за областите: Плевен, Ловеч, Габрово, Велико Търново, Руси, Търговище, Разград, Силистра, Добрич, Шумен, Варна, Бургас, Сливен, Ямбол, Стара Загора и Хасково.Максималните температури са предимно между 6 и 12 градуса, но тези стойности ще са в сила предимно за първата половина от деня. След това температурите чувствително ще се понижат.", "date": "2019.02.22", "title": "Ще завали сняг, 16 области са с жълт код за вятър"}
{"url": "https://news.bg/world/hilyadi-slovatsi-protestiraha-sreshtu-koruptsiyata.html", "text": "Хиляди жители на Братислава и над 30 други града в Словакия излязоха на протести срещу корупцията - в деня, в който преди година беше застрелян журналистът Ян Куцияк заедно с приятелката си, предаде Дойче веле.Демонстрантите настояха да продължи разследването на убийството. Правозащитната организация \"Репортери без граници\" от своя страна предупреди властите в страната, че е недопустимо да оказват влияние на следствието.27-годишният журналист Ян Куцияк и его годеницата му бяха застреляни на 21 февруари 2018 г. в дома им, на 65 километра източно от Братислава.В последния материал, над който Куцияк е работил, е разследвал връзките между приближени на премиера Роберт Фицо и италиански предприемачи, свързани с мафията. Статията беше публикувана след смъртта му.Убийството на журналиста предизвика вълна от протести в Словакия, което доведе до оставката на премиера, двама негови помощници, вътрешния министър, министъра на културата, шефа на полицията.През септември полицията задържа при мащабна спецоперация четирима души, заподозрени, че са свързани с престъплението. Съдът им наложи арест.", "date": "2019.02.22", "title": "Хиляди словаци протестираха срещу корупцията"}
{"url": "https://news.bg/press/mnogo-politicheski-shum-opit-za-vzlom-v-doma-na-gebrev-200-falshivi-resheniya-za-telk.html", "text": "Петъчните вестници отделят съществено място на драмите между политическите партии.\"Председателят на ПГ на ГЕРБ Цветан Цветанов определи като фалшива новина изказването на лидера на БСП Корнелия Нинова за отказ да й бъде предоставена зала за среща с кметовете на малките населени места във Видин. По време на брифинг в сградата на парламента Цветан Цветанов заяви, че очаква и в бъдеще да възникват подобни въпроси. \"Това е пореден опит, в който вие ежедневно искате да тиражирате или лъжи, или фалшиви новини, с които смятате, че ще си повишите политическия рейтинг\", посочи Цветанов. Той обясни, че срещата на Нинова се провежда в момента в сградата на общинската Симфониета. \"Разрешението за ползването на залата е издадено от директора на Симфониетата, който е служител на общината. Залата е платена с фактура на общинския съвет на БСП на стойност 100 лв.\", обясни Цветанов. \"Аз съм убеден, че при системния подход на произнасянето на много лъжи, много фалшиви новини и журналистическият интерес ще намалява. По този начин БСП ще осъзнаят, че имат лидер, който ги води към пропастта, но не лидер, който може да даде алтернатива на днешното управление\", заяви Цветанов. После той се обърна и към колегите си народни представители от ПГ на БСП за България с думите: \"Искам да кажа, че съжалявам за това, което преживяват народните представители от БСП. Колеги, бъдете силни, бъдете искрени и кажете истината на вашите пленуми. Вие сте достойни хора, но за съжаление имате лидер, който може само и единствено да ви изведе от парламента. Сега го прави по един административен начин. Въпросът е да не ви извади като бъдеща парламентарна група в изборите, които ще се проведат през 2021 г.\" В отговор на упреците, че залата в общинския съвет е била отказана за среща със Сдружението на кметовете на малките общини, Цветанов поясни, че до кмета на Видин, който е от ГЕРБ, изобщо не е постъпвало уведомително писмо на 18 февруари, когато са били разпратени такива до кметовете на малки общини и населени места. По думите му такова искане е постъпило едва на 20 февруари и е отказано във връзка с предварително обявено още на 18 обучение за работа с лични данни на служителите на общината. Цветанов коментира още, че по начина, по който действат от БСП, могат само да отблъснат симпатизантите си. Той опроверга и думите на Нинова, че имало изискване и към директорите на детските градини да подават документи в ДАНС и едва ли не да се превръщат в \"доносници\". \"Моля ви, когато говорите подобни неща, имайте предвид, че народните представители от БСП са участвали активно в законодателната дейност и приемането на всеки един закон\", обърна се той към лидера на БСП.\" - в. \"Стандарт\".В. \"Дневник\" публикува коментар на Даниел Смилов за \"Дойче веле\": \"От над половин година насам нивата на шума в българската политика са изключително високи. Почти всяка седмица има шумен скандал и \"остра конфронтация\" между ГЕРБ и БСП (като към втория отбор от време на време се включва и президентът Радев). За всички е ясно, че от цялата тази врява особена обществена полза няма - Константинопол и този път няма да падне. Но шумът продължава да се усилва, което очевидно е изгодно за основните действащи лица в парламентарния театър. Преди да стигнем до стратегиите на политическите играчи, нека първо дефинираме политическия шум. Това е дейност, чийто резултат не е важен - може дори да е нулев или отрицателен. Важното е за постигането на този нулев или отрицателен резултат политиците да получат много медийно време, което да използват за атака на опонентите и за себеизлагане пред обществеността. Накратко: ползата от политическия шум е, че привлича общественото внимание към неговия производител. Скандалът с махането на преференциалното гласуване беше точно такъв политически шум. Първо, ДПС неясно защо (винаги) искат обезсмисляне на преференцията: може би за да предотвратят обединение на извънпарламентарната опозиция или да дразнят \"Патриотите\". И двете потенциални цели не блестят нито с благородство, нито с особена политическа прозорливост. ГЕРБ се съгласи с ДПС за де факто отмяна на преференцията с аргумента \"да не се губи парламентарният ден\" (според Цветанов). Оказа се обаче, че за да постигнат тази цел, ГЕРБ ще загубят поне два, ако не и повече парламентарни дни. Защото бързо стана ясно, че трябва да отменят собственото си решение и да върнат обратно преференциите - поради простата причина, че те се оказаха много популярни, а и отмяната им поначало беше необоснована. В крайна сметка излезе общ отрицателен резултат - поне два дни загубено парламентарно време. Но пък бяха генерирани изключително високи нива на политически шум. Шумът около преференциите скри големите скандали от миналата седмица, които са далеч по-важни и по-опасни за политическия истаблишмънт. Докато се обсъждат преференциите, хората забравиха, че в продължение на две години държавните институции не са свършили нищо съществено по случая с отравянето на Гебрев и не са разследвали потенциалната руска следа в него. Дори когато информацията бе изнесена в чуждата преса, пак не разбрахме какво са правили руски разузнавачи на територията на България в добре подбрани моменти от близката ни история. Човек би казал, че подобен скандал е манна небесна за всяка опозиция по света. Не и за БСП обаче. Политическият шум по повод едно нещо е свързан диалектически с политическо мълчание по друго, по-важно нещо. Скандалът не е опасен за ГЕРБ. Напротив, позволява им да отбележат някоя и друга точка в играта. Не чак да вкарат гол, но да изпълнят два корнера и един тъч. Първо, Борисов отново се оказа \"гласът на разума\", макар и прошепнат му от ненадейно място - депутата от гражданската квота Георги Марков. Така или иначе се създаде общо впечатление, че ГЕРБ слуша народа и се съобразява с него, дори и на цената на \"щета\" за себе си (по министър Горанов). Второ и по-важно, поправяйки поправката на поправката за преференцията, ГЕРБ получават възможност да кажат: \"Виждате ли, няма скрита коалиция между ГЕРБ и ДПС. Това са приказки на зложелателни анализатори\". Това съобщение ще отекне мощно в проправителствените депесарски медии. Нищо, че става дума за фалшив аргумент. Скритата коалиция между ГЕРБ и ДПС е факт не от вчера. Всички важни политически решения или тяхната липса в този парламент - по съдебна реформа, КТБ, данъци, външнополитическа ориентация, ключови назначения - са гласувани почти без изключение от тези две партии. Ясно е също така, че при продължаващия разпад на \"Патриотите\" без гласовете на ДПС стабилността ще е силно нестабилна. Въпреки тези очевидни реалности, стратегията на ГЕРБ е да отрича докрай. Мила, не е това, което си мислиш - виж как отмених отмяната на преференциите. БСП също няма да вкарат гол, но изпълниха пряк свободен и два пъти удариха греда. Това стопля сърцата на поизнервената им публика, която се чуди как при толкова слаба и наситена с грешки игра на ГЕРБ червените продължават да изостават в резултата. А причината е елементарна треньорска грешка на Корнелия Нинова. Тя е дала инструкция на агитката си да вика с пълно гърло, а на футболистите си да тичат като бесни по игрището и да се хвърлят в остри противоборства. Според нея тази ескалация на напрежението ще доведе до падане на гол. Затова и БСП излизат от парламента и се опитват да инициират/яхнат граждански протести \"срещу потъпкване на избирателните права\". Грешката се състои в това, че цялата активност на БСП се развива в единия ъгъл на игрището, който е традиционната зона на националпопулистите и т.нар. Патриоти. По въпроси като геополитическа ориентация, права на малцинствата, миграция, хомофобия и пр. \"социалистите\" днес са май по-крайни дори от \"Атака\" и НФСБ. Изтегляйки се в краищата на футболното игрище, те оставят ГЕРБ да контролира центъра и да провежда от време на време голови атаки в опразнените пространства. А политическият шум подпомага стратегията на Нинова. Нищо, че за БСП това е губеща стратегия. Скритият коалиционен партньор уж загуби точка, но пък запази алибито си на опозиция. Истинската битка за Движението очевидно не е преференцията, а случващото се около \"Емко\" и \"Дунарит\". Разшумяването около отравянето на Гебрев е вредно за плановете на ДПС. Затова по-високият шум около преференцията, заглушил \"Новичока\", е добре дошъл...\"В. \"Сега\" поставя акцент върху казуса с Емилиян Гебрев: \"Маскиран мъж се е опитвал да влезе в дома на бизнесмена Емилиян Гебрев, съобщава bTV. Това се е случило месец, след като той подава жалба да бъде подновено разследването по случая с отравянето му и прокуратурата да провери евентуална връзка със случая \"Скрипал\". На 8 ноември 2018 г в 20:44 ч. камерите около къщата на бизнесмена Емилиян Гебрев засичат маскирано като нинджа лице. На кадрите се вижда как около минута и половина то прави оглед на имота и след това изчезва. Гебрев предоставя записа на полицията седмица по-късно. \"Веднага не съм подал жалбата - на часа, на секундата. Първото нещо, което направих и което за мен беше най-правилното - да се обадя на наблюдаващия прокурор по т.н. важно, водещо дело за продължението от 2015 г. За жалост, отговорът, който получих от наблюдаващия прокурор беше, че това не е към спуснатите му задачи и не е в неговия периметър на дейност\", коментира Гебрев. Бизнесменът сподели, че прокурорът го е посъветвал да подаде жалба към съответното районно полицейско управление и той го е послушал. Гебрев твърди, че от полицията му казват, че вероятно става въпрос за крадец. \"Някой ще каже, че сигурно преигравам или нещо друго си измислям. Аз задавам един конкретен въпрос - всичките тези, които могат да изрекат тези думи, ако с тях се е случило това, което се е случило с мен през 2015 г., няма ли да бъдат до безкрайност мнителни и нащрек за всяко едно нещо, което не е нормално, защото всички са ме питали досега, които са разследвали \"Вие забелязахте ли нещо ненормално, забелязахте ли нещо, което не се случва всеки ден или нещо странно\", каза бизнесменът. От МВР обясниха за bTV, че такива кадри са им предоставени и по казуса се работи. \"Не мога да коментирам, има досъдебно производство. Това, което мога да кажа - категорично заявявам, че всеки един сигнал, който се получава се отработва от МВР и се работи по всяка една версия\", посочи гл. комисар Ивайло Иванов, гл. секретар на МВР. От столичната полиция не уточниха колко време ще им бъде необходимо за приключване на разследването.\"Вестниците съобщават също, че през юли България влиза в чакалнята за еврото, според премиера Борисов:\"През юли България ще влезе в чакалнята на Еврозоната, обяви премиерът Бойко Борисов на форум за 25 години от дейността на фондация \"Конрад Аденауер\" в България. Борисов обяви, че България е в отлична икономическа форма, съобщи БНТ. Пред цялото ръководство на политическа партия ГЕРБ и фондация \"Конрад Аденауер\", пред бивши и настоящи министри, както и дипломати, Бойко Борисов посочи доброто политическо и икономическо състояние на страната, и заяви че България изпълнява стриктно Маастрихтските критерии за влизане в Еврозоната. Тази година, ако сме живи и здрави, ние ще финишираме с над 120 лрд. лв Брутен вътрешен продукт. И понеже днес говорихме, чакаме няколко големи инвестиции. На финала сме, но нека да видим да станат и тогава ще ги кажем. Това са фактите. Това дава Евростат. Бюджетите са ни на излишък, ръстът на контрабандата е под 5%, безработицата под 5%, всъщност само тези, които не искат да работят, не работят. Внасяме работна ръка. Огромен фискален резерв, златен резерв. Защита на външните граници. Една държава има за пример в Европа, защитила външните граници и Шенгенското пространство на ЕС, и тя се казва България. Нула миграция, всичко през официалните КПП-та. Всичко, което правим по газовия хъб \"Балкан\" го съгласувам, за да няма изненади после за нашите решения. Всъщност, продължението на \"Турски поток\" се казва \"Газов хъб Балкан\" и тук вече става \"Балкански поток\", заяви Борисов...\" - в. \"24 часа\".\"Бюджетите ни са на излишък. Ръстът на контрабандата е под 5%. Безработицата е под 5%. Само тези, които не искат да работят, не работят. Огромен фискален резерв, златен резерв. И съм сигурен, че през юли тази година ще влезем в чакалнята на еврозоната\". Всичко това предрече премиерът Бойко Борисов в речта си за честването на 25-годишния юбилей от работата на Фондация \"Конрад Аденауер\" в България. Според Борисов влизането в еврозоната ще гарантира на инвеститорите, че икономиката е стабилна и няма да фалират банки. Изказването на Борисов представляваше изреждане на успехите на правителството. Според него тази година Брутният вътрешен продукт ще приключи на над 120 млрд. лв. Той очаква в края на годината държавният дълг на България да стане 17.5%, което ще бъде най-ниският в Европа. \"Така Европа имат пример как държава от Източна Европа може да бъде държава за пример\", заключи премиера. Той се похвали пред фондация \"Конрад Аденауер\" - \"имате една държава на изток, която като дисциплина е коренно противоположна на Гърция, имате охрана на границите, по-добра от на Виктор Орбан, и не създаваща никакъв проблем, защото със съседите сме се разбрали\". Така че през тези години, в които сте харчили парите на немските данъкоплатци, те са се върнали многократно\", заключи Борисов. Тъй като д-р Герхард Валерс, заместник генерален секретар и ръководител на отдела за европейско и международно сътрудничество на Фондация \"Конрад Аденауер\", припомни запознанството си с Борисов преди 10 г., премиерът също си припомни историята на работата си с \"Конрад Аденауер\" и как българските членове на ЕНП са попречили на НДСВ да стане член на европейската партия. Той си припомни и първата си среща с канцлера на Германия Ангела Меркел. \"Тя вика - учудвам се. Ти си кмет на един град в България. Аз съм канцлер. Дори не си шеф на партията си. Но за България трябва полицай. И за това ще те подкрепям. Аз и викам - да, ама \"Конрад Аденауер\", не искат да ме срещат, защото са най-тъмносините в света\", разказа Борисов. Борисов смята, че на европейските избори гражданите ще намерят своя път, защото \"на националистическите партии след една година се вижда до къде водят обещанията им\". \"По-големият риск е възможността от военен конфликт\", каза Борисов без да спомене от къде идва тази опасност. Той добави, че като членове на НАТО сме помогнали за членството на Македония в Алианса и превъоръжаваме армията си. \"Стигне ли се до армията е загубена работата. Трябва да се намери разумно решение, не трябва да повтаряме историята. За това водим прагматични отношения\", каза още Борисов...\" - в. \"Дневник\".Темата за ТЕЛК също е сред акцентите на петъчните вестници.\"Над 200 фалшиви решения за ТЕЛК са издадени само за четири месеца чрез разбитата схема във Варна. Това обяви пред бТВ директорът на ГДБОП главен комисар Ивайло Спиридонов. Най-големите суми в схемата взимали двамата братя с българско и сирийско гражданство, които са били посредници. \"Най-слабо заплатеното звено от цялата схема са лекарите. Сумите се разпределят по цялата верига и най-големите са намерени в посредниците\", поясни Спиридонов. В рамките на делото ще стане ясно какви точно суми е получавал всеки в схемата. Според него ще има и още обвиняеми. \"Има лица, които дори не са стигали до лекарите и те са разпитани. Има замесени най-различни специалисти\", каза още Ивайло Спиридонов. Той уточни, че 90% от клиентите са турско говорящи, а изрично условие е било да не се работи с роми. За да бъдат изкарани инвалиди, някои от хората били карани да тичат 3-4 етажа нагоре надолу. Така се получавали отклонения от нормалните показатели на органите, каза Спиридонов, базирайки се на СРС-ата в разследването. СРС-ата показали още, че служители в рентгенова лаборатория давали точни указания на здравите хора как да застанат за снимка, така че на изображението да излезе сериозно гръбначно изкривяване. Специализираният наказателен съд не уважи искането на прокуратура за задържането под стража на шестимата обвинени за участие в организирана престъпна група за издаване на фалшиви ТЕЛК решения във Варна. Четирима от тях бяха освободени незабавно, а двамата братя сирийци остават под домашен арест. В банкова касета на единия от братята са намерена валута за 1,4 млн. лева., а в другия брат - за 270 000 лева, уточни Спиридонов. Той разкри, че паролата на схемата е била \"Много поздрави от У\" и допълни, че това вероятно има връзка с името на единият от братята - Уафик Шахуд.\" - в. \"Стандарт\".\"Всички лекари от ТЕЛК не бива да се слагат под общ знаменател, а да се потърсят законодателните пропуски в системата и да се отстранят. За това призова председателят на социалната комисия в Народното събрание Хасан Адемов по БНТ. \"Изключително е важно да не слагаме под общ знаменател всичките на 350 лекари, работещи в 74-те ТЕЛК\", каза Адемов. Според него проблемът е основно в районите с висока безработица и с възрастно население, където посредници се възползват от пропуските в системата. Адемов смята, че електронното здравно досие ще реши голяма част от проблемите, тъй като ще осигури проследяемостта на заболяванията на пациентите и лекарите ще могат да преценят дали епикризите отговарят на действителния им здравен статус. \"Здравното министерство очаква от септември до края на годината да започне изграждането на системата за електронно здравеопазване, като обществените поръчки вече са обявени\", напомни той. Депутатът коментира и протеста на аптеките срещу новите правила за борба срещу фалшивите лекарства. Според него между 700-800 собственици на аптеки протестират срещу закупуването на софтуер, който да ги свърже с НЗОК и скенер-четец, чиято цена е между 100 и 200 лв. Той каза, че държавата няма възможност да помогне закупуването им, тъй като ще наруши правилата за държавната помощ. Фармацевтичният съюз няма основание за безпокойство\", посочи Хасан Адемов. Същевременно Адемов посочи, че новите правила ще изключат възможността на пациенти да се предлагат фалшиви лекарства.\" - в. \"Труд\".", "date": "2019.02.22", "title": "Много политически шум, опит за взлом в дома на Гебрев, 200 фалшиви решения за ТЕЛК…"}
{"url": "https://news.bg/world/provalite-na-roskosmos-prez-2018-g-struvaha-na-zastrahovatelite-usd185-mln.html", "text": "През 2018 г. застрахователните компании за изплатили на \"Роскосмос\" 185 милиона долара заради двете големи аварии. Това е около 30% от загубите на застрахователите, работещи с космическата индустрия, съобщава \"Ведомости\".Уточнява се, че 120 милиона са изплатени за загубата на анголския комуникационен спътник Angosat през декември 2017 г, още 65 милиона долара - заради аварията с пилотирания кораб \"Союз\" през октомври 2018 г.След втория инцидент създадената от \"Банк России\" застрахователна компания отказа да застрахова мисии на \"Роскосмос\", съобщи заместник-председателката на управата на компанията Наталия Карпова. Тогава на \"Роскосмос\" се наложи да доплати 23 милиона рубли за застраховката на първия полет след аварията с ракетата \"Союз-2.1б\".Заради отказа на застрахователите да намалят сумите, които трябва да плаща \"Роскосмос\", първата мисия на руската държавната корпорация за тази година ще бъде застрахована отделно.През 2018 година \"Роскосмос\" имаше осем успешни изстрелвания на ракети.Конкурентната компания SpaceX на американеца Илън Мъск осъществи 21 успешни мисии.", "date": "2019.02.22", "title": "Провалите на „Роскосмос“ през 2018 г. струваха на застрахователите $185 млн."}
{"url": "https://news.bg/int-politics/200-amerikanski-voenni-ostavat-v-siriya-sled-izteglyaneto-na-sasht.html", "text": "САЩ ще оставят около 200 свои военни в Сирия след изтеглянето си от страната, предадоха информационните агенции. Новината беше огласена от говорителката на Белия дом Сара Сандърс.Тя обясни решението със стремеж да бъде защитен мирът в региона.През август 2014 г. международна коалиция, предвождана от САЩ, започна операция срещу джихадистката групировка ИДИЛ в Ирак. През септември същата година тя нанесе и първите си удари срещу обекти в Сирия.През декември 2018 г. президентът на САЩ Доналд Тръмп обяви, че от Сирия ще бъдат изтеглени всички американски военни. Той мотивира решението си с констатацията, че терористите са победени.Скоро след това министърът на отбраната и специалният представител на САЩ за борбата с ИДИЛ подадоха оставки.През януари 2019 г. държавният секретар на САЩ Майк Помпео заяви, че американските военни вече се изтеглят от Сирия.", "date": "2019.02.22", "title": "200 американски военни остават в Сирия след изтеглянето на САЩ"}
{"url": "https://news.bg/world/dvama-bivshi-makedonski-ministri-se-biha-v-zatvora.html", "text": "Двама бивши македонски министри - Миле Янакиески и Спиро Ристовски, които бяха арестувани и изпратени в затвора в скопския квартал Шутка, са се сбили там с други затворници, предаде агенция МИА.Съобщава се, че вчера около 13:00 ч., по време на редовната разходка, Спиро Ристовски е влязъл в пререкание с друг затворник, което е преминало във физическа разправа. Сбиването е било прекратено незабавно от служителите на затвора.Малко след това - около 13:45 ч., се е стигнало до нов вербален инцидент между Миле Янакиески и четвърто лице, който също е ескалирал до физическа агресия. Служителите на затвора отново са се намесили и са спрели разправата.Двамата министри са били прегледани от лекар и са получили медицинска помощ. Те не са пострадали сериозно и не се е наложило да им бъдат оказвани допълнителни медицински грижи в друго заведение.Директорът на затвора Гоко Котевски заяви, че по случая ще бъде направена проверка и ако се установи пропуск от страна на служителите, ще им бъде потърсена отговорност.Ристовски и Янакиески бяха задържани заради размириците при превземането на парламента от протестиращи граждани на 27 април 2017 г. Тогава бяха ранени над 100 души.", "date": "2019.02.22", "title": "Двама бивши македонски министри се биха в затвора"}
{"url": "https://news.bg/society/mrezha-pokazva-vsichki-peshehodni-otsechki-i-pateki-v-sofiya.html", "text": "Цифров модел на пешеходната мрежа в София показва всички столични пешеходни отсечки и пътеки. Проектът е на общинската инициатива \"Визия за София\" и е направен на база изследване в направление \"Градска среда\".Проектът представя детайлно всички пешеходни отсечки на територията на град София и ги класифицира по типове. Добавени са и локации на публични обекти като детски градини, училища и спирки на градския транспорт, за да бъде разгледан чрез мрежата пешеходният достъп до тях.Основната цел на изследването е да се постави основа на развитието на управлението на пешеходната инфраструктура в София чрез база данни в географски информационни системи.Данните са създадени така, че да могат да се актуализират и доразвиват ефективно и непрекъснато.Като резултат от анализа на събраните данни става ясно, че голям процент от живущите в кварталите на София имат пешеходен достъп до детски заведения, училища и спирки на градския транспорт на по-малко от 400 метра от дома си. В рамките на същия периметър от 400 метра 67.9% имат достъп пеша до детска градина, 49.7% - училище и 89.4% - спирка на обществения транспорт. За запазване и подобряване на тези резултати е необходим фокус върху осигуряването на пешеходна инфраструктура в кварталите със засилено жилищно строителство, се посочва в анализа.Извадка от район \"Люлин\" например представя общ изглед, в който са маркирани с жълто тротоарите, с оранжево - различни видове алеи, с червено - видовете пресичания, с розово и лилаво - паркинги, със зелено - подлези.В хода на анализа са локализирани 242 училища и 361 детски градини и ясли и са изчислени пешеходни изохрони, илюстриращи 400, 800 и 1 200 метрови отстояния от тях. Те отразяват съответно 6, 12 и 18-минутен пешеходен преход със скорост 4 км/ч.По отношение на пешеходната достъпност до училища 560 445 души или 49.7% живеят на 400 метра, а други 483 367 или 42.9% - на 800 метра от училище. Общият процент от 92.6% показва добро пространствено разпределение на учебните заведения спрямо жителите в града.Спирките на градския транспорт са сред обектите, които привличат най-засилен пешеходен трафик от и до тях. Изследването показва пространственото разпределение на спирки спрямо демографско покритие в определени райони.Без временните и закритите спирки, общият брой на спирки в София е 1 893 според данните, предоставени от ЦГМ с актуалност към 25 октомври 2018 година. От анализа става ясно, че 1 008 131 (89.4%) души живеят до 400 м от спирка, а още 115 938 (10.3%) обитават сгради на 800 м от спирка. Това значи, че общо 99.7% от жителите имат спирка на градски транспорт не по-далеч от 12 минути пеша от дома си.Освен пешеходната достъпност има и други фактори, които оказват влияние за ползването на транспорта като честотата на преминаване, скоростта на придвижване, състоянието на превозните средства, връзките между отделните линии, видовете транспорт и др. Затова е разгледана и обслужеността на територията на града по брой линии на транспорта.За районите с висока концентрация на население като \"Младост\", \"Люлин\", \"Надежда\", \"Красно село\" и ж.к. \"Дружба\" е видно, че освен периферно, те са добре обслужени откъм брой спирки и линии и вътрешно за територията на районите.Поради тенденцията за пространствено развитие през последните години в отделни части от райони като \"Триадица\", \"Лозенец\" и \"Студентски град\", съществува необходимост от подобряване на транспортното им обслужване.Анализът на връзките между подземния и наземния публичен транспорт показва, че повечето метростанции имат удобна връзка с доста спирки на други видове градски транспорт, през които преминават голям брой линии - \"Лъвов мост\", \"Стадион Васил Левски\", \"Сердика\", \"Младост I\", \"Витоша\", \"Опълченска\" и др. За някои метростанции като \"Жолио Кюри\", \"Ломско шосе\" и \"Джеймс Баучер\" има по няколко спирки, обслужвани от 1 или 2 линии, на по-малко от 400 м разстояние. Метростанциите \"Мусагеница\" и \"Младост III\" имат най-близки спирки на наземен транспорт извън 6-минутния периметър (400 м), но са на разстояния под 800 метра.Проектът обхваща и пешеходната достъпност до парковете в София. Анализите показват, че парковете са сравнително равномерно разпределени на територията на града. В някои от панелните жилищни комплекси липсват такива, но при тях фокусът може да се насочи към локалните градини и пространствата между сградите. В \"Люлин\" и \"Младост\" обособяването на нови входове съответно към \"Западен парк\" и \"Въртопо\" е достатъчно начало за осигуряване на достъп до зелени площи преди да се мисли за създаване на нови.Целият анализ може да намерите .", "date": "2019.02.22", "title": "Мрежа показва всички пешеходни отсечки и пътеки в София"}
{"url": "https://news.bg/entertainment/vanshnata-atmosfera-na-zemyata-se-prostira-otvad-lunata.html", "text": "Учени и изследователите оповестиха интересно откритие - външната атмосфера на Земята се простира много по-далеч от очакваното, на 630 000 км, което е приблизително 50 пъти диаметъра на нашата планета. Очевидно не може да дишате там, атмосферата не е хомогенна и става все по-слаба, колкото по-далеч сте от земната повърхност, но това откритие е важно за космическите пътувания и космическите обсерватории.Резултатите, изнесени в , са възможни благодарение на десетилетия наблюдение от ESA/NASA Solar и Heliospheric Observatory (SOHO) и могат да бъдат направени само в определени периоди от годината.Да, \"Луната лети през атмосферата на Земята. Ние не бяхме наясно с това, докато не анализирахме наблюденията, събрани повече от две десетилетия от космическия апарат SOHO\", се казва в изявление на водещия автор Игор Балюкин от руския Институт за космически изследвания.Данните показват, че екзосферата на Земята е малко по-плътна от междупланетното пространство на значително разстояние. На разстоянието на Луната, средно 384 000 километра, има само 0,2 атома на кубичен сантиметър. На 60 000 километра от Земята все още има 70 водородни атома на кубичен сантиметър, а плътността намалява до по-малко от 1 атом на кубичен сантиметър при над четири пъти това разстояние.Въпреки ниската плътност, водородът взаимодейства със слънчевата светлина, по-специално с ултравиолетовите лъчи. Това взаимодействие е позволило на учените да изследват така наречената геокорона.Този ултравиолетов блясък или наличието на този разреден водород не представлява заплаха за бъдещите астронавти при мисии около Луната, но трябва да се има предвид, ако се използват обсерватории и телескопи близо до Луната. Астронавтите на Аполо 16 използват първия телескоп на Луната през 1972 г. и случайно правят и първата снимка на геокороната.\"По това време астронавтите на лунната повърхност не знаеха, че въобще се намират в покрайнините на геокороната\", обяснява Жан-Луп Берто, съавтор и бивш главен изследовател на SWAN, използван от SOHO за откриване геокороната.Тази констатация може да има важни последствия и за изследванията на екзопланетите. Ултравиолетовата светлина от водород в екзосферата на планетата предполага наличието на водни изпарения по-близо до повърхността. Такъв е случаят с Венера, Земята и Марс.Откриването на този своеобразен \"подпис\" около планета в друга звездна система може да ни информира за потенциален източник на вода там.Слънцето взаимодейства с водородните атоми чрез определена дължина на вълна на ултравиолетова светлина, наречена Лайман-алфа, която атомите могат да абсорбират и излъчват. Тъй като този вид светлина се абсорбира от земната атмосфера, може да бъде наблюдавана само от космоса.Благодарение на клетка за абсорбция на водород, SWAN може да измерва селективно Лайман-алфа светлината от геокороната.Новото проучване разкрива, че слънчевата светлина компресира водородните атоми в геокороната на осветената част на Земята и създава област с повишена плътност и през нощта. По-плътната дневна област на водорода е все още доста рядка, само 70 атома на кубичен сантиметър на 60 000 километра над земната повърхност и около 0,2 атома на разстоянието на Луната.\"На Земята все пак ще го наречем вакуум, този допълнителен източник на водород не е достатъчно значим, за да улесни изследването на космоса\", казва Игор. Добрата новина е, че тези частици не представляват никаква заплаха за космическите пътувания и бъдещи мисии с екипажи, около Луната.\"Съществува все пак ултравиолетова радиация, свързана с геокороната, тъй като водородните атоми разпръскват слънчева светлина във всички посоки, но въздействието върху астронавтите в лунната орбита би било незначително в сравнение с основния източник на радиация - Слънцето\", коментира Жан-Луп Берто.\"Космическите телескопи, наблюдаващи пространството в ултравиолетови дължини на вълните и изследващи химическия състав на звездите и галактиките, трябва да се съобразят с това\", допълва той.Изстреляна през декември 1995 г., космическата обсерватория SOHO изследва Слънцето, от неговото ядро до външната корона и слънчевия вятър, в продължение на две десетилетия. Сателитът обикаля около първата точка на Лагранж (L1), около 1,5 милиона километра от Земята в посока Слънцето.Тази позиция е добра за наблюдение на геокороната отвън. Инструментът SWAN изобразява Земята и разширената й атмосфера три пъти между 1996 и 1998 година.Изследователският екип на Жан-Луп и Игор Балюкин изследва данните от архивите на апарата за по-нататъшен анализ. Тези уникални данни за цялата геокорона, както се вижда от SOHO, сега хвърлят нова светлина върху атмосферата на Земята.\"Данните, архивирани преди много години, често могат да бъдат използвани за нови изследвания. Това откритие подчертава стойността на данните и изключителното представяне на SOHO\", коментира Бернхард Флек, учен от проекта ESA/SOHO. ", "date": "2019.02.22", "title": "Външната атмосфера на Земята се простира отвъд Луната"}
{"url": "https://news.bg/int-politics/v-italiya-shte-pozvolyavat-na-grazhdanite-da-predlagat-zakoni.html", "text": "Камарата на депутатите (долната камара на парламента) в Италия прие решение, позволяващо на гражданите да предлагат закони, съобщава \"Франс прес\".Ако законопроект, изготвен от гражданска инициатива, събере най-малко 500 000 подписа, той трябва да бъде приет от парламента до 18 месеца и в него не може да бъдат внасяни значителни поправки.Ако парламентът не приеме законопроекта в необходимите срокове или го измени значително, ще се организира референдум по темата.Проектозаконът, който изменя два члена на конституцията, трябва да бъде разгледан и от Сената, след което да се върне за второ четене в Камарата на депутатите и след това пак в Сената.", "date": "2019.02.22", "title": "В Италия ще позволяват на гражданите да предлагат закони"}
{"url": "https://news.bg/tech/spacex-izstrelya-izraelski-kosmicheski-korab-kam-lunata.html", "text": "Частната американска космическа компания SpaceX извърши успешно изстрелване на частен израелски космически кораб, като целта му е да достигне и да кацне на Луната, обявиха от компанията, цитирани от световните информационни агенции.Ракетата Falcon 9 на SpaceX изведе космическия кораб Beresheet на компанията SpaceIL, както и индонезийски комуникационен сателит в орбита от космодрума \"Кейп Канаверал\" в американския щат Флорида.Мисията на SpaceIL е първата частна мисия до Луната в историята. Ако е успешна, това ще направи Израел четвъртата страна, която ще кацне на естествения спътник на Земята.Пътуването на Beresheet ще отнеме няколко месеца. Очаква се космическият кораб да изпрати изображения обратно на Земята, също така той може да бъде използван в научни експерименти.", "date": "2019.02.22", "title": "SpaceX изстреля израелски космически кораб към Луната"}
{"url": "https://news.bg/politics/rumen-petkov-se-pita-zashto-bsp-uchastvat-izobshto-v-izbori.html", "text": "Лидерът на АБВ Румен Петков се пита защо БСП изобщо участват в парламентарните избори при положение, че . Петков разкритикува позицията на социалистите сега покрай Изборния кодекс. Позицията им \"или всичко, или нищо\" е напълно неадекватна.Когато излизаш от Народното събрание, трябва да имаш идея как ще се върнеш. Защо тогава участваш в избори, попита лидерът на АБВ и поиска да се припомни как червените депутати са се върнали последния път - \"доста конфузно\" по думите му.В момента, според Петков, едно поведение имат \"Кире либерала, Йоло Денев и БСП\". Румен Петков припомни, че е бил член на БСП, включително е бил част от управлението на тази партия, но в момента представители на тази партия са обхванати от , което е дълбоко грешна позиция, защото води до самота.Петков припомни и последното излизане на червени представители - , което се е случило точно, когато са се разпределяли парите за управление на общинските болници. При положение, че БСП нямат областен кмет, разкритикува още лидерът на АБВ.Румен Петков увери, че партията му отдавна е заявила позицията си, че  и той трябва да се демонтира.Румен Петков, който е и бивш вътрешен министър, определи като глупости твърденията, че може да се очаква хибридна атака на Русия на предстоящите избори, включително и чрез използване на партии като АБВ. \"Да излезеш и да твърдиш, че , това са пълни глупости\", заяви Румен Петков.По думите му \"това несъстоятелно явление Плевнелиев може да ходи . Но да правиш изказвания от името на държавата България е дълбоко несериозно\". По отношение на изказвания на председателя на ПГ на ГЕРБ Цветан Цветанов, Петков заяви, че е също несъстоятелно \" с подобни твърдения\" (бел.ред. че могат да се очакват хибридни атаки). По думите на Румен Петков, когато се твърди за руска намеса и се хвърлят обвинения, трябва да изложат аргументи.", "date": "2019.02.22", "title": "Румен Петков се пита защо БСП участват изобщо в избори"}
{"url": "https://news.bg/regions/v-starozagorsko-propishtyaha-ot-tormoz-na-norki.html", "text": "Хората от няколко села край Стара Загора са тормозени от норки. Бозайниците, които са от вида американска норка, се отглеждат във ферма край село Маджерито заради кожите им, но често бягат и нападат домашните стопанства в околните села, като за забелязвани дори в центъра на Стара Загора, разказва БНР.\"Избиват животни, влизат в къщите, кокошки редовно, патици. Всеки реве\", споделя местна жена.\"Гълъби, зайци, кокошки... Само главата и червата ядат на кокошката и е нещо страшно тук\", оплаква се друга.Кметът на село Загоре Мончо Монев е получил уверение от фермата, че са взети мерки, оградите са поправени, но избягалите норки продължават да се размножават.В Маджерито неколкократно са протестирали срещу миризмите, идващи от близката ферма.\"Не се диша. Миризмата е ужасна\", каза жител на селото.Жителите на близките села са сигнализирали за проблема с норките и кмета на Стара Загора, както и местните общински съветници, но проблемът им остава нерешен.", "date": "2019.02.22", "title": "В Старозагорско пропищяха от тормоз на норки"}
{"url": "https://news.bg/politics/tryabva-da-sprem-s-nomertsata-v-izborniya-zakon-prizova-karakachanov.html", "text": "Крайно време е да спрем да правим номерца и експерименти с изборния закон. Това заяви пред БНТ вицепремиерът и министър на отбраната Красимир Каракачанов.Той е категоричен, че по този начин ще накарат хората да спрат да гласуват.По думите му не е нормално да се ограничават преференциите и затова ВМРО са отказали да подкрепят тези промени.Според него трябва да се даде възможност на симпатизантите на дадена партия да изберат един кандидат преди друг с преференциален вот.Каракачанов е на мнение, че премиерът е реагирал много правилно като По отношение натой подчерта, че когато хората са те избрали за народен представител, трябва да си вършиш работата. Но да не го правиш и да си вземаш заплатата не било нормално.По думите му БСП ходели само по телевизионните студиа да се изказват, при положение, че имали възможност да го направят от най-голямата трибуна в Народното събрание.По повод вицепремиерът обясни, че не е отправял заплахи и не е поставял ултиматуми.Той подчерта, че някои хора дори не са прочели концепцията му, която била 8 страници, но са побързали да ѝ поставят определения като расистка.\"За 29 години интеграция, проблемът е 29 пъти по-голям. Това не може да продължава\", изтъкна Красимир Каракачанов.Според него циганското население трябва да завърши минимум 8 клас и иска или не да се научи да работи.\"Крайно време е да спрем тази политика на лицемерие от Брюксел до България\", отбеляза министърът.Каракачанов е категоричен, че българският политически елит е свикнал някой друг да взема решенията вместо него.Той поясни, че е склонен да направи промени в концепцията и вече имало около 300 предложения.\"Аз не искам това да е концепцията \"Каракачанов\", а национална концепция\", посочи вицепремиерът.По повод промяната в закона за отбраната, той заяви, че се бърза да се тълкува нещо без да се разчетено правилно.По думите му няма да има никакви танкове или войници по улиците, ставало въпрос за командване на специалните сили.", "date": "2019.02.22", "title": "Трябва да спрем с номерцата в изборния закон, призова Каракачанов"}
{"url": "https://news.bg/politics/ns-ostana-bez-parlamentaren-kontrol.html", "text": "Без проблеми с кворума днес, но без редовния парламентарен контрол. 121 депутати се регистрираха в началото на днешното заседание.Парламентарният шеф Цвета Караянчева обяви, че въпросите за днешния парламентарен контрол са трансформирани в писмени и затова питания към министрите няма да има.За сметка на това по искане на ГЕРБ силовият министър Младен Маринов ще докладва за злоупотребите с ТЕЛК решенията.Припомняме, че в понеделник, 18 февруари, повече от Медиците са участвали в схеми за издаване на фалшиви решения на ТЕЛК.Вчера стана ясно, че  В едната касетка са намерени близо 1.4 млн. лв., а в другата - 280 000 лв.Спецпрокуратурата  за участници в престъпната група, но по-късно ", "date": "2019.02.22", "title": "НС остана без парламентарен контрол"}
{"url": "https://news.bg/politics/mareshki-razoblichava-tsinizma-na-vmro-za-tsiganite-i-dzhendar-ideologiyata.html", "text": "Привилегиите за циганите, които предлагат от ВМРО, са с предизборна цел. Това обяви лидерът на \"Воля\" и заместник-председател на Народното събрание Веселин Марешки в сутрешния блок на Би Ти Ви.Според него имало много голяма доза цинизъм в това, което казват патриотите.\"Каракачанов ни \"набутва\" нова стратегия за привилегии на ромите. Това е големият цинизъм, уж са срещу джендър идеологията, но Джамбазки е гласувал за тази идеология в Европарламента. Уж са срещу ромите, а казват, че ние българите, трябва да събираме пари да им плащаме абортите и да им даваме терени за жилища\", коментира Марешки по повод информациите, че община Пловдив се готви да опрости 1,6 млн. лева на ползвателите на общински жилища в циганската махала \"Столипиново\".Той определи като безсмислени новите изборни правила и смяната на ЦИК два месеца преди изборите.\"Смяната трябваше да е направена в срок и да влязат веднага след евроизборите с летящ старт, да се знае кои са, да се следят и да се подготвят. На практика няма промени, които да подобрят правилата. Когато листата е подредена от партийния вожд, преференцията няма голямо значение, защото той може да си сложи хора, които няма никакво значение дали са на първо и второ място. Пречи, може би, на вътрешнопартийно спокойствие при големите\", изтъкна още той.", "date": "2019.02.22", "title": "Марешки разобличава цинизма на ВМРО за циганите и джендър идеологията"}
{"url": "https://news.bg/politics/sledvashtata-tsik-shte-se-spravi-ako-se-spazvat-pravilata-uveri-kameliya-neykova.html", "text": "\"Когато се спазват разписаните правила, следващият състав ще се справи, но не всички правила са приети - не са обнародвани промените в Изборния кодекс\". Това заяви пред bTV Камелия Нейкова, един от говорителите на комисията по повод стартиралата процедура за избор на нова ЦИК.По думите ѝ през последните години в състава на ЦИК има приемственост.Нейкова обясни, че не за първи път ЦИК ще се справя с промени в изборното законодателство, приети в последния момент.Тя уточни, че промени в процедурата за избор на членове на ЦИК не са предвидени и няма ограничение за броя на мандатите на членовете на комисията.Припомняме, че 5-годишният мандат на настоящата комисия изтича на 21 март, два месеца преди изборите за Европейски парламент.Управляващите искаха да удължат мандата ѝ, но от БСП настояваха да се спази законът.В сряда, 20 февруари, според които ще се промени съставът на Централната избирателна комисия, въпреки отсъствието на БСП от пленарна зала.Вчера стана ясно, че  ", "date": "2019.02.22", "title": "Следващата ЦИК ще се справи, ако се спазват правилата, увери Камелия Нейкова"}
{"url": "https://news.bg/int-politics/kitay-razrabotva-orazheyna-sistema-bazirana-na-mikrovalnov-radar.html", "text": "Китай разработва несмъртоносна оръжейна система, базирана на микровълнова радиолокационна технология, която главният инженер на проекта заявява, че подобрява възможностите на страната за противодействие на тероризма, съобщава \"Глобал таймс\".Оръжието ще действа върху подкожните нерви на врага, причинявайки му болезнени усещания. Институтът по радиоизмерване в Пекинската корпорация за аерокосмическа наука и промишленост (CASIC) разработва новата военна технология.Официално проектът се нарича \"Микровълнова система за активно задържане\". Инсталацията неутрализира \"целта\", парализира нервите на кожата и причинява болка на врага. Така терористите или други нарушители са лишени от възможността да предприемат активни действия.Според разработчиците, те успяват да създадат два вида оборудване - един способен да обезвреди индивиди, а друг - цели групи.\"Микровълновото оръжие\" преминава тест под контрола на няколко компетентни отдела и служби. Независимо от факта, че процесът и резултатите от тези тестове са класифицирани, вече е известно, че основното оборудване на инсталацията е леко, сравнително компактно и следователно подходящо за извършване на най-широк спектър от операции за задържане на врага.През последните години китайското правителство засилва борбата срещу тероризма, укрепвайки мерките за сигурност в стратегически важни съоръжения и обществен транспорт. Специално внимание се отделя на методите за предотвратяване на терористични актове в етап на планиране.Системата не е само в стационарна форма, но се монтира и на превозно средство, която изглежда като микробус, но с радарна антена.Международни клиенти в страни и региони по протежение на \"Един пояс, един път\" показват голям интерес към продукта. Това не трябва да се разглежда като оръжие за масово унищожение, отбелязва китайското издание.", "date": "2019.02.22", "title": "Китай разработва оръжейна система, базирана на микровълнов радар"}
{"url": "https://news.bg/world/liderat-na-tadzhikistan-prizova-da-sprat-da-go-vazhvalyavat-s-pesni.html", "text": "Авторитарният лидер на Таджикистан призова да спрат да го възхваляват с песни, съобщи държавната телевизия.66-годишният Емомали Рахмон е президент на Таджикистан от 1994 г., а начело на държавата е от 1992 г.Телевизията пояснява, че Рахмон \"изрази безпокойство\" от \"прекаленото рекламиране на личността на президента с музикални клипове\". \"Президентът е инструктирал ръководството на Комисията за радио и телевизия да наблегнат на неуморната работа на населението, на постиженията на страната и на уникалната природа на тази древна земя\", допълва държавната телевизия.Култът към президента е норма в бившата съветска Централна Азия, където няма политическа опозиция или независими медии. В съседен Узбекистан властите внимават с разпространението на музика, която възхвалява президента Шавкат Мирзийоев.В Туркменистан Гурбангули Бердимухамедов нареди на властите и на медиите да не го възхваляват, след като пое властта през 2006 г.", "date": "2019.02.22", "title": "Лидерът на Таджикистан призова да спрат да го възхваляват с песни"}
{"url": "https://news.bg/int-politics/iran-testva-raketi-izstrelyani-ot-podvodnitsi-v-persiyskiya-zaliv.html", "text": "Иран започна днес широкомащабни военни учения в Ормузкия проток, на излаза от Персийския залив, в които ще изстреля първите си крилати ракети от подводници, съобщава държавната новинарска агенция ИРНА, цитирана от \"Ройтерс\", които отбелязват, че това става във време на нарастващо напрежение със САЩ.Повече от 100 кораба взимат участие в тридневните военни игри в обширен район, простиращ се от Ормузкия проток до Индийския океан.\"Учението ще обхване противопоставянето на редица заплахи, тестване на оръжия и оценка на готовността на оборудването и военнослужещите\", изтъкна командирът на иранските военноморски сили адмирал Хосейн Ханзади.\"Изстрелването на ракети от подводници ще бъде извършено ... в допълнение към излитания на хеликоптери и безпилотни самолети от палубата на разрушителя \"Саханд\", допълни Ханзади.Държавните медии уточниха, че Иран ще тества новата си подводница домашно производство \"Фатех\" (\"Завоевател\"), която е въоръжена с крилати ракети и беше пусната на вода през миналата седмица.В миналото иранските власти са заплашвали да блокират Ормузкия проток, основен маршрут за петролните танкери, в отговор на всякакви враждебни действия от страна на САЩ, включително опити за спиране на иранския износ на петрол чрез санкции.Президентът на САЩ Доналд Тръмп оттегли страната от международното споразумение за ядрената програма на Иран и възобнови санкциите срещу Техеран. Той каза, че споразумението е дефектно, защото не е включило ограничения върху разработването на балистични ракети от страна на Иран или подкрепата му за проксита в Сирия, Йемен, Ливан и Ирак.Иран разшири ракетната си програма, особено за балистичните си ракети.Иран пусна на вода домашно произведения си разрушител \"Саханд\" през декември, който се твърди, че разполага със стелт системи за избягване на радари.Американският самолетоносач \"Джон Стенис\" навлезе в Персийския залив през декември, слагайки край на дългото отсъствие на американски самолетоносачи в стратегическия воден път.Иран показа нова крилата ракета \"земя-земя\" с обхват от 1300 км по-рано този месец по време на честванията, отбелязващи годишнината от Ислямската революция през 1979 г.Западни експерти твърдят, че Иран често преувеличава способностите на своите оръжия, въпреки че има опасения относно неговите балистични ракети с голям обсег на действие.", "date": "2019.02.22", "title": "Иран тества ракети, изстреляни от подводници в Персийския залив"}
{"url": "https://news.bg/politics/borislav-tsekov-nyama-da-se-otteglya-ot-pravniya-savet-na-prezidenta.html", "text": "Няма никакви причини и основания аз да се оттеглям като член на правния съвет на президента Румен Радев. Това заяви пред bTV Борислав Цеков, директор на Института за модерна политика.Преди месеци от Комисията за защита на личните данни (КЗЛД) глобиха члена на Комисията за борба с дискриминацията Петър Кичашки и члена на правния съвет на президентството Борислав Цеков с 10 хил. лв. Санкцията бе за използване на личните данни на хора, които не са дали разрешение за това, като подкрепящи рефернедума на Слави Трифонов.Борислав Цеков заяви, че той съди Комисията за защита на личните данни за незаконно взето решениe. Причината - той и Петър Кичашки не са били призовани или уведомени, както и не им е дадена възможност да представят възражения по санкцията.Глобата от Комисията за защита на личните данни беше поводът както депутатът от ГЕРБ Десислава Атанасова, така и извънпарлементарната политическа формация Демократична България да поискат президентът Радев да освободи Цеков и Кичашки. Искането за тяхната оставка бе по време на дебатите, преди да бъде отхвърлено ветото на държавния глава върху Закона за личните данни.В списъците с имена и лични данни бяха засегнати и журналистите от bTV Канна Рачева и Мария Цънцарова, които не са знаели, че техните лични данни са ползвани в тази подписка.Обяснението на Цеков е, че по време на събирането на подписи за референдума през 2016 г. техни недоброжелатели са вписали в подписката чужди данни, за да дискредитират инициативата им. Проблемът е, че гражданите не са длъжни да представят личната си карта при участие в такива подписки, коментира директорът на Института за модерна политика.По думите на Цеков депутатът от ГЕРБ е била подведена от неверни публикации. Като неверно твърдение той определи, че двамата с кичашки били осъдени за злоупотреба с лични данни. \"Осъждане няма и не може да има, защото няма нито наказателни дела, нито каквото и да било, а става дума за едно административно производство\", уточни Цеков.", "date": "2019.02.22", "title": "Борислав Цеков няма да се оттегля от правния съвет на президента"}
{"url": "https://news.bg/regions/razchistvat-nereglamentiranite-smetishta-v-kyustendilsko.html", "text": "Разчистват нерегламентираните сметища в Кюстендилско, предаде БНР.Кампанията обхваща всички 70 села в областта и ще продължи до 10 март. Техниката за почистването ще бъде осигурена от общинското предприятие \"Чистота\".Въпреки че екипите на предприятието са пренатоварени, защото поне три пъти седмично почистват в ромския квартал \"Изток\", където непрекъснато се появяват нови купища боклуци, те са готови да заделят и техника за селата.Соволево е едно от най-големите села в областта. По информация на кмета Пламен Илиев там ще бъдат премахнати най-малко три нерегламентирани сметища. Той посочва, че е необходимо да се прави подобно почистване всяка пролет, защото хората трудно се учат да спазват определени норми на поведение.\"Контейнерът е празен, той е свикнал долу до него да слага. Ако не е в контейнера, качва го на колата, изкара го извън селото и го хвърли. Трудно се възпитава човек\", обяснява Илиев.От тази седмица започна и миенето на улиците в Кюстендил по повод празника на града \"Кюстендилска пролет\", който се чества на 21 март.", "date": "2019.02.22", "title": "Разчистват нерегламентираните сметища в Кюстендилско"}
{"url": "https://news.bg/regions/bdzh-osiguryavat-dopalnitelni-vagoni-za-tesnolineykata-rodopi.html", "text": "БДЖ ще осигури допълнителни вагони във влак \"Родопи\" от Септември за Добринище на 3-ти март, съобщиха от БДЖ.На 3-ти март \"БДЖ-Пътнически превози\" ЕООД ще осигурят шест допълнителни вагона към състава на влак \"Родопи\", който се движи по маршрута Септември-Добринище. Влаковата композиция ще пътува с увеличен състав във връзка с превърналата се в традиционна инициатива на Гражданско сдружение \"За теснолинейката\". За националния празник инициативата е под мотото: \"На 3-ти март: Заедно в теснолинейката\".Празничното пътуване се организира за четвърта поредна година се организира.Теснолинейката тръгва от гара Септември в 08:46 часа. След неговото пристигане в гара Якоруда пътуващите с композицията могат да се включат в шествието до центъра на градчето, където ще могат да се насладят на тържествена програма.Цената на билета от Септември до Якоруда е 4.60 лв., а на запазеното място 0.50 лв. Желаещите да пътуват могат да ползват различни оферти за намаление при пътуване в двете посоки, пътуване на групи или срещу представяне на железопътни карти, които дават право на намаление.За деца до 7-годишна възраст служителите на билетните каси ще издават безплатни билети с нулева стойност срещу представяне на документ за тяхната възраст. Безплатните билети за децата нямат право на седящо място, но може да им бъде закупено запазено място срещу 0.50 лв.Билетите за пътуването са вече в продажба и могат да бъдат закупени от билетните каси и бюрата във всички гари в страната.Теснолинейката по маршрута Септември-Добринище е включена в списъка с най-интересните железопътни линии в Европа. Информацията е публикувана в Пътеводителя за Европейските железопътни разписания, издаден от германските железници (DB), цитирана от БДЖ.Средната скорост, развивана от теснолинейката по маршрута е 40 км/ч. Линията преминава през множество живописни кътчета с многобройни тунели и мостове. По трасето се намира гара Аврамово, която е най-високо разположената гара на Балканския полуостров - на 1267 м надморска височина. Железопътната линия е с междурелсие 760 мм и дължина около 125 км, като започва от Горнотракийската низина, преминава през западните Родопи и Аврамовата седловина (разделяща Рила и Родопите) и достига разложкото поле в подножието на Пирин.", "date": "2019.02.22", "title": "БДЖ осигуряват допълнителни вагони за теснолинейката \"Родопи\""}
{"url": "https://news.bg/crime/spetszvena-sreshtu-alo-izmamnitsite-rabotyat-v-tri-oblasti.html", "text": "Спецзвена срещу ало измамниците работят в три областни дирекции на МВР.Това стана ясно от думите на вътрешния министър Младен Маринов в кулоарите на Народното събрание. Измамниците се обаждали и в МВР. Те обаче се отказвали, когато усетят, че нещата не се получават.Имаме създадени специални звена в ГД \"Национална полиция\" и в три областни дирекции, подчерта той. Дирекциите са в трите области, в които най-много се генерира подобна престъпност. Все повече вдигаме нивата при разследване на тези случаи, каза министърът.", "date": "2019.02.22", "title": "Спецзвена срещу ало измамниците работят в три области"}
{"url": "https://news.bg/politics/borisov-da-ozapti-karakachanov-poiska-mareshki.html", "text": "Лидерът на \"Воля\" и зам.-председател на НС Веселин Марешки писа до министър-председателя Бойко Борисов и го призова да озапти вицепремиера и военен министър Красимир Каракачанов.В отворено писмо Марешки пише на Борисов, че всъщност е стратегия за допълнителна циганизация на България.\"Призоваваме ви да укротите действията на малкия Ви коалиционен партньор, които водят единствено до нагнетяване на напрежение и яростно противопоставяне в обществото\", пише лидерът на \"Воля\" до премиера.Според Марешки с концепцията на Каракачанов ромите няма да бъдат нито интегрирани, нито ще им се решат проблемите.\"Нима другите български граждани не биха искали безплатни къщи и земя, нима другите майки не искат безплатни детски градини и за техните деца?! Абсурдно е да се мисли, че чрез такива мерки ще се постигнат някакви добри резултати\", посочи Марешки.Той е на мнение, че само Борисов може да спре това \"безумие\", като отхвърли документа и разпореди да се планират адекватни мерки по темата.\"Воля\" били на мнение, че вместо да се пишат безплодни партийни концепции е най-добре водеща роля в този процес да се поемат от държавата. Не трябвало тази роля да се преотстъпва на неправителствени организации или партии.\"Да се проучи успешният опит на страни като Испания и да се приложат вече доказани във времето ефективни мерки\", предлага Марешки.Бизнесменът продължава - ако \"концепцията Каракачанов\" се приеме и по този начин се дадат допълнителни права само на ромската част от населението на страната, това много ще повиши циганския вот към ВМРО и ще взриви обществото. Тогава \"Воля\" щели да предприемат мерки за бойкотиране работата на парламента.\"Още в началото на мандата Ви предупредихме, че ще трябва изкъсо да държите този министър, защото с действията си може да завлачи на дъното не само управляващата коалиция, но и България. (Факт е загробването на екскоалиционния му партньор Николай Бареков, факт е загробването на сегашните му коалиционни партньори, предупреждавахме ви, че следващия може да сте Вие!) Докато народът се кара по интернет форумите, заради подхвърлената му концепция за циганизация, медиите ни затрупват с информация за далавери на ВМРО, близки приятели и съратници на лидера им Каракачанов: например продажбата на български паспорти от близкия му директор на ДАБЧ, продажбата на безценица на апетитен имот край морето от близък до него областен управител на близък до него общински съветник от ВМРО. Списъкът не спира да нараства. Всеки ден има някакъв скандал около тези хора.Моля, озаптете този човек! Не позволявайте на хора като Каракачанов да загробват България!\"", "date": "2019.02.22", "title": "Борисов да озапти Каракачанов, поиска Марешки"}
{"url": "https://news.bg/int-politics/yaponski-ministar-se-izvini-publichno-za-tri-minuti-zakasnenie-za-zasedanie.html", "text": "Японският министър на олимпийските игри Йошитака Сакурада се извини публично заради три минути закъснение за парламентарна среща, съобщава БиБиСи.Депутатите от опозицията заявиха, че закъснението му е показало неуважение към кабинета и бойкотира заседанието на бюджетната комисия за пет часа в знак на протест.Те са силно критични към Сакурада след поредица от гафове. Миналата седмица той коментира, че се е разочаровал, след като олимпийската плувкиня Рикако Айки е диагностицирана с левкемия. \"Тя е потенциален златен медалист в Токио 2020, спортист, за който имаме големи очаквания. Наистина съм разочарован\", коментира той, преди също да бъде принуден да се извини.През 2016 г. той е подложен на критики за определение на така наречените \"комфортни жени\", принудени да предоставят сексуални услуги на японските войски като \"професионални проститутки\".Миналата година Сакурада, който е и министър по киберсигурност, заяви, че , добавяйки, че винаги е делегирал работата на подчинените си.В проучване на въпроса дали Сакурада е подходящ за работата си, 65% от анкетираните са заявили, че не е, а 13% отговарят положително, според данни, публикувани от \"Асахи Симбун\".Сакурада е назначен през октомври миналата година. Неговите задължения включват и наблюдение на подготовката за киберзащита на Олимпийските игри 2020 в Токио.", "date": "2019.02.22", "title": "Японски министър се извини публично за три минути закъснение за заседание "}
{"url": "https://news.bg/politics/ninova-natartva-ne-opozitsiyata-promenya-zakonite-za-deputatskite-zaplati.html", "text": "\"Променете закона, намалете и замразете депутатските заплати и запишете, че който не работи, не получава нищо\". С тези думи лидерът на БСП Корнелия Нинова се обърна към управляващите във \"фейсбук\" по повод отсъствието им от парламента и заплатите, които взимат.Тя упрекна управляващите като заяви, че не ги интересува справедливостта и народа, а само собствения им джоб.ПГ на \"БСП за България\" напусна Народното събрание и заяви, че не желае да получава възнаграждения, командировъчни и да ползва служебни коли и разходи за гориво, докато отсъства от парламента.Съгласно Правилника за работа на парламента обаче, дори да не ходиш на работа, получаваш част от заплатата си.Нинова е категорична, че не желаят и тези суми. От БСП обаче заявяват, че искат да се реши принципно въпроса за депутатските заплати, защото се увеличавали на всеки три месеца автоматично с ръста на средната работна заплата.\"Това е несправедливо, икономически необосновано и морално укоримо\", пише Нинова.Според нея е недопустимо над 2 милиона българи да живеят на прага на бедността, а заплатите на политическия елит да растат.\"Твърдят, че е наше законово право да получаваме пари, без да ходим на работа. Но законите се променят, нали?\", запита лидерът на червените.Нинова допълва, че ако БСП получи управлението, ще се заеме първо с депутатските заплати.Припомняме, че по-рано днес председателят на парламента, с което соцводачът заявява, че цялата ПГ на левицата се отказва от заплатите си.От него става ясно, че няма законово основание, на което Нинова да спре заплатите на своите депутати.Всеки законотворец лично трябва да заяви отказа си.Председателят на правната комисия в парламента . По думите му се налагало преразглеждане на Правилника с оглед на санкционните последици. Кирилов опроверга твърдението, че отсъствайки социалистите не получавали нищо. ", "date": "2019.02.22", "title": "Нинова натъртва: Не опозицията променя законите за депутатските заплати"}
{"url": "https://news.bg/int-politics/pakistanskata-armiya-predupredi-indiya-da-ne-se-zabarkva-s-pakistan.html", "text": "Пакистанските военни се подготвят да се защитят срещу всякаква атака от страна на Индия и ще отговорят с \"пълна сила\". Това обяви говорителят на пакистанската армия на фона на засиленото напрежение между двете съседни държави, които са въоръжени с ядрени оръжия, съобщава \"Ройтерс\".\"Нямаме намерение да инициираме война, но ще отговорим с пълна сила на пълноспектърна заплаха, което ще ви изненада\", предупреди ген.-майор Асиф Гафор, допълвайки: \"Не се забърквайте с Пакистан.\"\"Не искаме да ходим на война. Ако ни бъде наложено, имаме правото да отговорим\", подчерта той по време на пресконференция в гарнизонния град Равалпинди, седмица след като базирана в Пакистан екстремистка групировка пое отговорност за самоубийствен атентат с кола бомба, при който загинаха 40 индийски паравоенни полицаи в спорната област Кашмир, към която териториални претенции имат и двете страни.", "date": "2019.02.22", "title": "Пакистанската армия предупреди Индия да не се забърква с Пакистан"}
{"url": "https://news.bg/crime/tragna-deloto-sreshtu-momicheto-obvineno-za-ubiystvoto-na-62-godishen.html", "text": "В Старозагорския окръжен съд тръгна делото срещу Мария Гиздева - момичето, , пише \"24 часа\". По време на деянието тя бе 18-годишна, а Богдан Динев, известен с прякора си Боньо Фаса - на 62 години. Като причина за убийството бе споменат опит за изнасилване. През юни Мария ще навърши 21 години.Обвиняемата не признава вина и не иска съкратен процес. Съдът отхвърли искането на защитата обвинителният акт да бъде върнат на прокуратурата. Заседанието бе при закрити врата.Мария Гиздева е обвинена за причиняване на смърт по непредпазливост на Боньо Фаса, настъпила след нанесена тежка телесна повреда. Ако бъде призната за виновна, Мария може да влезе в затвора между 3 и 12 години.Ако бъде призната за виновна, Мария може да влезе в затвора между 3 и 12 години.След края на заседанието се разбра, че защитата е поискала обвинителният акт да бъде върнат на прокуратурата, за да бъдат поправени в него допуснати съществени нарушения, но съдът не уважи този иск. Определението обаче може да се обжалва в 7-дневен срок пред Апелативния съд в Пловдив.В същото време, по нейно желание,  бе конституирана като частен обвинител. Делото ще продължи на 15 март.Съдебното дело започва почти 2 години и 7 месеца от деня - 25 юли 2016 г., в който 18-годишната тогава ученичка Мария прободе с нож дясното бедро на 62-годишния по онова време криминално проявен мъж. Малко по-късно той умира, според обвинението - от настъпилата заради раната остра кръвозагуба. Още тогава момичето обясни, че било примамено в дома на възрастния мъж, с който се запознали по-рано в кафенето, където тя работела като сервитьорка.Мария бе арестувана за 72 часа с прокурорско разпореждане, след което излезе на свобода срещу . Парите за гаранцията събраха колеги на майка й Пенка, продавачка в супермаркет. Тогава момичето спечели симпатиите на група граждани, организирани в социалните мрежи.Мария междувременно успя да завърши средното си образование. Тя е на свобода без наложена мярка за неоклонение, тъй като срокът на паричната й гаранция изтече.По време на процеса Мария ще бъде защитавана от двама адвокати. Единият от тях - , никога не е правила самопризнания, действала е при неизбежна самоотбрана и ще докажат това в съда. По тази причина Мария не е искала съдебен процес по съкратената процедура.Защитата отхвърля и другото обвинение, предявено към Мария Гиздева - че в периода между 25 и 26 юли 2016 г. в условията на продължаващо престъпление тя използвала 6 пъти дебитна карта, издадена на името на Богдан Динев, без съгласието на титуляра, като във всеки от случаите обаче не е изтеглена парична сума.", "date": "2019.02.22", "title": "Тръгна делото срещу момичето, обвинено за убийството на 62-годишен"}
{"url": "https://news.bg/world/rusiya-udalzhi-aresta-na-amerikanetsa-pol-uelan-s-oshte-3-mesetsa.html", "text": "Съд в Москва удължи ареста на бившия американски морски пехотинец Пол Уелан, съобщава АП.Припомняме, Уелан беше задържан в и беше оставен в ареста за три месеца. Арестът беше извършен в хотел в Москва. Има спекулации, че може да бъде разменен за един от задържаните руснаци в САЩ.Адвокатът на защитата съобщи, че на клиента му е предадена USB флаш с класифицирана информация, за която не е знаел.Московски съд постанови Уелан да остане в ареста за още три месец. Той се яви пред съда, ескортиран от маскиран мъж.Срещу американеца все още не са повдигнати официални обвинения. За шпионаж в Русия се наказва с 20 г. затвор.", "date": "2019.02.22", "title": "Русия удължи ареста на американеца Пол Уелан с още 3 месеца"}
{"url": "https://news.bg/society/izprashtat-falshivi-imeyli-ot-imeto-na-sofiyskiya-universitet.html", "text": "От Софийския университет предупреждават, че от тяхно име са изпратени фалшиви електронни писма.Имейлите са разпратени до голям брой фирми в страната от различни браншове от името на г-жа Татяна Цанева с предложение за оферта за бюджет 2019 г.От Софийския университет подчертават, че тези писма са подвеждащи. Този вид измама означава, че трето лице иска чрез злонамерена атака на Вашия компютър да извлече някакви ползи, предупреждават те и призовават фалшивите имейли да бъдат изтрити.", "date": "2019.02.22", "title": "Изпращат фалшиви имейли от името на Софийския университет"}
{"url": "https://news.bg/bulgaria/obrabotvat-prevantivno-patishtata-sreshtu-zaledyavane.html", "text": "Пътните настилки ще се обработват превантивно заради очакваните валежи, рязкото понижение на температурите и опасността от заледявания и поледици, съобщиха от Агенция \"Пътна инфраструктура\".Припомняме,  в цялата страна. Очаква се силен вятър и валежи от дъжд, които ще преминават в сняг.От Пътната агенция призовават шофьорите, които ще пътуват през почивните дни, да карат внимателно и със съобразена скорост.Блокирането на движението от автомобили с неподходящи за метеорологичните условия гуми затруднява работата на снегопочистващата техника и възпрепятства пътуването на всички останали шофьори.Актуална информация за пътната обстановка има на интернет страницата на АПИ - www.api.bg, и на тел. 0700 130 20 в АПИ.", "date": "2019.02.22", "title": "Обработват превантивно пътищата срещу заледяване"}
{"url": "https://news.bg/politics/radev-balgariya-i-shveytsariya-da-si-satrudnichat-za-razkrivane-na-bankovata-tayna-pri-prestapleniya.html", "text": "Държавният глава Румен Радев, който се среща колегата си от Швейцария Ули Маурер, призова България и Швейцария да засилят обмена на информация в борбата с корупцията и разкриване на банковата тайна при данъчни престъпления и укриване на доходи.Радев подчерта интереса на страната ни за по-тясно взаимодействие между банковия сектор в двете държави и при споделянето на опит и въвеждане на модерни стандарти за банков надзор, с оглед на заявения интерес на България за присъединяване в перспектива към еврозоната.\"Ефективната борба с корупцията е задължителна, ако България иска да постигне реален напредък в процеса на своята европейска интеграция\", каза президентът.В прессъобщение от администрацията на \"Дондуков\" 2 се посочва, че днес президентите на двете страни са обсъдили редица теми - перспективите за продължаване на Българо-швейцарската програма за сътрудничество, с която страната ни получава експертна и финансова подкрепа в области като насърчаване на икономическия растеж и подобряване условията на труд; социалната стабилност; обществената сигурност; опазване на околната среда; върховенството на закона; укрепване на гражданското общество.В рамките на програмата досега страната ни е получила 72 млн. швейцарски франка по проекти, които следва да бъдат изпълнени до края на 2019 година. В тази връзка президентът Радев подчерта стремежа на България да затвърди постигнатите резултати с нейното продължаване.\"Особено значими са успехите на тази програма в областта на професионалното дуално обучение, която обхвана хиляди български ученици, множество училища и фирми\", обясни Радев и допълни, че професионалното обучение е фактор за намаляване на младежката безработица, за обществена интеграция и насърчаването на много малки и средни компании в различни сфери. По думите му през следващия период на програмата повече средства следва да бъдат заделени именно за образование.Радев открои и интереса на страната ни за създаване на съвместен изследователски център в България в рамките на програмата за провеждането на научни и лабораторни изследвания, от които да се възползват както българските, така и швейцарските компании.\"Създаването на такъв център ще бъде от полза за бизнеса, както в Швейцария, така и в България, за да може нашите учени и студенти да остават и да работят у нас, а резултатите от тяхната работа ще бъдат от полза и за двете страни\", заяви още президентът.От своя страна Маурер посочи, че Швейцария ще продължи да работи за намаляване на икономическите и социални различия в разширения Европейски съюз, както и в слаборазвитите райони в България.И двамата президенти оцениха високо сътрудничеството в сферата на сигурността и отбраната. Ули Маурер открои отличното партньорство между въоръжените сили на двете държави и изрази интереса на Швейцария да участва в процеса на модернизация на Българската армия.Според Маурер Швейцария има интерес за задълбочаване на икономическите връзки между страните и увеличаване на швейцарските инвестиции в перспективни сектори на българската икономика като информационните технологии и аутсорсинга.", "date": "2019.02.22", "title": "Радев: България и Швейцария да си сътрудничат за разкриване на банковата тайна при престъпления"}
{"url": "https://news.bg/politics/advokatite-otnovo-na-protest-karayancheva-ne-gi-ubedila.html", "text": "Адвокатите в София излязоха на пореден протест пред сградата на Висшия адвокатски съвет, предаде БГНЕС.Те настояват за , който ги задължава да сигнализират ДАНС за съмнителни сделки на свои клиенти.Това е брутален закон, погазващ изконните адвокатски права и задължения, отново заявиха протестиращите.Магистратите заплашват с национална стачка и обвиняват Висшия адвокатски съвет в пасивност и съглашателство с властта. Те не вярват на уверенията на депутатите, че спорните текстове ще бъдат преразгледани.Не за първи път получаваме обещания, които не се реализират, посочват те и допълват, че това са половинчати решения, които не разрешават проблема. На утрешното отчетно събрание също ще бъдат повдигнати спорните въпроси.Протестът се проведе въпреки вчерашната среща на магистратите с председателя на Народното събрание Цвета Караянчева.Припомняме, за вчера също беше предвиден адвокатски протест. Той обаче беше , на която бяха обсъдени евентуалните законодателни промени в текстовете.От своя страна председателят на ПГ на ГЕРБ  а председателят на правната комисия Данаил Кирилов заяви, че не е редно адвокатите да протестират, тъй като  за да изяви волята си за правни решения.Днес протест се състоя и пред съдебната палата в Бургас.", "date": "2019.02.22", "title": "Адвокатите отново на протест, Караянчева не ги убедила"}
{"url": "https://news.bg/crime/ostaviha-v-aresta-shofyora-ot-asenovgrad-upravlyaval-s-2-promila-alkohol.html", "text": "Асеновградският районен съд остави в ареста шофьора на автобус, който в сряда вечерта беше хванат с над 2 промила алкохол зад волана, съобщи bTV.Управляваният от Атанас Хаджиколев автобус удари паркиран лек автомобил в центъра на Асеновград, който изпълняваше курс по линия номер 1.Мотивът на магистратите е, че обвиняемият Хаджиколев може да извърши ново престъпление, тъй като вече е осъждан два пъти за управление на камиони след употреба на алкохол.60-годишният шофьор започнал работа в градския транспорт две седмици преди инцидента. В автобуса е имало пътници.Според защитата на обвиняемия, той е имал лични проблеми и това е причината да седне зад волана след употребата на алкохол. 60-годишният шофьор съжалява и се срамува от стореното.", "date": "2019.02.22", "title": "Оставиха в ареста шофьора от Асеновград, управлявал с 2 промила алкохол"}
{"url": "https://news.bg/world/prints-salman-namekna-che-zashtitava-kontsentratsionnite-lageri-na-kitay.html", "text": "Докато е критикуван от Запада за бруталното , престолонаследникът на Саудитска Арабия Мохамед бин Салман се опитва да сформира нови съюзи, пише \"Нюзуик\".Салман е на посещение в Китай. Той сключи споразумения с Пекин в сферата на енергетиката. По време на визитата Салман изглежда е защитил концентрационните лагери на Китай за задържане на мюсюлмани, отбелязва американското списание.\"Китай има право да провежда антитерористична и срещу екстремизма работа за националната си сигурност\", каза принцът, цитиран от китайска телевизия.Азиатската държава е задържала 1 милион уйгури в концентрационни лагери, където преминават през програми за превъзпитание с цел борба с екстремизма. Пекин обвинява тюрската народност в подкрепа на тероризма. Милиони мюсюлмани са принудени да изучават комунистическата доктрина в лагерите. Китай твърди, че лагерите са центрове за обучение, в които хората са обучавани да се борят с екстремизма.Групи в защита на уйгурите призовават Салман да използва официалната визита, за да притисне Китай по казуса.Салман се срещна и с китайския президент Си Дзинпин.\"Ройтерс\" съобщава, че Салман е сключил с китайците сделка за 10 милиарда долара за петролно-преработвателен и химически комплекс в Китай.Саудитска Арабия е подписала 35 споразумения за икономическо сътрудничество с Китай за 28 милиарда долара, информира саудитската обществена медия SPA.\"Китай е добър приятел и партньор на Саудитска Арабия\", обяви Си Дзинпин по време на срещата със Салман.Принцът каза от своя страна, че Рияд вижда големи възможности в Китай.Търговията между двете държави се увеличи с 32% през миналата година, отбеляза той. По думите му Саудитска Арабия работи за изучаване на китайски език в училищата и университетите.Си подчерта пред принца, че двете държави трябва да засилят международното сътрудничество в борбата срещу радикализацията, за да се предотврати разпространението на екстремистко мислене.Саудитска Арабия уважава и подкрепя правото на Китай да се защитава с предприемане на мерки срещу тероризма и радикализацията, обяви принцът.", "date": "2019.02.22", "title": "Принц Салман намекна, че защитава концентрационните лагери на Китай"}
{"url": "https://news.bg/politics/zaharieva-znae-che-rusiya-se-opitva-da-se-mesi-v-chuzhdi-izbori-otdavna.html", "text": "\"Опитите за намеса на Русия в изборите в различни държави не са отскоро. Идват избори и това все повече е във фокуса\", коментира пред НоваТВ външният министър Екатерина Захариева.\"ЕС създаде звеното за бързо реагиране, идеята е всички заедно да се борим с пропагандата, фалшивите новини, с новините, които подкопават значението на Съюза и демокрацията\", обясни Захариева.\"Опасението е, че следващият европейски парламент ще бъде зает на . Хубаво е да се чуват и различни мнения, да подобряваме това как работи Съюза. Но критиките трябва да са градивни, да не целят разпадането на Съюза\", добави тя.Във връзка със , Захариева обясни, че това е повече сигурност за България.\"Решението за това Северна Македония да се присъедини към Алианса е взето през 2008 г., но под условие - . България откакто е съюзник в НАТО от 2004 г., всички правителства са отстоявали трайно политиката на отворени врати за НАТО\", добави тя.По отношение на  е много важно той да работи, коментира Захариева.За Венецуела, \"през 2017 г. целият ЕС, а и България, не признаха резултатите от президентските избори. Всички 28 страни заявиха, че тези избори не са се приближили дори минимално до демократичните стандарти. Няма как някой да каже на венецуелския народ кой да бъде техният президент. Но те трябва да имат шанс да го изберат този президент\", обясни външният министър.Има международни стандарти на ОССЕ за изборите, а \"българската позиция е следната:  кой да го управлява. Но трябва да имат право да го изберат на демократични избори\".Според Захариева, \"най-лошият сценарий ще е военни действия във Венецуела\".", "date": "2019.02.22", "title": "Захариева знае, че Русия се опитва да се меси в чужди избори отдавна"}
{"url": "https://news.bg/bulgaria/zhiteli-na-mladost-1-na-protest-sreshtu-premahvane-na-detska-ploshtadka.html", "text": "Пореден протест в столичния \"Младост 1\" се проведе тази вечер, предаде \"Сега\". Десетки жители на квартала участваха в проявата.Поводът този път е, че детската площадка пред бл. 19-21 е премахната с решение на временния кмет на района Румен Русев.Протестиращите бяха подкрепени и от жители на \"Дружба\" и \"Дианабад\". Градинката не фигурира в обществената поръчка, която районната община стартира за реновиране на няколко детски площадки в \"Младост\".За това пръв съобщи независимият общински съветник Войслав Тодоров във \"Фейсбук\".Той е възразил в общината и получил устно обещание от Русев, че ще върне уредите за игра обратно в градинката. За това обаче няма протокол.\"Въпросът е как общината възлага да се махнат съоръжения от частен терен, и то отреден за застрояване. И това не е ли нерегламентирано подпомагане на частен инвеститор? Още повече че не е направен протокол, че съоръженията са опасни, а само се стъпва на някакъв сигнал. Елате на протест пред градинката от 18.30 ч, да покажем категорично, че няма да допуснем строеж там. Искаме спешно изграждане на нова детска площадка на мястото и възстановянане на терена като общински!\", написа Тодоров. На протеста той обясни, че действията на кмета са неправомерни, защото ако ще маха нещо от частен терен, това трябва да е за сметка на собственика, а не на общината.Любопитното е, че заповедта за премахването на съоръженията като \"морално остарели\", което не означава опасни, е от днес на обяд, съобщи Тодоров.Интересно е как толкова бързо са организирани нещата с фирмата, която да изреже всичко предписано.Именно при опит тази градинка да бъде застроена преди време започнаха стихийни протести в района, след които техният инициатор Десислава Иванчева беше избрана за кмет.Протестите срещу презастрояването на района .Припомняме, на 17 април  на бул. \"Васил Левски\" в центъра на София. В колата на кметицата бяха открити 70 000 лева, които тя взела като подкуп, според прокуратурата.Заедно с Иванчева беше задържана и заместничката ѝ в \"Младост\" Биляна Петрова. От ръцете на двете жени бяха взети натривки, а парите бяха броени пред тях.По думи на отстранената кметица тя е станала жертва на имотна измама.на 18 октомври, се появи информацията, че Иванчева и Петрова са пуснати под домашен арест, но до реалното изпълнение на това решение не се стигна.Това се случи едва на 22 декември. Те напуснаха следствения арест в навечерието на коледните празници.", "date": "2019.02.22", "title": "Жители на \"Младост 1\" на протест срещу премахване на детска площадка "}
{"url": "https://news.bg/weather/zastudyavaneto-prodalzhava.html", "text": "Жълт код за валежи от сняг и силен вятър е обявен в цялата страната събота, съобщават от НИМХ.През нощта и утре до обяд ще има валежи от сняг, които в комбинация със силния североизточен вятър (скорост 14-19 м/сек и пориви около 24 м/сек), главно в планинските райони ще създават условия за виелици и навявания.Очаква се образуване на неравномерна снежна покривка 5-10 см, по планинските проходи - и повече.Очаква се увеличение на вълнението на морето до 4-5 бала.През деня ще е студено.Максималните температури ще са между -4 и 1 градуса, но заради бурния вятър усещането за студ ще се засилва.Очаква се застудяването да продължи и през следващите дни. ", "date": "2019.02.22", "title": "Застудяването продължава "}
{"url": "https://news.bg/bulgaria/tsvetanov-gerb-varna-preferentsiite-ne-pravi-politika-na-inat.html", "text": "Ако погледнем реално и имаме памет, ще си спомним, че страната ни е приела пропорционалната избирателна система. За първи път преференцията се приема от БСП през 2007 г. с 15 процента праг.Това заяви в \"Панорама\" по БНТ председателят на парламентарната група на ГЕРБ Цветан Цветанов.Така коментира той въпроса за преференциите.ПП ГЕРБ ще възстанови по подходящия начин преференциалното гласуване. Това стана ясно  след Изпълнителната комисия на ГЕРБ.Миналата седмица левите обявиха, че ще се обърнат към омбудсмана и президента заради промените в Изборния кодекс. Лидерът Корнелия Нинова бе убедена, че ГЕРБ ще се опитат да фалшифицират изборите. Соцлидерът призова Румен Радев да наложи вето на Кодекса. Президентът разкритикува законодателните инициативи, заявявайки, че управляващите са изкушени от служебна победа.ГЕРБ направи преференцията 7%, за да има възможност за пренареждане на партийните листи. В 10 държави от ЕС имат затворени системи, където не може да се прави преференция, каза още Цветанов.ГЕРБ е ревизирала позицията си, тъй като в политиката не можеш да правиш законодателство на инат. Това е позиция на БСП, с решението си да излязат от .През 2017 г. направихме коалиционно споразумение с \"Обединени патриоти\", нямаме мнозинство, за да взимаме решенията. Това, което е важно, че ние направихме коалиция, форматът ѝ изисква отстъпки, но имаме ясно изразена програма. В определени случаи имаме нуждата от плаващи мнозинства, каза Цветанов.Той даде за пример темата за плоския данък, по която се водят разговори и с ДПС.Съдбата на парламента зависи от всички политически сили, каза още лидерът на парламентарната група на ГЕРБ.", "date": "2019.02.22", "title": "Цветанов: ГЕРБ върна преференциите, не прави политика на инат "}
{"url": "https://news.bg/world/rumanski-yuristi-s-bezpretsedenten-protest.html", "text": "Безпрецедентен протест проведоха днес румънски юристи, предаде АФП. Около 200 прокурори и съдии взеха участие в проявата в столицата Букурещ.Те организираха протест срещу правителствен закон, който ограничавал свободата на съдебната власт. Той бе приет в понеделник.Протестиращите бяха подкрепени и от хора с други професии, които ги аплодираха.Президентът Клаус Йоханис обвини правителството във \"Фейсбук\", че работи срещу съдебната власт. Той се обяви срещу политически контрол над независимия съд., която е бивш главен прокурор на Румъния за борба с корупцията, заяви, че нейната кандидатура за главен прокурор на Европейския съюз може да бъде бламирана от масово критикувана румънска агенция, която има за задача да разследва магистрати.\"Прозрачност без граници\" нарежда Румъния като една от най-корумпираните страни в ЕС, а Брюксел запази съдебната ѝ система под специален мониторинг, след като бившата комунистическа страна беше приета в Общността през 2007 г.", "date": "2019.02.22", "title": "Румънски юристи с безпрецедентен протест "}
