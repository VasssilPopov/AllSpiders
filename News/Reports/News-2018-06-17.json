{"url": "https://news.bg/world/v-holandiya-izleze-marka-prizovavashta-za-boykot-na-mondiala.html", "text": "В Холандия излезе пощенска марка, призоваваща за бойкот на световното първенство па футбол в Русия. На нея е изобразен един от тематичните плакати на украинския художник Андрей Ермоленко, които предизвикаха широк отзвук в социалните мрежи, съобщи изданието РБК.Всеки от плакатите е свързан със събитие, което само по себе си е достатъчно основание за бойкот на шампионата - анексирането на Крим, свалянето на малайзийския \"Боинг\", подкрепата на Москва за сепаратистите в Донбас, бомбардирането на сирийския Алепо, съдбата на политическите затворници в Русия, отравянето на Сергей и Юлия Скрипал във Великобритания.За марката е избран плакатът, посветен на трагедията със сваления MH17 - на него е изобразен футболист, който с удар на футболна топка поразява прелитащ самолет.Уточнява се, че марката е издадена по заявка на частно лице - практиката на холандските пощи дава такава възможност.", "date": "2018.06.17", "title": "В Холандия излезе марка, призоваваща за бойкот на Мондиала"}
{"url": "https://news.bg/regions/pri-pozhara-vav-varna-e-zaginal-mazh.html", "text": "При силния  е загинал мъж, съобщиха от полицията в морската ни столица.Тялото на 67-годишния мъж, за който имаше информация, че е обитавал постройките, горели на улица \"Околчица\" във Варна, беше намерено след потушаването на огъня.Полицаи и пожарникари изясняват причините и обстоятелствата, довели до възникването на инцидента.Към момента пожарът вече е напълно потушен.Припомняме, тази сутрин във Варна възникна силен пожар. Сигналът за пожара е подаден около 8.40 часа сутринта. На мястото бяха изпратени 5 екипа на пожарната, които успяха да локализират и впоследствие да изгасят напълно огъня. Пожарът възникна във временни постройки, пригодени за живеене или складиране на вещи, намиращи се във вътрешен двор на жилищна кооперация на ул. \"Околчица\".При инцидента пострада възрастна жена. Тя е вдишала дим от пожара. Жената е отведена в болница.По данни на БНТ жителите в района на пожара са чули взрив.", "date": "2018.06.17", "title": "При пожара във Варна е загинал мъж"}
{"url": "https://news.bg/regions/ogranichavat-dostapa-do-ndk-v-nachaloto-na-sedmitsata.html", "text": "На 18 и 19 юни, понеделник и вторник, достъпът до централната сграда на НДК ще бъде ограничен заради събития на високо ниво от календара на Българското председателство на Съвета на ЕС, съобщиха от пресцентъра на НДК.Билетният център на НДК ще бъде затворен. Гражданите, които желаят на посочените дни да закупят билети за събития, могат да го направят онлайн или на място в целодневната билетна каса в кино \"Люмиер Лидл\".Без промени остава достъпът до Театър Азарян и ДНК - пространство за съвременен танц и пърформанс.", "date": "2018.06.17", "title": "Ограничават достъпа до НДК в началото на седмицата"}
{"url": "https://news.bg/politics/mayka-na-dete-s-uvrezhdaniya-nastoyava-za-elektronna-zdravna-karta.html", "text": "Ние настояваме за електронна здравна карта. Нейната липса също е причина да има много нереални ТЕЛК-ове. Това заяви пред БНР Вера Иванова, председател на Конфедерацията за защита правата на децата и един от организаторите на протестите на майките на деца с увреждания.По думите й,  и разбиране към проблемите на майките на деца с увреждания.\"Не го гоним по улиците, както се е случвало с предишните министри. Той сам идва при нас. Той е наясно с нещата, но трябва политическа воля. Без политическа воля ние доникъде не можем да стигнем. Основната ни борба е средствата да отиват по предназначение. Моето дете е на 23 години и за него промяната е в пет лева повишение на социалната му пенсия. Тук не става въпрос само за пари, но с тези 145 лева никой не може да оцелее, няма такъв човек. Държавата по никакъв начин не ни помага за отглеждането на деца с увреждания. Няма място, което децата с тежки гръбначни увреждания да посещават. Ако на мен ми се наложи да вляза в болница за два дни, аз няма къде да оставя детето си. Искаме елементарни неща\", каза Иванова.Проблемът с намирането на работа за хората с увреждания е огромен, призна лидерът на КТ \"Подкрепа\" Димитър Манолов.\"Хората с увреждания не могат да си намерят работни места, работодателите ги отбягват, водени от присъщия им егоизъм да не се ангажират с хора с проблеми. Това пък създава проблеми на хората с увреждания. Всички те искат да работят и огромна част от тях могат да работят, но нямат възможността да го направят\", каза Манолов.Според него трудно може да се каже какво трябва да е решението. Може би работодателите трябва да бъдат насърчени по някакъв начин може би през данъчно облекчение, само че българската фискална система не остава кой знае какви пространства за това.\"Бяха правени опити за въвеждане на квоти преди години, от което по същество нищо не излезе, но този проблем със заетостта на хората с увреждания е огромен. Беше загубено прекалено много време по отношение на преподреждането на тази система, която съществува като философия от 50-те години на миналия век\", обясни синдикалният лидер като допълни, че тогава и държавата, и обществото бяха различни.\"Тези хора се криеха от света, техните проблеми се подмитаха под масата и всички бяха прехвърлени на пенсионната система, която също много страда от тези неща, защото е натоварена с една поредица от функции. Тази система трябваше да бъде преосмислена и преправена по съвсем различен начин\", каза Манолов.Бившият социален министър и съветник на еврокомисаря по бюджета и човешките ресурси Гюнтер Йотингер - Ивайло Калфин, обяви, че системата за грижа за хората с увреждания, не е променяна от много време. Няма да намерите един човек в България, който да каже, че е добра, каза Калфин.Правят се изменения за една или друга група и в един момент се губи общата логика и липсва чувството за справедливост. Трябва да се промени концепцията на системата, да се промени начинът, по който работи системата за хората с увреждания, обясни бившият социален министър.\"Те на практика получават една присъда от ТЕЛК, която ги праща у дома. В системата трябва да се въведе нещо, което го има в Световната здравна организация и което оценява какво би могъл да работи човек със съответното увреждане. Цялата система работи около това тези хора да са полезни и да се социализират членовете на семействата им, да не са обречени да седят вкъщи\", заяви Калфин.Той е категоричен, че помощните средства не са социална политика. \"Би трябвало да се предоставят съответните услуги. Трябва да има индивидуална оценка, но мисля, че държавата би трябвало да предостави не средства, а услуги, защото парите, колкото и да са, в един момент те ще станат малко. Трябва да има психологическа помощ, дневни центрове, транспорт до работното място, адаптация на работното място и така нататък\", каза Калфин.", "date": "2018.06.17", "title": "Майка на дете с увреждания настоява за електронна здравна карта"}
{"url": "https://news.bg/society/zhiteli-ot-16-naseleni-mesta-blokiraha-patya-kubrat-razgrad.html", "text": "Жители от 16 населени места в област Русе протестират срещу лошото състояние на пътната инфраструктура в областта.Протестиращите блокираха с жива верига изхода на Кубрат в знак на протест срещу разбитите пътища в района, съобщи БНТ.Според недоволстващите на отсечките Кубрат-Русе и Кубрат-Разград не е правен основен ремонт от 30 години.На места дупките били огромни - дълбочината на дупките стигала до 15 сантиметра. В същото време тежкотоварните превозни средства допълнително увреждат настилката, заявяват жителите в областта.Заради трафика на тирове има и напукани къщи.Протестиращите се заканиха, че ще блокират пътя редовно, докато не видят, че се предприемат действия за решаването на проблема, съобщи Нова.Припомняме, това не е първият път, в който жителите от областта блокират пътя Кубрат - Разград.В края на месец април  с искане пътят да бъде ремонтиран.Тогава жителите изпратиха 4 000 подписа до АПИ с искане трасето да бъде ремонтирано.Във връзка с това от Агенция \"Пътна инфраструктура\" (АПИ) информираха, че се разглеждат и търсят варианти за ремонт на път II-23 Русе - Кубрат, \"който е в недобро състояние\".През месец април тази година чрез програмата за текущ ремонт са били отстранени най-големите неравности, за да се повиши безопасността на движение.Според АПИ за рехабилитацията на 46 км от второкласния път, които са на територията на областите Русе и Разград, има готов проект. В Разградска област проектът обхваща участък от границата с област Русе. Участъкът преминава през село Беловец и завършва при кръстовището с път II-49 в град Кубрат.АПИ съобщи и че се изготвя технологичен проект за ремонта на 9 км от път II-49 Кубрат - Тутракан, в участъка между селата Топчии и Каменово.Проектът е част от подготвителните дейности, които е необходимо да се предприемат преди започването на строителните работи на отсечката. В проекта ще бъдат посочени видът и количеството на предстоящите ремонтни дейности.Със средства от ОП \"Региони в растеж\" се рехабилитират общо 31 км от второкласния път II-49 Търговище - Разград - Кубрат - Тутракан, който свързва областите Търговище, Разград и Силистра. Инвестицията е за над 20 млн. лв., допълват от пътната агенция.АПИ припомня, че през миналата стартира рехабилитацията на 21 км в участъка Търговище - Разград и на още 10 км между Кубрат и Тутракан. Строителните работи в отсечката Кубрат - Тутракан, на територията на област Силистра, вече са завършили. Работата на другия участък в област Разград напредвала. В момента там се полага последният пласт асфалт. ", "date": "2018.06.17", "title": "Жители от 16 населени места блокираха пътя Кубрат-Разград"}
{"url": "https://news.bg/int-politics/borisov-pozdravi-atina-i-skopie-za-istoricheskoto-sporazumenie.html", "text": "Министър-председателят Бойко Борисов поздрави премиерите и външните министри на Гърция и Македония за подписването на .Борисов написа в социалните мрежи, че поздравява Алексис Ципрас и Зоран Заев за \"важната и храбра крачка, която заедно направиха днес\".По думите на премиера договорът за спора за името отваря пътя на Македония към ЕС и НАТО.Борисов също така написа, че България винаги е подкрепяла европътя на нашата съседка Македония.\"Най-важното сега е гражданите на всички страни на Балканите да разберат, че този договор не води до териториални претенции или бъдещи проблеми, а напротив - ще ни помогне да живеем заедно по-добре\", категоричен е премиерът.", "date": "2018.06.17", "title": "Борисов поздрави Атина и Скопие за историческото споразумение"}
{"url": "https://news.bg/int-politics/yuzhna-koreya-predlaga-na-kndr-da-otdalechi-artileriyata-ot-granitsata.html", "text": "По време на преговорите в Панминчжон със севернокорейски високопоставени военни в четвъртък от Южна Корея са предложили на Северна Корея да премести далекобойната артилерия от границата за намаляване на напрежението, съобщиха от агенция Ренхап, позовавайки се на анонимен източник, информира РИА Новости.Южнокорейската делегация, която бе водена от ген.-майор Ким До Гюн, предложи на Северна Корея да отведе далекобойната артилерия на разстояние 30-40 км от демаркационната линия.\"Ние предадохме на Севера нашата позиция за това, че в светлината на консултациите между Северна Корея и САЩ по въпросите на денуклеаризацията сме длъжни да вземем мерки за смекчаване напрежението по пътя на практическите заплахи. Известно ми е, че Югът предложи на Севера да премести артилерията, която заплашва Сеул, по-дълбоко в тила\", заяви източникът.Според южнокорейски данни, Северна Корея има 14 000 артилерийски оръдия, в това число 5,5 000 ракетни пускови установки, голяма част от които са разположени близо до границата с Южна Корея.В разпореждане на КНДР са 170-мм самоходни гаубици и ракетни установки с 240-мм снаряди, достигащи до Сеул и прилежащите райони.Ракетните установки с 300-мм оръдия застрашават военноморската база на САЩ в Пхентак в провинция Кенгидо и щаб-квартирата на южнокорейската армия, флота и ВВС в град Керен в провинция Чхунчхон-Намдо.В четвъртък бяха първите от 11 години на преговори между военните делегации на Южна Корея и КНДР. Делегацията на КНДР бе водена от ген.-лейтенант Ан Ик Сан.От страна на Южна Корея в преговорите участват петима, начело с ген.-майор Ким До Гюн.Страните обсъдиха начина за намаляване на напрежението на Корейския полуостров в плана на реализация на договореностите на Пханмунджомската декларация, която лидерите на двете страни подписаха на 27 април.", "date": "2018.06.17", "title": "Южна Корея предлага на КНДР да отдалечи артилерията от границата"}
{"url": "https://news.bg/int-politics/mogerini-atina-i-skopie-pokazaha-che-vseki-spor-mozhe-da-se-reshi-s-dialog.html", "text": "Споразумението между Гърция и Македония показва, че всеки проблем може да се реши с диалог и лидерство. Това заяви върховният представител на ЕС за външната политика и сигурността Федерика Могерини в македонското село Отешево след подписването на . След подписването на споразумението в гръцкото село Псарадес, делегациите на Македония и Гърция, както и всички други ключови фигури и гости, които присъстваха на церемонията, отидоха с лодки през Преспенското езеро до село Отешево, намиращо се на територията на Македония. В Отешево се провежда тържествен обяд. След това премиерите Алексис Ципрас и Зоран Заев ще проведат двустранна среща.\"Мнозина бяха скептични за договора, но двамата премиери и външни министри бяха упорити, за да го постигнат. Двете страни ни накараха да се гордеем, ние европейците, с договора, от който спечелиха и двете страни. Надявам се това да бъде вдъхновение за мнозина в региона да направят смели стъпки, както и за цяла Европа. Този договор показа на Европа и на света, че всеки проблем може да се реши с диалог и лидерство\", каза Могерини, цитирана от БНТ.По думите на Могерини ЕС ще следи прилагането на договора, тъй като той е важен не само за двете страни, но и за цяла Европа и света.Европейският комисар по разширяването на ЕС Йоханес Хан също коментира историческото споразумение.\"Необходимо беше много време и много път, за да стигнем там, където сме днес. Това е исторически ден и възможност за гражданите на Северна Македония да получат позитивни отговори на евроантлантическите интеграции. В края на деня всички ще видят, че договорът е добър компромис, в който всички печелят по нещо\", заяви Хан.", "date": "2018.06.17", "title": "Могерини: Атина и Скопие показаха, че всеки спор може да се реши с диалог"}
{"url": "https://news.bg/regions/poroen-dazhd-i-gradushka-navodni-burgas.html", "text": "Пороен дъжд се изсипа над Бургас, съобщи bTV, позовавайки се на зрителски сигнали. Улиците се превърнаха в реки.Дъждът беше придружен от градушка.Малко по-късно стана ясно, че дърво е паднало върху автомобил, в който е имало хора. Инцидентът е станал край кв. \"Крайморие\". Няма сериозно пострадали.В последните три дни над София се изляха поройни дъждове. В петък протече покрива на Терминал 1 на Летище София. Отстраняването на повредата започна едва след като медиите написаха за проблема.", "date": "2018.06.17", "title": "Пороен дъжд и градушка наводни Бургас"}
{"url": "https://news.bg/your-voice/s-kakvo-direktivata-za-es-i-nato-se-razlichava-ot-tazi-na-kominterna.html", "text": "След срещата си с македонския външен министър в Скопие, : \"Целта ни е на 26 юни Македония да започне преговори с ЕС, а на 11 юли да стане член на НАТО...\"С нетърпящ възражение комсомолски патос, без никакъв срам и свян, секретарката на Плевнелиев откри картите на Борисов: Целта е не да защитим българския интерес в договора с Македония, не да прекратим бруталното присвояване на българското културно-историческо наследство от скопските македонисти, не да не допуснем териториални претенции в гръцко-македонския договор, а да набутаме Скопие в ЕС и НАТО по бързата процедура. Щото това е директивата на Брюксел и Вашингтон, а васалите в София сляпо изпълняват всяка команда на господарите.С какво тогава директивата на ЕС и НАТО да се помирим с македонизма е по-различна от директивата на Коминтерна да признаем измислената от сърбите македонска нация? В новата ни история България винаги е била жалка слугиня на всеки нов господар и душманин на стария Голям брат.И за комунистите преди, и за капиталистите сега националните интереси са разменна монета, с която си гарантират властта тук и авоарите навън. И едните, и другите имаха и имат една свещена цел - да изтрият националната ни памет в името на светлото комунистическо и още по-светлото евроатлантическо бъдеще. Правителството на Отечествения фронт насилствено македонизира Пиринския край през 1946-а по команда от Москва и Белград, правителството на ГЕРБ и Опитомени патриоти се прегърна с македонистите през 2018-а по заповед на Брюксел и Вашингтон.Как да се гордееш, че си българин, когато те управляват нищожества!", "date": "2018.06.17", "title": "С какво директивата за ЕС и НАТО се различава от тази на Коминтерна?"}
{"url": "https://news.bg/world/gartsi-nedovolni-ot-sporazumenieto-za-imeto-na-makedoniya-blokirat-patishta.html", "text": "Протестиращи блокираха пътищата в района на гръцкото село Псарадес. Там по-рано днес беше подписан , съобщи БНР.Група недоволни от подписаното споразумение, са спрени от полицията. Те са искали да достигнат до мястото на официалната церемония.Главната опозиционна партия в Македония - ВМРО-ДПМНЕ, която смята, че договорът противоречи на националните интереси, организира протестен марш в Битоля.Засиленото полицейско присъствие на специални части за борба с безредиците не спря протестиращите срещу договора със Скопие за новото име на Македония.Общо 80 автобуса с протестиращи от Солун и други градове от Северна Гърция пристигнаха днес в района. Те шестваха, носейки символична бесилка и черни знамена като знак, че с действията си гръцкият кабинет погребва страната.По данни на полицията, към момента няколко стотин протестиращи в село Бигла са блокирали пътя към най-големия град в района на Флорина. По-рано до сблъсъци в района на селцето Писодери група протестиращи опита да пробие полицейския кордон, за да достигне до Псарадес. Органите на реда успяха да ги спрат със сила и сълзотворен газ.По предварителна информация се очакваше, че след подписването границата между Гърция и Македония ще бъде блокирана. Въпреки това гръцките медии съобщават, че граничният пункт близо до Битоля е отворен.В Битоля има протест срещу договора.", "date": "2018.06.17", "title": "Гърци, недоволни от споразумението за името на Македония, блокират пътища"}
{"url": "https://news.bg/politics/shofyorat-zaplashen-s-pistolet-na-am-hemus-e-deputat.html", "text": "Шофьорът, заплашен с пистолет на АМ \"Хемус\", е депутат. Народният представител Явор Божанков от гражданската квота на БСП представи подробности за инцидента пред bTV.Той е бил заплашен с оръжие от мъже в движещия се зад него автомобил. Извършителите са задържани, а по случая е образувано досъдебно производство.\"Аз бях абсолютно шокиран. То продължи не повече от 10 секунди. В първия момент е страха, в следващия момент е негодуванието, че такова нещо може да се случи в 21 век. Не сме 90-те, това не е каубойски филм, а това е България и Европа в 2018 година и не може посред бял ден някой да вади оръжие\", коментира Божанков.Случката се разиграла около 15-ия километър на автомагистралата в посока Варна. Божанков изпреварвал автомобил и бил в лявата лента, когато в огледалото забелязал, че го доближава стар сив \"Мерцедес\", интензивно и агресивно премигващ с дългите светлини.Депутатът твърди, че се движел с около 140 км в час и по никакъв начин не е затруднявал движението.\"В първия момент помислих, че е автомобил със специален режим на движение. Убедих се, че това е цивилен автомобил и се прибрах в дясната лента и точно тогава сивата кола се изравни с мен, смъкна се прозореца на пасажера и той извади пистолет\", разказа депутатът.Божанков категорично отхвърля твърдението, че също е размахвал оръжие.Народният представител смята, че инцидентът не е свързан с неговата работа или със семейния бизнес на родителите му - фирма за рециклиране.Припомняме, Божанков е участвал в проекта за промени в Наказателно-процесуалния кодекс, в искането за референдум за ратифициране на Истанбулската конвенция. Той е в екипа, поискал временна комисия да установи нередностите в АПИ и бившата Национална компания \"Стратегически инфраструктурни проекти\" при провеждането и изпълнението на процедури по изграждане на магистрали и пътища.", "date": "2018.06.17", "title": "Шофьорът, заплашен с пистолет на АМ \"Хемус\", е депутат"}
{"url": "https://news.bg/regions/vtora-pomosht-za-obshtina-gabrovo-sled-navodnenieto-prez-2016-g.html", "text": "Две години след пороите община Габрово получи 380 хиляди лева за преодоляване на щетите, съобщи БНР.Парите са отпуснати от Междуведомствената комисия за възстановяване и подпомагане към Министерския съвет.Получените средства са за възстановяване на щетите, които проливните дъждове през май и юни 2016-та година нанесоха на пътната инфраструктура. Предстоят аварийни укрепвания на улици, пътища, мостове и участъци от бреговете на реките Синкявица и Шаварна, които преминават на територията на Габровската община.През 2017 година на Габрово бяха отпуснати 219 000 лева за преодоляване на щетите. С тях са възстановени други пет обекта, пострадали от наводненията преди две години. Тогава в продължение на 6 часа валя дъжд с различен интензитет, като падналите количества на квадратен метър достигнаха 140 литра.", "date": "2018.06.17", "title": "Втора помощ за община Габрово след наводнението през 2016 г."}
{"url": "https://news.bg/world/zhena-rani-dvama-vav-frenski-supermarket.html", "text": "Жена, крещяща \"Аллах акбар!\" рани с нож двама души в Югоисточна Франция, съобщи радиостанция France Info, цитирана от РИА Новости.Нападателката е задържана от правоохранителните органи след като в супермаркет нападна двама Ла-Сен-сюр-Мер около Тулон в неделя сутринта.Нападението е върху клиент и касиер в магазина, които са с леки ранявания. Според очевидците, 24-годишната жена е крещяла \"Аллах акбар!\". Започнало е разследване.Както съобщи прокурорът на Тулон, става дума за човек с психически проблеми, който в този момент не може да се изключва, че е радикалист. По думите на прокурора, тя е заподозряна в опит за убийство и оправдана за терористично нападение. В дома на нападателката се води обиск.", "date": "2018.06.17", "title": "Жена рани двама във френски супермаркет"}
{"url": "https://news.bg/regions/navodnenieto-v-dupnitsa-sruti-ulitsa.html", "text": "Десетина души са откъснати от света в Дупница след поройния дъжд в събота. Цяла улица е разрушена, хората не могат да излязат от домовете си, достъпът до тях е затруднен, показа репортаж на bTV.По време на пороя жена е паднала в шахта, била е почти залята от вода, но е спасена. Джип, който е паркиран на улицата, е залят от вода над калниците, а по-късно гумите са затрупани с пясък и камъни.Потърпевши потърсили помощ на спешния телефон 112. След 3 часа дошла пожарната. Попитали в дома, от където е подаден сигнала, там им казали, че няма наводнение, имало само вода по плочките, която килимът е попил.По време на дъжда водата се е носила по стълбите като водопад. След това те са разрушени като при бомбардировка. Една от жените е лазила, за да направи дига в двора си.Към момента няма яснота чия е отговорността за състоянието на пострадалата улица. От Общината твърдят, че те са отговорност на ВиК, от водоснабдителното дружество уверяват, че отговорността е на общината. В същото време хората не могат да напуснат домовете си, защото няма как да излязат, а не е ясно кой и как може да ги снабдява с хранителни продукти.Междувременно  върху автомобил.", "date": "2018.06.17", "title": "Наводнението в Дупница срути улица"}
{"url": "https://news.bg/world/25-zaginali-pri-vzriv-v-afganistan.html", "text": "Броят на загиналите от днешния взрив в канцеларията на губернатора на град Джелалабад в Афганистан се увеличи до 25 души. Над 50 са ранените, съобщи телевизия 1TV, цитирана от РИА Новости.По-рано бе съобщено за 15 загинали и над 40 пострадали. Тогава официалният представител на губернатора на провинция Аттала Хогяни заяви, че взривното устройство е задействано от камикадзе. Към момента нито една организация в региона не е взела отговорност за взрива.Президентът на Афганистан Ашраф Гани по-рано обяви временно едностранно примирие с талибаните заради края на свещения за мюсюлманите месец Рамазан и празника Ураз-Байрам от 11 до 19 юни.Движението \"Талибан\" също обяви за тридневно прекратяване на огъня след като стана ясно правителственото изявление.От ООН, ЕС и НАТО приветстваха предложението на властите на Афганистан да удължат примирието и да започнат преговори.", "date": "2018.06.17", "title": "25 загинали при взрив в Афганистан"}
{"url": "https://news.bg/int-politics/severna-makedoniya-veche-e-fakt-ne-savsem.html", "text": "В неделя сутринта, 17 юни, в малкото гръцко селце Псарадес на Преспанското езеро бе подписан договорът за разрешаване на македонско-гръцкия спор за името и за стратегическо партньорство между правителствата на Република Македония и Република Гърция. За втората част от официалната среща на двете делегации - в Отешево от македонската страна - премиерите Алексис Ципрас и Зоран Заев прекосиха езерото с лодки. За церемонията в Псарадес и в Отешево пристигнаха върховният представител на ЕС за външната политика и сигурността Федерика Могерини, еврокомисарят Йоханес Хан и зам.-генералният секретар на ООН Розмари ди Карло.70% от гърците не искат Северна МакедонияТози договор се чака над четвърт век, но бе подписан на фона на сериозно напрежение както в Гърция, така и в Македония. И в двете страни подписването бе съпроводено от протести. За мнозина гърци този договор е \"национално предателство\". Според последните проучвания, публикувани в гръцките медии, 70% от гърците са против името Северна Македония. Според коментарите, това ще срине доверието в управляващата \"Сириза\". Във връзка с подписването на договора опозиционната партия в Гърция \"Нова демокрация\" внесе вот на недоверие към правителството на Ципрас, който обаче беше неуспешен. Същевременно македонският президент Георге Иванов не възнамерява да подпише документа след евентуалната му ратификация в македонския парламент, тъй като, според него, той предвижда промени в конституцията и име за всеобща употреба. Премиерът на  Зоран Заев обаче е твърдо убеден, че договорът ще донесе само ползи за двете страни и целия регион.Подписаният договор най-вероятно ще бъде внесен на правителствено заседание в понеделник сутринта, а до средата на следващата седмица и в парламента в Скопие. Преди да получи зелена светлина на пленарно заседание, договорът ще трябва да мине и през парламентарната комисия за външна политика, председателствана от ВМРО-ДПМНЕ. След ратификация в парламента договорът трябва да бъде подписан от президента Георге Иванов.Над четвърт век споровеСпорът за името се води от над 25 години. След разпадането на Югославия през 1991 година малката страна на север от Гърция обяви независимостта си под името \"Република Македония\". Гърция не признава това име, защото се опасява от териториални претенции към едноименната гръцка провинция. Дълго време различните гръцки правителства отхвърляха всяко компромисно име, което съдържаше прилагателното \"македонски\" под каквато и да е форма. Все пак през 1995 година двете страни постигнаха временно споразумение, според което Атина призна съседната държава под името \"Бивша югославска република Македония\". Скептиците в Гърция не искат да използват и това име и предпочитат да говорят за \"скопска държава\".", "date": "2018.06.17", "title": "\"Северна Македония\" вече е факт? Не съвсем..."}
{"url": "https://news.bg/press/tsvetanov-zaplashen-ot-bsp-s-iznenadi-na-vota-zaplashiha-s-pistolet-deputat-na-am-hemus.html", "text": "  Собственикът на млеката \"Елена\" засечен в СРС да говори за убития данъчен Иво СтаменовЗадържаният шеф на фирмата за млечни продукти \"Елена\" Стефан Василев, който е обвинен за данъчни престъпления, е чут да коментира убийството на началника на отдел \"Фискален контрол\" в НАП Иво Стаменов в СРС, научи \"24 часа\" от сигурни източници.Репликите на Василев са уловени, след като Стаменов бе прострелян на столичната ул. \"Дунав\" в личния си джип БМВ Х3 през декември м.г. Лекарите във ВМА се бориха за живота на данъчния, но въпреки това на 12 януари той издъхна.Кой е гърмял по Стаменов, засега не е ясно. Тепърва разследващи ще установяват и какви са били отношенията между него и Василев.Цветанов заплашен от БСП с изненади на вотаЛевицата внася подписката в сряда. Председателят на групата на ГЕРБ: Нямам търпение да видя мотивите. Междувременно хулигани на пътя размахаха пистолет на червен депутат.Заплашиха с пистолет депутат на АМ ХемусДепутатът от БСП Явор Божанков е бил заплашен от двама мъже на АМ \"Хемус\", съобщиха от полицията.Божанков е изпреварвал, когато зад него се е приближила кола, която присвятквала с фарове.\"Помислих, че е кола със специален режим, напуснах лявата лента и автомобилът се изравни с мен. Тогава видях, че е частна кола, а човекът до шофьора извади пистолет и го насочи към мен. Не можех да повярвам, че това се случва\", разказа самият депутат.Инцидентът станал на 15 юни. Към 14:20 ч. на тел. 112 Божанков е подал сигнал за инцидента. Автомобилът с двамата агресивни мъже е спрян в района на 57-ия километър.Искаме Македония да започне преговори за членство в ЕС до края на юниЕдинственото, което искаме е да бъдем заедно в Европейския съюза, заяви външният министър на България Екатерина Захариева, която посети градския парк в Скопие, където се провежда фестивалът One Love Tour 2018. На него участват много изпълнители от България и Македония.Страните от Западните Балкани са в центъра на европейската външна политика, заяви още дипломат номер 1 на България. Договорът за приятелство и добросъседство с Република Македония ни даде още по-голям тласък. Хората искат да са заедно, искат да творят заедно, искат да вървят заедно към европейското бъдеще, каза Захариева.", "date": "2018.06.17", "title": "Цветанов заплашен от БСП с изненади на вота, Заплашиха с пистолет депутат на АМ Хемус"}
{"url": "https://news.bg/disasters/pismo-s-byal-prah-za-amerikanski-poslanik.html", "text": "Американският посланик в Канада Кели Крафт получил писмо с бял прах, съобщава Globalnews.Писмото дойде в посолството. Според експертизата прахът в плика не е опасен.Посолството не потвърди съдържанието на заплахите срещу посланика в писмото. Съобщението съдържаше и заплахи срещу американския президент Доналд Тръмп.Инцидентът се разследва.Трябва да се отбележи, че писмото дойде в посолството на фона на напрежението между двете страни.По-рано бе съобщено, че канадците, в подкрепа на своя министър-председател Джъстин Тр\\до, призовават за бойкот на американски стоки.", "date": "2018.06.17", "title": "Писмо с бял прах за американски посланик"}
{"url": "https://news.bg/disasters/parizh-ne-e-bil-sredishte-na-teroristi.html", "text": "Париж не е бил средище на терористи. Това разкрива в. \"Фигарп\". Изданието се позовава на Елисейския дворец.Пресслужбата на Еманючел Макрон опроверга категорично съобщението във в. \"Уолстрийт джърнъл\". Медията посочваше, че на срещата на Г-7 в Квебек президентът на САЩ Доналд Тръмп е заявил пред френския си колега Макрон, че \"всички терористи са в Париж\".От дни има напрежение между САЩ и Франция заради позицията на Доналд Тръмп за световния ред.", "date": "2018.06.17", "title": "Париж не е бил средище на терористи"}
{"url": "https://news.bg/int-politics/sasht-voyuva-s-targovski-mita.html", "text": "Заплахата за началото на търговската война, провокирана от американското правителство, е в ущърб на световната икономика. Това пише в. \"Ню Йорк таймс\".Според изданието, търговските мита на президента на САЩ - Доналд Тръмп, които са на път да влязат за вноса от определени страни, предизвика реакции. В резултат световната търговия е нарушена и има признаци на напрежение в глобалната икономика.Както беше отбелязано, поради действията на САЩ, доставките през пристанищата и товарните терминали на летищата по света се забавят. И цената на най-важните суровини също се увеличава.В същото време, според източници, обемът на товарния въздушен транспорт също намалява в световен мащаб.По-рано бе съобщено, че Индия е изпратила известие до Световната търговска организация (СТО) относно въвеждането на мита върху 30 стоки от Съединените щати.", "date": "2018.06.17", "title": "САЩ воюва с търговски мита"}
{"url": "https://news.bg/disasters/italiya-podkrepi-bezhantsite.html", "text": "Хиляди италианци участваха в протестно шествие в Рим. Те излязоха на улиците на Вечния град, за да покажат солидарност с имигрантите в страната.Напрежението се породи след като лидерът на крайнодясната партия Лига и вътрешен министър Матео Салвини забрани на кораби на хуманитарни организации да акостират на италианския бряг.Близо 2 млн. бежанци пристигнаха в Европа от 2014 г. Италия е подслонила 170 000 бежанци.", "date": "2018.06.17", "title": "Италия подкрепи бежанците"}
{"url": "https://news.bg/int-economics/40-mln-turisti-ochakva-turtsiya.html", "text": "Турският президент Реджеп Тайип Ердоган заяви, че Турция възнамерява да посрещне до 40 милиона туристи тази година. Това съобщи Анадолската агенция.Турция планира да бъде домакин на около 14 милиона туристи в Анталия.Ако броят на туристите достигне 40 милиона, то това ще донесе на Турция около $32 милиарда.По-рано Ердоган заяви, че Турция очаква тази година да увеличи броя на руските туристи до 6 милиона.", "date": "2018.06.17", "title": "40 млн. туристи очаква Турция"}
{"url": "https://news.bg/world/erdogan-gradim-nauchna-stantsiya-na-antarktika.html", "text": "През 2019 г. Турция ще има своя научна станция на Антарктика, обеща в \"Туитър\" президентът Реджеп Ердоган.Според него, Анкара ще се присъедини към 30-те водещи страни в света, които се занимават с проучвания на Ледения континент.В момента не се разкриват повече подробности. Турция е подписала договора от 1959 г. за Антарктика. Той предвижда научни експерименти.", "date": "2018.06.17", "title": "Ердоган: Градим научна станция на Антарктика"}
{"url": "https://news.bg/int-economics/yaponiya-planira-da-ogranichi-proizvodstvoto-na-plutoniy.html", "text": "Япония планира да ограничи производството на плутоний, който се използва в местните ядрени централи, съобщават местни медии.Подобна стъпка се предприема за първи път за последните 15 години. Новите намерения на Токио ще станат ясни до края на юни.Правителството в момента работи и по нова енергийна стратегия за Страната на изгряващото слънце.Япония промени отношението си към ядрената енергетика след ядрената авария във Фукушима.", "date": "2018.06.17", "title": "Япония планира да ограничи производството на плутоний"}
{"url": "https://news.bg/world/parkiraneto-v-bukuresht-poskapva-drastichno.html", "text": "Хората, които притежават повече от една кола, ще платят по-високи данъци и такси за паркиране в центъра на Букурещ, съобщават румънски медии.Мерките са част от Интегрирания план за качество на въздуха 2018-2020 за румънската столица. Планът включва други мерки като санкции за незаконно паркиране, стимулиране на обновяването на автопарка чрез данъци и предоставяне на облекчения за фирми, които осигуряват транспорт на своите служители или покриват разходите си с обществен транспорт.Освен това таксите за паркиране в централната част на Букурещ ще се увеличат от сегашните 1,5 леи на час до 10 леи на час.", "date": "2018.06.17", "title": "Паркирането в Букурещ поскъпва драстично"}
{"url": "https://news.bg/crime/makedoniya-i-gartsiya-podpisvat-dogovora-za-imeto.html", "text": "Историческият договор между Скопие и Атина за договореното между двете страни име на Македония се очаква да бъде подписан днес. Премиерите и външните министри на двете държави, както и високи гости от Брюксел, се събират за събитието в района на Преспа от гръцка страна.Договорът ще бъде подписан в гръцкото село Псарадес от първите дипломати на Скопие и Атина Никола Димитров и Никос Кодзияс заедно с посредника от страна на ООН в спора за името Матю Нимиц в присъствието на премиерите Зоран Заев и Алексис Ципрас. На събитието ще бъдат също върховният представител на Евросъюза за външната политика Федерика Могерини, еврокомисарят за разширяването Йоханес Хан, както и заместник генералния секретар на ООН Розмари ди Карло.В македонска делегация ще са министрите на отбраната, европейските въпроси и вътрешните работи.След подписването са планирани обръщения на двамата премиери, след което събитието ще се пренесе на македонска територия в Отешево, където ще има официален обяд.Очаква се засилено полицейско присъствие в района на Псарадес и по пътищата към мястото заради готвената от гръцки опозиционни сили протестна блокада.Българският външен министър Екатерина Захариева, която вчера разговаря с македонския си колега Никола Димитров, заяви пред БНР, че премиерите на Гърция и Македония имат пълната подкрепа на Европейския съюз за подписването на договора.Тя допълни, че водеща цел за България е Скопие да получи покана за преговори за присъединяване към ЕС на 26 юни и покана за НАТО на 11 юли.", "date": "2018.06.17", "title": "Македония и Гърция подписват договора за името"}
{"url": "https://news.bg/weather/pak-obilni-valezhi.html", "text": "Днес ще се задържи неустойчиво, предимно с купеста и купесто-дъждовна облачност. Из цялата страна ще има краткотрайни валежи и гръмотевични бури, на повече места и по-интензивни в следобедните часове. Остават условията за локални порои и градушки. Преобладаващите максимални температури ще са между 23° и 28°.Над планините ще бъде предимно облачно, на много места с валежи, главно в следобедните часове ще има и гръмотевична дейност. Вятърът ще е до умерен, предимно от север. Ще е по-хладно с максимална температура на височина 1200 метра около 18°, на 2000 метра - около 11°.Над Черноморието ще бъде предимно облачно. В часовете преди обяд само на отделни места ще превали, докато след обяд в много райони ще има валежи и гръмотевична дейност. Има условия за локални интензивни валежи и градушки. Ще духа слаб до умерен вятър от север-североизток. Максималните температури ще са 24°-27°. Температурата на морската вода е 23-25°. Вълнението на морето ще бъде 1-2 бала.", "date": "2018.06.17", "title": "Пак обилни валежи"}
{"url": "https://news.bg/interviews/nad-80-ot-turisticheskite-uslugi-u-nas-sa-oflayn.html", "text": "Проф. д-р Николина Попова е заместник-ректор на Международното висше бизнес училище - МВБУ. За бъдещето и проблемите в сектор туризъм разговаряме с проф. Попова по време на Тазгодишната 15-та международна конференция, за първи път има тематичен фокус туризъм. Тя е посветена изцяло на туризма. Училището, като висше бизнес училище подготвящо кадри за туристическата индустрия има като основна своя стратегическа цел наистина подготовката на кадри, чиито знания и умения да се адекватни на съвременните нужди на пазара на труда в областта на туризма. Като казвам съвременните нужди на пазара на труда, имам предвид и на българския пазар, и на международния пазар.Предизвикателствата са много, те са свързани и от една страна с развитието на самия туризъм, затова защото съвременните развития наистина са под силното въздействие на тенденции, най-вече на тези свързани с новите технологии. Пазарът се променя, търсенето се променя, предлагането се променя и най- вече се променя бизнес моделът в туристическата индустрия.За да подготвяме кадри, които със своите компетентности са подходящи за пазара на труда, ние трябва да имаме яснота по това какъв трябва да бъде всъщност техният профил, от какво точно има нужда индустрията. Поради което особеностите, основните черти на българския туризъм, имат изключително голямо значение при очертаване на насоките, в които ще се готвят специалистите.Преди всичко, бих искала да кажа това, че туристическият пазар се доминира от малките и средни предприятия. В съвременните условия на дигитална трансформация тези над 80-85% от предприятията са извън онлайн търговията. Те са невидими, те не са отворени за глобалния пазар, поради което нямат възможност за диференциация, нямат възможност за изграждане на добра репутация, остават скрити. Така че има огромно несъответствие между състоянието на българския туризъм в момента и изискванията към компетентностния профил на студентите, които завършват туризъм, който се измерва чрез постиженията на добрата туристическа практика в чужбина, разбира се и в България.Така че това беше една от основните теми, които засегнахме и във връзка с това организирахме този панел, на който бяха поканени представители на всички заинтересовани субекти в България - министерство, бизнес, неправителствени организации, академични и изследователски институти, за да си отговорим на въпроса, как можем да срещнем бизнеса и туризма, къде е пресечната точка. Как да решим проблема с това несъответствие между знанията и уменията, които получават студентите в университета, и знанията и уменията, които се очакват от бизнеса.Пак казвам, задавам въпроса - от кой бизнес: от този бизнес, който все още не се трансформирал, който не прилага новите практики, или бизнеса, който стъпва на нови, на дигитални стратегии, който е ориентиран към новия, дигиталния турист, туристът, който, както се казва, преживява цялото туристическо преживяване в една дестинация чрез неговия смартфон. Той иска да има мобилни приложения с възможности за резервации в реално време, нещо което не се предлага. На национално ниво също бих казала, че това туристическо онлайн съдържание е доста разпръснато, уебсайтове като I love Bulgaria, \"България травел\" предлагат много добра информация за туристическите дестинации, но тя не е пълна по отношение на целия туристически продукт. Липсват например съвети за ползване на транспортни услуги, възможности за настаняване и по този начин клиентът - туристът всъщност - е принуден да търси информация от други източници.Така че аз веднага бих дала пример - у нас нямаме единна онлайн информация, която също така да бъде и добре структурирана, както например гръцката \"Филос\". Това е една онлайн платформа, която съдържа консолидирани данни. В нея участват голям и малък, и среден бизнес от различни сектори и подсектори на туристическата индустрия, хотелиери, ресторантьори, туроператори, мениджъри на туристически атракции. Така че всички по веригата, дистрибуторската верига, могат да ползват тази информация. Но най важното е, че дигитализацията в туризма дава излаз на фирмите, които вече са внедрили и работят въз основа на новите бизнес модели. Дава излаз на тези фирми и на глобалния пазар, така те стават видими, така те наистина могат да се конкурират, но да се конкурират чрез подобряване на обслужването. Чрез предлагане на съвършено различно преживяване, чрез индивидуализиране на туристическото преживяване, именно благодарение различното комбиниране на травел апликации и услуги.Проф. Попова, а как всъщност може да се организира връзката между образование, бизнес и държава? Очевидно, че трябва радикално нов подход на база сътрудничество и партньорство между тези три ключови субекта. Малкият и средният бизнес имат нужда от помощта, от подкрепата на държавата поради ограничените ресурси, и финансови, и човешки, за да може да се трансформират и да се развиват в съответствие с новите тенденции. А в същото време има нужда и от научно обслужване, от образование, подготовка на съответни кадри, които да го изведат на новия път на развитие.Докато връзката между образованието и правителството се рамкира от националната политика. В зависимост от това каква е националната политика в областта на туризма, в областта на образованието, в областта на културата, ние можем да подготвяме кадри.И както казах националната политика е постоянна, в областта на образованието, това е постоянна, дългосрочна задача, която стои пред всяко правителство и тя трябва да има сериозно присъствие в стратегиите, в дългосрочните документи за развитие на туристическия отрасъл и в плановете за действие.А всъщност къде трябва да се насочат усилията на туристическата индустрия - дигитализация, образование? Да, те са неразривно свързани. Дигитализация без образование, без научно обслужване е невъзможно, но туристическата индустрия трябва да мине на нови релси, на релсите на дигитализацията, на дигиталната трансформация, за да отговори на спецификата на новото търсене.Именно на този дигитален турист, това е генерацията на родените през новото хилядолетие, това е новата средна класа, особено в гъстонаселените райони на света, които ще пътуват. Те ще съставляват основната част на туристическия поток на бъдещето и те очакват съответно обслужване. Тоест, туристическите услуги трябва да се предоставят по съвършено нов начин.Кои са най-големите предизвикателства пред образованието в българския туризъм?Те са свързани именно с това - да си партнираме с бизнеса, за да се постигне синергия. Да можем заедно да осъществим тази трансформация.Държавата и бизнеса помагат ли на реализацията на младите хора. Как са организирани стажовете, по какъв начин?Стажовете са една болна тема от много години, бих казала от десетилетия. Тъй като без възможността студентите наистина да се запознават с практиката, с производствената практика, с управленската практика, трудно могат да бъдат изградени като добри професионалисти още докато са на студентската скамейка.От две години министерство на образованието и науката - МОН стартира производствени стажове, които се финансират със средства от ЕС и това е една чудесна възможност за студентите да се запознават със спецификата на практиката в туризма.Но аз смятам, че това е една остаряла и една не толкова ефективна форма за практическо обучение, затова защото практиката трябва да върви паралелно с образованието в аудиторията още от първи курс.Съвършено нова философия, нов подход към организацията на учебния процес е необходим, за да може наистина да се изгради един съвременен специалист по туризъм, който ще работи в бъдеще при съвършено нови условия.Не е лесно, поради това, което казах, че много малка част от малкия и средния бизнес се е трансформирал в съответствие с новите промени, процесите на дигитализация, на дигитална трансформация, много трудно се намират подходящи места за стажове. Това също е огромен проблем.Но стажовете са само единият от инструментите, едната от формите за практическо обучение. Основното е влизането на практиката в процеса на обучение и на подготовка на студентите, чрез най-различни форми. Съвместни разработки, работа на студенти по реални проекти, зададени от практиката. Разработване на дипломни работи, на магистърски тези, участие на изявени практици в семинарни занятия, в уъркшопи, участие дори на практици в процеса на оценяване на студентските разработки. Така че формите трябва да бъдат много, комбинирани по различен начин, в зависимост от спецификата на учебната програма. И не бива да се разчита единствено и само на стажовете. Стажовете имат все по-малък относителен дял в подготовката на студентите, това е мое лично виждане, поради обстоятелството, че в България повечето от младите хора работят и не могат отделят достатъчно време, за да изкарат производствените си стажове.", "date": "2018.06.17", "title": "Над 80% от туристическите услуги у нас са офлайн"}
{"url": "https://news.bg/society/slabo-zemetresenie-v-razlog.html", "text": "Слабо земетресение беше регистрирано в Разлог.По данни на Националния Институт по Геофизика, Геодезия и География трусът е бил с магнитуд от 3 по скалата на Рихтер.Земетресението е регистрирано между 5 и 6 часа сутринта в района на града.Епицентърът на земетресението е бил в района на селата Добърско и Горно Драглище.Няма данни за пострадали хора и материални щети.По информация на Европейския сеизмологичен център за Средиземно море (EMSC) трусът е бил с магнитуд от 2.7 по скалата на Рихтер.Земетресението е регистрирани на дълбочина от 5 километра.Природното явление е на 12 километра северозападно от Белица, на 28 километра източно от областния център Благоевград и на 78 километра южно от столицата София.", "date": "2018.06.17", "title": "Слабо земетресение в Разлог"}
{"url": "https://news.bg/crime/zadarzhaniyat-za-danachni-izmami-mlechen-bos-komentiral-ubiystvoto-na-ivo-stamenov.html", "text": "Задържаният за данъчни измами шеф на голяма фирма за млечни продукти  е говорил за убийството на началника на отдел \"Фискален контрол\" в НАП Иво Стаменов.Василев, който е , е чут да коментира убийството в СРС, съобщи \"\", позовавайки се на собствени източници.Репликите на Василев били уловени в СРС, след като Стаменов беше прострелян на столичната улица \"Дунав\" в личния си джип през месец декември 2017 година.Припомняме, на 18 декември в центъра на столицата . Директорът на отдел \"Фискален контрол\" в НАП беше прострелян в дясното рамо, като бяха засегнати големи кръвоносни съдове. След .На 12 януари беше съобщено, че Иво Стаменов е Стрелбата срещу него бе определена като Към момента все още не е ясно кой застреля данъчния шеф.Следва да се установят какви са били отношенията между Стефан Василев и Иво Стаменов, пише \"\".Припомняме и че бизнесменът Стефан Василев е . Той беше задържан на 4 юни при акция на спецпрокуратурата и ГДБОП. Василев укрил 900 хил. лв. от ДДС за период от 4 месеца. Според прокурорите укритата сума е по-голяма.В хода на акцията властите претърсиха над 20 адреса в Русе, Велико Търново, Пазарджик, Търговище и София.Близки до разследването източници на вестника разказали, че Василев бил във война и с разстреляния в началото на т.г. в София , който бе собственик на млекопреработвателното предприятие \"Лактима\".Припомняме, на 8 януари, понеделник,  показно пред офиса си в столични квартал \"Манастирски ливади\", на улица \"Ралевица\". Бизнесменът е получил осем куршума в гърдите, а последния е бил фатален.Стана ясно, че Петър Христов е застрелян . В района на убийството видеокамерите на са работили. Според разследващите полицаи убиецът е професионалист, защото такова автоматично оръжие се използвало от професионални убийци за мокри поръчки.Една от версиите, по които работи полицията, е .", "date": "2018.06.17", "title": "Задържаният за данъчни измами млечен бос коментирал убийството на Иво Стаменов"}
{"url": "https://news.bg/crime/19-godishno-momiche-e-prebito-do-smart-v-aytos.html", "text": "19-годишно момиче беше пребито до смърт в Айтос. Предполага се, че за смъртта на младата жена е отговорен нейният приятел, съобщиха от Областната дирекция на МВР в Бургас.Около 22.30 часа на 16 юни, събота, в Районното управление в Айтос е получен сигнал, според който хора са открили младо момиче в безсъзнание. Момичето било в жилище, разположено на улица \"Хаджи Димитър\" в Айтос. Според сигнала момичето имало множество рани в областта на главата и тялото.На мястото са изпратени екипи на \"Спешна помощ\" и полицията. Момичето е транспортирано по спешност в реанимацията на болницата в Бургас.Установено е, че пострадалата е 19-годишна млада жена с инициали И. Т.Медиците приели веднага пострадалата. Тя имала тежка черепно-мозъчна травма.Вследствие на тежките си наранявания около 2.40 часа през нощта 19-годишното момиче умира в болницата.Полицаите започват разследване веднага след сигнала. Според данните на МВР по случая е задържан приятеля на убитата - 27-годишен мъж от София с инициали Т. Е.Задържаният е бил криминално проявен. Той живеел на семейни начала с убитото момиче. Двамата имат и дете на 2 години и 8 месеца.Властите са извършили множество действия в хода на разследването. Огледано е местопроизшествието, разпитани са свидетели, съседи. Иззети са образци, натривки и други.По случая е образувано досъдебно производство. Действията продължават под надзора на Окръжната прокуратура в Бургас.", "date": "2018.06.17", "title": "19-годишно момиче е пребито до смърт в Айтос"}
{"url": "https://news.bg/int-politics/republika-severna-makedoniya-gartsiya-i-makedoniya-podpisaha-sporazumenieto-za-novoto-ime.html", "text": "Гърция и Македония официално сложиха край на многогодишния спор за името на Бившата югославска република Македония. Двете страни се споразумяха за името Република Северна Македония.Историческото споразумение подписаха външните министри на Гърция и Македония - Никос Кодзияс и Никола Димитров, заедно с посредника от страна на ООН в спора за името на Македония Матю Нимиц.Договорът остава да бъде ратифициран от гръцкия парламент и чрез референдум в Македония, който вероятно ще се проведе през месец септември.Церемонията по подписването на документа се проведе в гръцкото село Псарадес, намиращо се в района на Преспа, от страната на Гърция.След пописването на договора, събитието се пренесе на територията на БЮРМ - в Отешево, където ще има официален обяд. Делегациите на двете страни тръгнаха от Гърция към Македония с лодки по Преспенското езеро.На церемонията присъстват и премиерите на Гърция и Македония - Алексис Ципрас и Зоран Заев, които водеха преговори за новото име на БЮРМ.На историческото събитие присъстват още Върховният представител на ЕС по въпросите на външните работи и политика за сигурност Федерика Могериним, еврокомисарят за разширяването Йоханес Хан, както и заместник генералният секретар на ООН Розмари ди Карло. В делегацията на Македония са и министрите на отбраната, вътрешните работи и европейските въпроси.В изявлението си преди подписването на договора премиерът на Македония Зоран Заев заяви, че е горд от споразумението за новото име на Македония. \"Избрахме решение, което обединява\", подчерта Заев.\"Гордеем се с това споразумение. Гордеем се, защото се разбрахме около спор, който ни разделяше, и избрахме решение, което да ни обедини. С подписването на окончателното споразумение за решаването на проблема с името и за стратегическо партньорство между нашите две страни ние подместваме планини. Показахме, че това е възможно в момент, когато мнозина се съмняваха. Днес спорът приключва. Ние слагаме край на многогодишните различния и повдигнахме стената, която правеше приятелските отношения между народите ни трудни\", заяви премиерът на Македония.\"Научихме, че трябва да се учим от историята, а не да я повтаряме. Изграждаме бъдещето на основите на миналото\", допълни Заев.\"Регионът вече има една нова реалност. Вече живеем в свят, в който сме много зависими един от друг. Имаме задължението да улесним търговските взаимоотношения. Изолацията не носи приходи за никого. Това е съобщение към тези, които са против договора и в двете държави. Гърците, македонците, европейците са по-силни от страха. Европейското семейство не приема страха. Европа не приема ксенофобията\", заяви Заев във връзка с протестите срещу подписването на договора на опозицията в двете страни.По думите на Заев договорът е символ за това как може два народа, които до преди са били врагове и за които не е имало никакви индикации, че ще се помирят, да станат приятелски.\"Ние изградихме приятелство с Гърция. Ще бъдем партньори и съюзници\", каза още премиерът на Македония и допълни, че целият демократичен свят днес гледа как Македония изоставя миналото и тръгва към бъдещето.От своя страна премиерът на Гърция Алексис Ципрас заяви: \"Наш дълг е да сме сигурни, че правим солидни стъпки и аз съм оптимист. Тук имаме голяма музикална, балканска традиция. Днес пишем заедно нова песен, песен на радост, на просперитет. Празнуваме заедно раждането на ново бъдеще!\"\"Ще срещнем огромни предизвикателства по пътя ни, но имаме нужда да приложим по ефективен начин двустранните политики. Това са политики, базирани на споделени цели на Балканите за бъдещето на Европейския съюз. Това ще бъде категорично затваряне на една глава на различията в региона\", подчерта Ципрас.Подписването на договора е ключово за . Очаква се след решаването на спора за името, Скопие да получи дългоочакваната покана за започване на преговори за членство в ЕС и НАТО. Възможно е поканата за преговори за присъединяване към ЕС да стане факт по време на срещата на върха на лидерите на държавите членски на ЕС, която ще се проведе на 29 юни. Очаква се поканата за членство в НАТО да пристигне в Скопие на 11 юли.Припомняме, на 17 април тази година  за членство със Скопие. Подписването на договора преминава под засилено полицейско присъствие. Причината е готвената протестна блокада от страна на опозицията в Гърция.Припомняме, във връзка с подписването на договора опозиционната партия в Гърция \"Нова демокрация\" внесе вот на недоверие към правителството на Ципрас. Вотът се проведе вчера и беше неуспешен,. 153 депутати в гръцкия парламент отхвърлиха исканата от опозицията оставка на кабинета Ципрас, а 127 народни представители подкрепиха искането.Във връзка с подписването на договора министърът на външните работи на България Екатерина Захариева, която вчера беше на  и разговаря с македонския си колега Никола Димитров, заяви, че  Гърция и Македония за решаването на 27-годишния конфликт и подписването на историческото споразумение за новото име на БЮРМ.Припомняме, след дълги преговори Атина и Скопие исторически се споразумяха за  Преговорите между премиерите Алексис Ципрас и Зоран Заерв дадоха резултат и двете страни в многогодишния спор се съгласиха новото име не БЮРМ да бъде Република Северна Македония.Опозицията в Гърция обаче реагира негативно на споразумението. Същото стана и в Македония. Президентът на страната Георге Иванов се обяви против взетото решение и Отказът на Иванов стана причина премиерът Борисов и външният министър Захариева да , който беше на визита у нас на 14 юни, четвъртък.Това от своя страна предизвика  в обществото. По-късно Борисов заяви, че \"щеше да е предателство, ако днес в София бях посрещнал македонския президент с фанфари\". По думите му Зоран Заев и Алексис Ципрас били изключително храбри държавници и .Президентът на Македония Георге Иванов пък заяви, че . Той отказал да го подпише, защото виждал документа за първи път и не бил включен в него.Граждани и на двете страни .В България за името на Македония бе прието добре. От външно министерство обявиха, че за името Северна Македония. и изтъкнаха, че се надяват решението да е трайно и да отвори пътя на Република Македония към ЕС и НАТО.От , че югозападната ни съседка няма да има териториални или исторически претенции към нас с новото име Северна Македония.От .", "date": "2018.06.17", "title": "Република Северна Македония - Гърция и Македония подписаха споразумението за новото име"}
{"url": "https://news.bg/regions/silen-pozhar-v-tsentara-na-varna.html", "text": "Тази сутрин в центъра на Варна е избухнал пожар. Към момента 5 екипа от пожарникари все още се борят с огнената стихия.Сигналът за пожара е подаден около 8.40 часа сутринта. На мястото са изпратени огнеборци от пожарната в морската ни столица. Изпратени са 5 екипа на пожарната. Те са успели да локализират огъня.Пожарът е избухнал във временни постройки, пригодени за живеене или складиране на вещи, намиращи се във вътрешен двор на жилищна кооперация на ул. \"Околчица\", съобщиха от Областната дирекция на МВР във Варна.При инцидента е пострадала възрастна жена. Тя е вдишала дим от пожара. Жената е отведена в болница.По първоначална информация в пламналите постройки живее и мъж. За момента той не е установен.По данни на БНТ жителите в района на пожара са чули взрив.Работата по окончателното потушаване на огъня продължава.", "date": "2018.06.17", "title": "Силен пожар в центъра на Варна"}
{"url": "https://news.bg/regions/dvama-makedontsi-postradaha-pri-katastrofa-kray-blagoevgrad.html", "text": "Двама души пострадаха при катастрофа край Благоевград.Инцидентът е възникнал около 10.40 часа тази сутрин край село Зелен дол, на път от ГКПП \"Логодаж\" към Благоевград.Пострадалите при произшествието са македонски граждани - на 55 и 27-годишна възраст.Изяснено е, че автомобилът, в който се придвижвали македонските граждани, идвал от граничния пункт в посока към областния град. Колата се е преобърнала по таван на около 200 метра преди кръговото кръстовище на пътния възел с АМ \"Струма\", съобщи БГНЕС.Към момента няма данни за състоянието на пострадалите.Движението в района на катастрофата е временно ограничено. На мястото са пристигнали екипи на \"Пътна полиция\", които регулират преминаването.", "date": "2018.06.17", "title": "Двама македонци пострадаха при катастрофа край Благоевград"}
{"url": "https://news.bg/regions/magistralite-razrushavat-arheologiyata-skochiha-eksperti.html", "text": "Магистралите разрушават археологията. Това констатираха археолози и експерти. Те искат промени в закона за културно историческото наследство, за да се защити обществения интерес.Те се обявиха в защита на Скаптопара - огромен архитектурен комплекс. Обектът е важен за развитието на културния туризъм в региона.Има реална възможност трасето да се измени и обектът да се запази. Именно за това апелират и защитниците на Скаптопара. Според тях изместването на трасето на АМ Струма няма да има никакви фатални последици за довършването на магистралата.Допълнителните средства ще са в размер на 1-2 милиона лева. Очакваното удължаване на строителството ще е шест месеца като това нямало да се отрази на целия ЛОТ 3.Досега строителството на магистралата е унищожило много ценни разкопки, според тях. Това осакатява българската археология, а и се лишавали идните поколения от културно наследство. Законът за културното наследство е променян 19 пъти като общественият интерес е пренебрегван, според тях.Законът не работи,но и не изпълнява функциите си. Законът не предоставял никакви механизми, чрез които местните власти да участват и контролират опазването на културните паметници. Трасето е променено и удължено, заяви Калин Анастасов.То е оскъпено и незнайни защо минава директно през разкопките, по думите му. Туризмът не е бизнес, а индустрия, коментира Здравка Чимева. Туризмът щял да разкрие много работни места, по мнението й. Камъкът си тежи на местото, поясни и археологът Павел Деспотов.Всички искат обектът да се съхрани. След като има шанс един обект да бъде съхранен, той трябва да бъде спасен, категоричен е той. Това ще е добре не само за Благоевград, но и за цялата страна.Над 13 000 души подкрепят опазването на археологията. Те не искат историята на града да бъде унищожена. Ако се запази обектът неговото обслужване ще изисква 500 работни места.Припомняме, че около изграждането на АМ \"Струма\" продължава да има неизвестни. Трасето на магистралата минава през .На 5 май,  заяви, че дава едномесечен срок на археолозите и инженерите, за да намерят решение.На 17 юни в София се организира протест, в който граждани ще настояват разкопките , а не да бъдат погребани под тонове асфалт.", "date": "2018.06.17", "title": "Магистралите разрушават археологията, скочиха експерти "}
{"url": "https://news.bg/world/za-3-dni-1-mln-rusnatsi-podpisaha-petitsiya-sreshtu-pokachvaneto-na-pensionnata-vazrast.html", "text": "Над един милион руснаци подписаха петиция срещу увеличаването на пенсионната възраст за трите дни от създаването й, предаде Би Би Си.Документът, адресиран до президента, премиера и парламента, е публикуван на сайта\"Осъществяването на предложението за повишаване на пенсионната възраст би означавало, че значителна част от руските граждани няма да доживее до пенсия\", се казва в петицията.Намерението на властите е пенсионната възраст при жените да се увеличи с 8 години, а при мъжете с 5. Това означава, че жените, които досега се пенсионираха на 55 години, вече да работят до 63, а мъжете - вместо на 60 да излизат от трудовия пазар на 65 години, което е над средната продължителност на живота.В страната средната стойност за мъжете е 64.7 г., а за жените - 76.3 г., сочат данните наОбщата продължителност на живота в Русия е 70.5 г.За сравнение - в САЩ тя е 79.03 г., във Великобритания - 81.2 г., в Германия - 81 г., във Франция - 82.4 г., в Китай - 76.1 г. ", "date": "2018.06.17", "title": "За 3 дни 1 млн. руснаци подписаха петиция срещу покачването на пенсионната възраст"}
{"url": "https://news.bg/society/ekolozi-protestiraha-sreshtu-planovete-za-pirin-magistrala-struma-aets-belene.html", "text": "Природозащитници излязоха тази вечер в центъра на София на протест под мотото \"Спаси България\", предаде БНТ. В акцията участваха представители на близо 30 неправителствени групи от страната.С плакати \"Да спасим природата\" и \"Няма да мълчим\" протестиращите отново се обявиха срещу промените в плана за управление на парк Пирин и срещу застрояването на Корал.Много от протестиращите бяха дошли да кажат \"не\" на рестарта на АЕЦ \"Белене\" и на изграждането на АМ \"Струма\" върху антично селище край Благоевград.\"Аз съм тук заради Корал, което е едно от малкото красиви останали места, което също искат да го покрият с бетон. Ние ще се борим до последно.\" - коментира Васил Гюров.\"Аз съм категорично против изграждането на автомагистрала \"Струма\" върху древния град Скаптопара. Находището е изключително ценно за развитието на туризма в Благоевградско и трябва да остане.\" - подчерта Ваня Маникатева.Природозащитниците настояват за нова законодателна рамка и за честен диалог на управляващите с гражданското общество, което да участва при решаването на важните екологични проблеми.", "date": "2018.06.17", "title": "Еколози протестираха срещу плановете за Пирин, магистрала „Струма“, АЕЦ „Белене“"}
{"url": "https://news.bg/world/ne-gledayte-nito-edin-mach-iliya-troyanov-za-mondiala-i-za-grazhdanskata-smelost.html", "text": "Г-н Троянов, в неделя германският национален отбор ще играе първия си мач от Световното първенство в Русия. Но Вие умишлено няма да включите телевизора. Защо? Международният спорт е , а Световното първенство по футбол е най-голямото събитие в тази система. Комерсиализацията, безкритичното сътрудничество с тоталитарни системи, експлоатацията на хора (вижте например работниците в Катар), националистическото инструментализиране (вижте Сочи) - всичко това достигна непоносими размери. Затова смятам, че спортните фенове, към които принадлежа и аз самият, трябва да дадат единствения удачен сигнал, а именно - да спрем да гледаме футбол. Тогава тази гигантска машина за пари ще се сгромоляса, защото тя функционира именно на гърба на нашето лековерие и на нашата преданост.Труден ли и този доброволен отказ от гледането на футбол?  Не, не ми е трудно. Опитах се да си спомня кои мачове от последното Европейско първенство са ми харесали толкова много, че щях да съжалявам, ако не ги бях гледал. Честно казано, не можах да се сетя за такъв мач. И въпреки това съм седял някъде с часове и съм зяпал. Покрай раздуването на това спортно събитие с все повече мачове се получава едно огромно пренасищане, което всъщност е напълно типично за неолибералния капитализъм, чиято цел е да запълни всички празни пространства. Отдавна изчезна възбудата, която изпитвах като дете и която ме караше седмици наред да очаквам с нетърпение някой мач. Дори да оставим настрана скандалите във ФИФА, тази перманентна наличност на футболни срещи води до емоционално обезценяване на отделните мачове.По време на Европейски и Световни първенства мачове гледат и хора, които иначе изобщо не се интересуват от футбол. Как си го обяснявате?  Според мен има два вида фенове. Истинските спортни фенове, поне такова е моето впечатление, предпочитат да изгледат някой добър мач от втора лига, който не е плътно подплатен с реклами и не се предава на живо по цял свят. В този мач феновете усещат истинския дух на спорта, който обичат. Другите пък гледат мачове от Световни или Европейски първенства поради простата причина, че става дума за един вид обществено събитие, което е достъпно за всички. И те искат да бъдат част от това голямо събитие. Нещо, което е станало рядкост в нашите раздробени общества.След допинговите скандали в колоезденето зрителският интерес спадна драстично. Не обаче и във футбола, въпреки корупцията. Защо? Важен момент тук е национализмът. На преден план отново излизат старите модели на националната идентичност, честта и славата. А в колоезденето на практика се състезават отделни фирми, с които човек трудно може да се идентифицира.Смятате ли, че политиците също трябва да бойкотират Световното първенство, като просто откажат да отидат в Русия? Или би било добре да използват посещението си за разговори с правозащитници например? Смятам селективния бойкот за политика без каквото и да било въздействие. Не можеш да кажеш: Имаме нужда от вашия природен газ, но сега на Световното ще ви натрием носа. За съжаление повечето политици се занимават не с конкретни визии, а единствено с реалната политика.А смятате ли, че футболистите също трябва да заемат политическа позиция?  В един отборен спорт, какъвто е футболът, отделните играчи почти не могат да взимат самостоятелни решения. А и спонсорските договори на практика запушват устата на футболистите. Който протестира, излага на опасност цялата си професионална кариера. Малко са хората, които са готови на такова нещо. Нечестно е обаче да приписваме отговорността само на спортистите. Защо въпреки измамите при Даймлер, Ауди и Фолксваген няма повече вътрешни информатори? Или пък в големите концерни, които замърсяват нашите океани и земи? На нас просто ни липсва гражданска смелост. И това е проблем на цялото ни общество.Какво ще правите в неделя, когато германските национали ще играят първия си мач в това Световно първенство?  В неделя съм в София. Ще седнем двамата с чичо ми и ще си говорим. За дните и седмиците по време на Световното първенство съм планирал много хубави неща. Направил съм си например списък с няколко ресторанта, които винаги съм искал да посетя. По време на Световното първенство там винаги се намират свободни места. Има много предимства, когато човек плува срещу течението.", "date": "2018.06.17", "title": "Не гледайте нито един мач – Илия Троянов за Мондиала и за гражданската смелост"}
{"url": "https://news.bg/int-politics/predsedatelskata-troyka-napravi-ravnosmetka-na-balgarskoto-evropredsedatelstvo.html", "text": "Със среща на Председателската тройка тази вечер започна заключителното събитие от парламентарното измерение на Българското председателство на Съвета на Европейския съюз в София, съобщиха от пресцентъра на Народното събрание.В срещата участваха председателите на комисиите по европейски въпроси на предходното, настоящото и бъдещото председателство - Естония, България и Австрия, както и от делегацията на Европейския парламент.Срещата има подготвителен характер и резултатите от дискусията ще бъдат представени на останалите делегати в началото на Конференцията на комисиите по европейските въпроси на парламентите на ЕС, която ще бъде открита утре, 18 юни, в 9.00 часа, в зала 3 на НДК.Председателят на парламентарната Комисия по европейските въпроси и контрола на европейските фондове Кристиан Вигенин благодари на участниците в срещата за конструктивното сътрудничество през изминалите шест месеца. Той изрази надежда, че Българското председателство е допринесло за придвижването на дебатите по важни европейски теми и за приближаването към една по-добра, сигурна, балансирана и обединена Европа.Председателската тройка се споразумя по заключителния документ, който се очаква да бъде приет в края на Софийската пленарна среща.Проектът на принос е посветен на водещи приоритети за Българското председателство и неговото парламентарно измерение - сред тях са необходимостта от силна и ефективна кохезионна политика след 2020г., европейската интеграция на Западните Балкани и подобряването на свързаността в региона, засилването на социалното измерение на Европа и на ролята на националните парламенти в дебата за приближаване на европейските институции до гражданите.", "date": "2018.06.17", "title": "Председателската тройка направи равносметка на българското европредседателство"}
