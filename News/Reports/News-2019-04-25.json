{"url": "https://news.bg/bulgaria/zhalba-vav-vas-zaradi-reshenie-na-tsik-za-mashinnoto-glasuvane.html", "text": "Във Върховния административен съд в края на работния ден e постъпила жалба срещу решение на ЦИК от 22 април 2019 г., с което е определен изпълнител чрез състезателна процедура за възлагане на обществена поръчка.е за наемане на 3000 специализирани устройства с инсталиран софтуер за машинно електронно гласуване, както и логистично осигуряване и обслужване на специализираните устройства по секционните избирателни комисии в страната.Това съобщават от пресцентъра на съда. Жалбоподател е \"Българските машини за гласуване\" ЕООД. Фирмата е била отстранена от състезателната процедура.Делото 4871/2019 е насрочено за 30 април 2019 г. от 10,00 часа.Припомняме, че на 16 април изтече срокът, в който могат да се подават оферти за предоставяне на машини за гласуване. В срока за подаване на предложенията  - от \"Български машини за гласуване\" ЕООД, \"Лекс.Бг\" АД и от \"Сиела Норма\" ЕАД.Единствено тази на \"Сиела Норма\" е отговаряла на условията - максималната прогнозна стойност на поръчката да е до 7.5 млн. лева без ДДС.", "date": "2019.04.25", "title": "Жалба във ВАС заради решение на ЦИК за машинното гласуване "}
{"url": "https://news.bg/world/vodenata-ot-sasht-koalitsiya-ubila-1600-tsivilni-pri-udarite-nad-rakka-prez-2017-g.html", "text": "Повече от 1600 цивилни са убити при интензивни бомбардировки на водената от САЩ коалиция над сирийския град Ракка за период от 4 месеца през 2017 г. Това става ясно от доклад на Amnesty International и Airwars, цитиран от АФП и \"Ройтерс\".Откритията са събрани след месеци на полева работа и анализ на данни, включително и с помощта на проект, в който 3000 активисти са проучили сателитни изображения онлайн.В средата на 2017 г. де факто Ракка беше сирийската столица на \"халифата\" на ДАЕШ (\"Ислямска държава\") и водената от САЩ коалиция провеждаше военна кампания срещу групировката.Безпрецедентното разследване призовава основните членове на коалицията да покажат по-голяма прозрачност и отговорност.\"Много от бомбардировките са неточни и десетки хиляди артилерийски снаряда са изстреляни безразборно\", обяви Донатела Ровера от Amnesty International.Повече от 1600 цивилни са убити при бомбардировките. Коалицията е признала за около 10% от тези смъртни случаи.\"Коалицията заличи Ракка, но те не могат да заличат истината\", подчерта Ровера.Според представителя редица причини обясняват високия брой на загиналите сред цивилните, включително провалено разузнаване и наблюдение, използване на неподходящи оръжия.Организациите също критикуват прекомерното използване на артилерия в битката за града, което представител на американската армия го определи като най-голямото от Виетнамската война.Някои от снарядите са падали на разстояние повече от 100 метра от целта.Проектът Strike Trackers, в който са участвали дигитални доброволци от 124 държави, за да установят всяка една от 11 000 унищожени сгради в Рака, е анализирал повече от 2 милиона сателитни изображения.", "date": "2019.04.25", "title": "Водената от САЩ коалиция убила 1600 цивилни при ударите над Ракка през 2017 г. "}
{"url": "https://news.bg/int-politics/kitay-machka-sasht-pri-svrahzvukovite-raketi.html", "text": "Китай води на САЩ в надпреварата в разполагането на свръхзвукови ракети, които ще победят съществуващите системи за противовъздушна отбрана. Това предупреждават високопоставени американски официални лица, цитирани от \"Ройтерс\".Комбинацията от скорост, маневреност и височина на тези ракети ги прави трудни за проследяване и прихващане.Те летят със скорост над пет пъти по-висока от скоростта на звука, което е около 6200 км/ч. Някои ще летят с повече от 25 000 км/ч, според американски и други западни изследователи. Това е около 25 пъти по-бързо от съвременните пътнически самолети.Адмирал Хари Харис, който е бивш командир на Тихоокеанското командване на САЩ, заяви пред Комисията по въоръжените сили към Конгреса през февруари миналата година, че хиперзвуковите оръжия са една от редицата модерни технологии, в които Китай започвал да изпреварва американските въоръжени сили, оспорвайки тяхното господство в Азиатско-Тихоокеанския регион.През април миналата година д-р Майкъл Грифин, който е заместник-министър на отбраната на САЩ, отговарящ за изследванията и инженерството, каза пред Комисията по въоръжените сили на Сената, че Китай е разположил, или е близо до разполагането, на хиперзвукови системи, въоръжени с конвенционални бойни глави.Те могат да изминат хиляди километри от китайското крайбрежие и да заплашат американски военни бази или бойни корабни групи, водени от самолетоносачи, посочи той.\"Ние не разполагаме с отбранителни системи срещу тези системи\", подчерта Грифин.Русия може би вече е въвела на въоръжение хиперзвуково оръжие. На военния парад за Деня на победата през май миналата година руските военни показаха свръхзвукова ракета. Руският президент Владимир Путин определи ракетата като \"непобедима\".Руското военно министерство не е отговорило на въпроси на \"Ройтерс\" за възможностите на техните хиперзвукови оръжия.Китайските военни през 2014 г. обявиха, че са провели свръхзвуков тестов полет. В началото на 2016 г. те проведоха шест успешни теста според американски военни представители.В началото на ноември Китай показа нова балистична противокорабна ракета СМ-401 по време на авиошоу. Информации в китайските държавни медии посочваха, че новата ракета е хиперзвуково оръжие.", "date": "2019.04.25", "title": "Китай мачка САЩ при свръхзвуковите ракети"}
{"url": "https://news.bg/regions/obnovyavat-sofiyskite-gari-poduyane-i-iskar.html", "text": "Подписаха договорите за реконструкция на софийските гари Подуяне и Искър. Двете основни софийски гари ще бъдат изцяло обновени през следващата година със средства от Оперативна програма \"Транспорт и транспортна инфраструктура\" 2014-2020 г.Гаровите комплекси Подуяне и Искър са част от жп линията София - Пловдив, която е най-натоварената в страната. За 2017 г. броят на пристигащите и заминаващи пътници по това направление са 1,4 млн. души.В реконструкцията се включва напълно обновяване на приемните, нови енергоефективни, високотехнологични модерни инсталации - електрическа, отоплителна, вентилационна, климатична, ВиК, охранителна, видеонаблюдение, оповестителна, както и проектиране и изпълнение на конструктивно укрепване и саниране на елементи на сградите.Изпълнител на реконструкцията на гаров комплекс Подуяне е \"Инфраструктурно строителство\" АД. Стойността на договора е 2 903 166, 23 лв.Ремонтът на гаров комплекс Искър пък ще бъде направен от Консорциум \"Гара Искър 2018\", състоящо се от фирмите \"Среги\" ООД и \"ТИТ Инженеринг\" ЕООД. Стойността му е 1 212 239,00 лв.", "date": "2019.04.25", "title": "Обновяват софийските гари Подуяне и Искър"}
{"url": "https://news.bg/world/kndr-platila-2-mln-dolara-za-bolnichnite-grizhi-na-oto-uormbiar.html", "text": "Властите в Северна Корея са платили 2 млн. долара за болничните грижи на Ото Уормбиър след завръщането му в САЩ, предаде The Washington post. Припомняме, че студентът Уормбиър беше държан повече от година и почина дни след като беше върнат в страната си в кома.През декември стана ясно, че  от 500 млн. долара на роднините.Самите родители поискаха 1 млрд. долара от Пхенян. да се е отнасял жестоко или да го е изтезавала.Той бе осъден на тежък труд, след като го обвиниха в кражба на пропаганден плакат.Роднините обаче са убедени във вината на корейските власти за смъртта му.От Белия дом са отказали коментар. В и-мейл говорителят Сара Сандърс пише, че САЩ не коментират преговори около размяна на заложници, затова те са толкова успешни при тази президентска администрация. Съединените щати, Южна Корея и други често обвиняват Северна Корея, че използва задържани чужденци, за да се сдобие с дипломатическите отстъпки.", "date": "2019.04.25", "title": "КНДР платила 2 млн. долара за болничните грижи на Ото Уормбиър "}
{"url": "https://news.bg/world/rusiya-zakleymi-skandalniya-ukrainski-zakon-za-ezika.html", "text": "Русия заклейми като \"скандален\" ход на Украйна да понижи статута на руския език в страната, информира АФП.По-рано днес украинският парламент одобри  за сметка на руския. Мярката увеличава квотата за телевизионни и радиопредавания на украински език и задължава всички украинци да говорят на украински език. Той ще е задължителен за държавни служители, лекари, учители и адвокати. При нарушения ще се налагат глоби.Повечето украински граждани владеят руски език. Но използването на руски е изключително политизирано след анексирането на Крим от Москва през 2014 г.Президентът Петро Порошенко определи новия закон като \"историческо събитие\". Новоизбраният лидер Москва изрази възмущението си от промените.\"Това е скандален закон\", коментира говорителят на руското външно министерство Мария Захарова.Решението \"само ще задълбочи разделението в украинското общество и допълнително ще убие вероятността за прекратяване на украинската криза\", добави тя.Вчера Русия облекчи предоставянето на руски паспорти на граждани на Източна Украйна, осъдено от Киев и Запада.", "date": "2019.04.25", "title": "Русия заклейми „скандалния” украински закон за езика"}
{"url": "https://news.bg/world/makron-s-reformi-na-fona-na-protestite-na-zhaltite-zhiletki.html", "text": "Реформи на фона на продължаващите протестиТова обяви в речта си тази вечер френският президент Еманюел Макрон, съобщиха световните информационни агенции. Сред предлаганите мерки са намаляване на данъците за средната класа и облекчаване на процедурите около организацията и провеждането на референдуми. Макрон отчете протестите, които текат месеци наред в страната. Той настоя редът да бъде възстановен, въпреки че намира самите искания, довели до протестите, за справедливи. Той не скри, че хората са разочаровани от политическия елит. В същото време се обяви категорично срещу всякакви прояви на насилие. Макрон засегна и други наболели теми, сред които миграцията, която остава проблем за Евросъюза. Той призна, че принципът за \"свободно движение на хора\" вече не работи и Шенген е застрашен. На пресконференцията присъства премиерът Едуар Филип. Речта на държавния глава е отразявана от 320 журналисти. Припомняме, че Макрон отложи речта си заради , нанесъл много тежки материални щети. Вече пет месеца продължават протестите на движението на жълтите жилетки, които се обявяват срещу поскъпването на живота и неравенството в разпределението на доходите.Много често демонстрациите прерастват във вандалски акции и завършват със стотици арести. ", "date": "2019.04.25", "title": "Макрон с реформи на фона на протестите на жълтите жилетки "}
{"url": "https://news.bg/society/62-ot-balgarite-sa-razocharovani-ot-gerb-zaradi-apartamentgeyt-otchita-market-links.html", "text": "Нивата на негативизъм за развитието на страната са се повишили значително заради скандала \"Апартамент гейт\". Това показват данните от проучване на \"Маркет линкс\".Съотношението между дяловете на критично настроените към развитието на страната (69%) и тези с положително мнение (27%).При оценката за очакванията за бъдещо развитие, също се отчита негативна тенденция (53% от всички).По отношение очакванията на българи за материалното състояние на домакинствата се отчита умерен оптимизъм на 45% от хората.\"Апартаментгейт\" е довел до промяна на отношението към ПП ГЕРБ сред 62% от българските гласоподаватели, като почти всички от тях (98%) декларират, че тази промяна е в негативна посока.Въпреки, че скандалът се разрасна и към други партии и държавни институции, към момента водещата партия в управляващата коалиция е тази, която понася основните последствия, сочи проучването.Резултатите показват, че скандалът е оказал негативно влияние върху 1/3 от техните избиратели.Според данните на \"Маркет линкс\" първоначалните очаквания, че \"Апартаментгейт\" отслабва позициите на ГЕРБ, за сметка на тези на БСП, не се потвърждават. Социалистическата партия също губи дял от одобрението на българските граждани.39% декларират, че ще гласуват на предстоящите евроизбори. Дистанцията между ГЕРБ и БСП е изключително малка, като в момента БСП са водещи. Трета полическа сила твърдо остава ДПС. Заявка за излъчване на следващи представители в ЕП са още ВМРО-БНД и \"Демократична България\".", "date": "2019.04.25", "title": "62% от българите са разочаровани от ГЕРБ заради \"Апартаментгейт\", отчита \"Маркет линкс\""}
{"url": "https://news.bg/crime/vas-otkaza-da-razgleda-zhalbite-za-registratsiyata-na-koalitsiya-za-balgariya-za-evrovota.html", "text": "Петчленни състави на Върховния административен съд оставиха без разглеждане две частни жалби във връзка с решение на ЦИК, с което КП \"Коалиция за България\" е регистрирана за участие в Евроизбори 2019.Определенията не подлежат на обжалване.Едната жалба е подадена от политическа партия \"Българска социалистическа партия\" и коалиция \"БСП за България\" и е против определение на тричленен състав на ВАС по административното дело. Другата жалба е подадена от политическа партия ПП \"Коалиция за теб България\" срещу определение по административното дело.Според двата различни петчленни състава частните жалби са недопустими и поради това следва да се оставят без разглеждане, а производствата по делата да се прекратят. Петчленните състави приемат, че производството по чл. 58 от Изборния кодекс е особено и специално спрямо регламентираните в АПК производства по оспорване на индивидуалните административни актове и то не предвижда възможност за обжалване на актовете на Върховния административен съд.Припомняме, че 7 април  Тогава от левицата заявиха, че желанието на АБВ да регистрират коалиция със същото наименование има за цел да въведе в заблуждение и да доведе до объркване на избирателите. В отговор на тези обвинения лидерът на АБВ Румен Петков подчерта, че ", "date": "2019.04.25", "title": "ВАС отказа да разгледа жалбите за регистрацията на \"Коалиция за България\" за евровота"}
{"url": "https://news.bg/bulgaria/sova-haris-minimalna-prednina-za-gerb-pred-bsp-mesets-predi-evrovota.html", "text": "Минимална преднина за ГЕРБ пред БСП месец преди евровота. Това показват данните от социологическо проучване на агенция \"Сова Харис\".Според тях, управляващите получават 22,5% срещу 21,8% за социалистите. ДПС е третата и последна партия, която има шансове да вкара евродепутати.Тя взима 7,1 процента. Бариерата за влизане в ЕП е 6 процента. Под чертата остават \"Воля\", ВМРО, Атака и други. ГЕРБ и БСП са на първо и второ място сред политическите сили, на които запитаните имат доверие - съответно с 28,1 и 24,7 процента. На дъното са ДБГ и ДОСТ с 0,4 и 0,2 на сто. Премиерът и лидер на ГЕРБ Бойко Борисов и червения лидер Корнелия Нинова са лидерите на партии, на които запитаните имат най-голямо доверие - те взимат съответно 31, 4 и 22,8 на сто. В дъното са Лютви Местан и Димитър Делчев. 57% от запитаните са сигурни, че ще гласуват на тези избори, срещу 14,3 процента, които няма да отидат до урните. Напълно сигурни в своя избор вече са 54,1%, а 25,8 процента все още не са решили за кого ще гласуват. Проучването е било проведено в периода 16-22 април 2019 г. сред 995 български граждани по метода на стандартизираното face-to-face интервю по домовете.На предстоящите евроизбори ще се явят 13 партии 18 коалиции и 6 независими кандидати. Вече бе изтеглен и жребият . До 30 април могат да се подават заявления за гласуване. Вотът е насрочен за 26 май. ", "date": "2019.04.25", "title": "\"Сова Харис\": Минимална преднина за ГЕРБ пред БСП месец преди евровота "}
{"url": "https://news.bg/world/250-sa-zhertvite-na-atentatite-v-shri-lanka.html", "text": "253 са жертвите на атентатите в Шри Ланка, според последните официални данни. По-рано беше съобщено за 350 жертви, но броят бе ревизиран. Най-малко 40 от тях са чужди граждани. Идентифицирането на много от загиналите е затруднено. Припомняме, че министърът на отбраната на Шри Ланка Хемасири Фернандо подаде оставка след критика от обществото и ръководството на страната във връзка с .Вчера От прессекретариата на президента уточниха, че министърът ще остане на поста до назначаването на неговия наследник.Междувременно числото на ", "date": "2019.04.25", "title": "250 са жертвите на атентатите в Шри Ланка "}
{"url": "https://news.bg/world/zarif-skochi-na-netanyahu-ne-vyarva-che-tramp-iska-voyna-s-iran.html", "text": "Американският президент Доналд Тръмп не иска война с Иран. В това е убеден иранският външен министър Мохамед Джавад Зариф.Той припомня и предишни изказвания на държавния глава по темата. Той обаче се притеснява от влиянието, което имат върху политиката му Израел и Саудитска Арабия. По думите му, те биха могли да повлияят така, че да се стигне до военен конфликт. Също такова влияние има и президентският съветник по сигурността Джон Болтън. Зариф определя изброените като \"Б отбор\", който иска дестабилизирането на Техеран и смяна на режима. Припомняме, че отношенията между двете държави се обтегнаха през последните години, след като САЩ се оттеглиха от ядреното споразумение с Иран.  Администрацията на Тръмп официално определи Революционната гвардия на Иран като чуждестранна терористична организация, което накара Иран да отвърне реципрочно и да определи американските военни като терористична организация като част от \"всеобхватен план\" за отмъщение срещу \"враждебните политики\" на Вашингтон.", "date": "2019.04.25", "title": "Зариф \"скочи\" на Нетаняху, не вярва, че Тръмп иска война с Иран "}
{"url": "https://news.bg/world/shestima-turski-zhurnalisti-otivat-v-zatvora.html", "text": "Шестима турски журналисти отиват в затвора. Това става факт, след като съдът не уважи обжалванията на вече издадените им присъди, предаде АП. Те бяха осъдени до 5 години. Шести техен колега с присъда над 5 години затвор все още има право да обжалва. Те са от екипа на изввестен критик на президента Реджеп Ердоган. Случаят с него породи тревога относно свободата на медиите в страната. Припомняме, че най-малко 11 служители, включително главният редактор, бяха задържани като част от антитерористични мерки. Според данни на Синдиката на журналистите, повече от 130 служители на медиите са в затвора в момента ", "date": "2019.04.25", "title": "Шестима турски журналисти отиват в затвора"}
{"url": "https://news.bg/world/listovka-na-korbin-za-evrovota-yadosa-leybaristite.html", "text": "Лидерът на британските лейбъристи Джереми Корбин предизвика гнева на съпартийци и съмишленици, предаде HuffPost UK. Причината е листовка на партията, свързана с предстоящите избори за Европарламент. Великобритания бе принудена да започне подготовка за тях, след като стана ясно, че няма да напусне ЕС в предвидения по-рано срок. В листовката се твърди, че партията е готова да ръководи Кралството и след Брекзит, а за втори референдум по темата нищо не се споменава. Това озадачава, тъй като позициите на партията по тези въпроси са известни. В ЕП не са запознати с листовката. ", "date": "2019.04.25", "title": "Листовка на Корбин за Евровота ядоса лейбъристите "}
{"url": "https://news.bg/int-politics/sreshtata-kim-putin-oprovergava-vazgleda-che-kndr-e-v-diplomaticheska-izolatsiya.html", "text": "Преговорите между руския президент Владимир Путин и вожда на Северна Корея Ким Чен-ун, които се проведоха по-рано днес във Владивосток, позволиха на Пхенян да покаже, че не се намира в дипломатическа изолация по пътя към премахването на международните санкции. Това пише авторитетното американско издание \"Уолстрийт джърнъл\".Според изданието днешната среща е позволила на Ким Чен-ун да \"укрепи имиджа си в страната си и да изпрати послание, че режимът, разполагащ с ядрени оръжия, не е изолиран дипломатически, опитвайки се да се измъкне от санкциите и да преодолее безизходицата в преговорите с администрацията на Доналд Тръмп\".\"За Путин това беше възможност за допълнителен напредък в постигането на амбициозната задача за възстановяване на статута на Москва като водеща световна сила\", отбелязва още американският вестник.\"Москва отдавна гледа на себе си като на ключов фактор за осигуряване на стабилност на Корейския полуостров, руски официални лица неофициално изразиха разочарование, че на Ким Чен-ун, който дойде на власт в края на 2011 г., му отне повече от седем години, за да направи първото си посещение в Русия\", продължава изданието.\"КНДР се нуждаеше от тази среща много повече отколкото Русия, която заема прагматична позиция по отношение на КНДР\", смята \"Уолстрийт джърнъл\".Първата среща между президента на Русия и вожда на КНДР беше проведена по-рано днес на остров Руски в близост до Владивосток в Далечния изток на Русия.", "date": "2019.04.25", "title": "Срещата Ким-Путин опровергава възгледа, че КНДР е в дипломатическа изолация"}
{"url": "https://news.bg/politics/borisov-ne-se-interesuva-dali-kampaniyata-shte-e-smirena.html", "text": "\"Не ме интересува дали ще има смирена кампанията. Да правят каквото искат. Виновните в ГЕРБ са си подали оставките и всички от държавни постове са отстранени. Няма повече аз да се занимавам това.\"Това заяви премиерът Борисов по време на посещението във Варна в отговор на въпрос дали предизборната кампания, която започва утре ще бъде смирена.Премиерът инспектира строителните дейности по бул. \"Васил Левски\" във Варна.\"Знам какво виждах преди година и половина. Просто исках да видя тази \"елипса\", има 4 м. денивелация. Ако е било лесно - щяха да го построят и комунистите\", заяви Борисов.За изграждането на новото трасе от ул. \"Подвис\" до ул. \"Девня\" правителството е отпуснало 80,5 млн. лв.До момента са изградени пътни възли с кръгови кръстовища на две нива при пресичане трасето на бул. \"В .Левски\" с бул. \"Владислав Варненчик\", \"Сливница\" и \"Цар Освободител\", както и велотрасета по локалните платна на булеварда.В обхвата на новата част са изпълнени и две локални обслужващи платна, 12 рампи за вливане и отливане в и от булеварда, 4 надлеза за пешеходци.Втората част на бул. \"Левски\" - от ул. \"Подвис\" до бул. \"Осми приморски полк\" е ремонтирана по проект с финансиране по ОПРР, на стойност 6.5 млн. лв.Министър-председателят подчерта, че усилено се работи и по други инфраструктурни обекти във Варна.По думите му са предложили втория мост на Аспарухово за публично-частно партньорство. По повод изграждането на автомагистрала \"Хемус\" Борисов коментира, че се очаква до 2024 година тя да бъде готова.\"Веднага като излязохме в опозиция Законът за предварителното отчуждаване го махнаха, за да не може да се строи. Поне 2 години сме загубили на АМ \"Хемус\". Чак сега приключват отчужденията на Търговище. Това нарочно го направиха, аз съм убеден\", допълни премиерът Борисов.Той отбеляза още, че с изграждането на АМ \"Хемус\" ще стимулира икономиката в тази част на страната и даде пример с реализирането на инфраструктурните проекти в Южна България - магистралите \"Тракия\" и \"Марица\".\"Обзаложил съм се с Горанов, че едно 20% БВП ще се вдигне само от магистрала \"Хемус\", поясни Борисов. Той бе категоричен, че иска да си гледат работата и да са по-смирени.На инспекцията присъстваха и министърът на финансите Владислав Горанов и кметът на Варна Иван Портних.", "date": "2019.04.25", "title": "Борисов не се интересува дали кампанията ще е смирена"}
{"url": "https://news.bg/world/velikobritaniya-iska-sdelkata-za-brekzit-da-bade-odobrena-predi-yuli.html", "text": "Правителството на британския премиер Тереза Мей иска споразумението за Брекзит да бъде одобрено от парламента преди новият състав на Европейския парламент да започне работа през юли.Това заяви Дейвид Лидингтън, де факто заместникът на министър-председателя, информира \"Ройтерс\".Той отбеляза, че датата зависи от това как ще протекат преговорите с опозиционната Лейбъристка партия за постигане на консенсус за споразумение.\"Не мога да ви дам конкретно време. Зависи в голяма степен от това как ще протекат разговорите с Лейбъристката партия\", каза Лидингтън пред осведомителната агенция в Глазгоу, където участва на конференция за киберсигурността.Не искам да давам конкретна дата, защото това започва да създава само по себе си липса на гъвкавост, но не мисля, че това може да се проточва твърде дълго време. Наистина ние трябва да го направим преди да започне работа новият Европейски парламент през юли тази година, обясни той.Говорител на Мей заяви, че работните групи на двете партии продължават преговорите през тази седмица. Лидингтън каза, че до момента разговорите са продуктивни.Великобритания е в политически хаос, след като парламентът на три пъти отхвърли договорената между Мей и евролидерите сделка. Все още не ясно кога и дали изобщо Великобритания ще напусне ЕС.Брюксел отложи планираното напускане на ЕС от март за май, а в последствие за 31 октомври.Мей се надява Обединеното кралство да напусне Общността преди изборите за Европейски парламент в края на май.", "date": "2019.04.25", "title": "Великобритания иска сделката за Брекзит да бъде одобрена преди юли"}
{"url": "https://news.bg/int-politics/posolstvoto-na-rusiya-v-gartsiya-nahoka-sasht.html", "text": "В безпрецедентен инцидент посолството на Русия в Гърция разкритикува остро американския сенатор Боб Менендес, Вашингтон и американската стратегия в Източното Средиземноморие в серия от публикации в \"Туитър\", съобщават гръцките медии.Посолството публикува четири туита на гръцки език, обвинявайки Вашингтон в намеса във вътрешните работи на Гърция и обявявайки, че всичко, от което САЩ се интересуват, е продажбата на оръжие на Турция, вместо Русия да може да прави това.В първата публикация се посочва, че \"американските сенатори отново четат морал, този път съгласно въпроса \"С кои страни да бъдем приятели и с кои да не бъдем\".\"Не е ли това намеса във вътрешната политика на Гърция\", се пита риторично.Вторият туит посочва, че целта на Америка не е да попречи на Турция да купува модерни оръжия за противовъздушна отбрана, а да принуди Анкара да ги купува от САЩ.В третата публикация се отбелязва, че решението на Москва да продаде свои противоракетни системи С-400 на Анкара не е действие срещу трети страни, посочвайки, че въпреки американските и европейските санкции срещу Русия, Москва е отворена за военно сътрудничество с Гърция.В четвъртия туит се изтъква, че позицията на Русия в Средиземноморието остава непроменена; тя била в подкрепа на международното право и срещу действия, които провокират напрежение.В заключение се отбелязва, че Русия смята, че Конвенцията на ООН за морското право е от фундаментално значение за разрешаването на всеки спор, \"за разлика от някои други страни\".Сенатор Менендес беше в Атина в продължение на няколко дни, като се срещна с много представители на политическото и военното ръководство на Гърция.Вчера гръцкият премиер Алексис Ципрас изрази благодарността си към Менендес за решаващото му участие в насърчаването на гръцко-американските отношения. Той също така благодари на сенатора за многото законодателни инициативи, които е предприел в подкрепа на Гърция и Кипър през последните години, като член на Комисията по външните работи към Сената на САЩ.", "date": "2019.04.25", "title": "Посолството на Русия в Гърция нахока САЩ "}
{"url": "https://news.bg/world/verhofstat-tramp-i-putin-se-darzhat-s-kim-chen-un-kato-s-nyakakva-rok-zvezda.html", "text": "Лидерът на Алианса на либералите и демократите за Европа в Европейския парламент Ги Верхофстат коментира, че президентите на САЩ и Русия се държат с лидера на КНДР Ким Чен-ун като с \"някаква рок звезда\".Верхофстат подчерта, че Ким ръководи \"един от най-репресивните режими в света\", отговорен за смъртта на хора от недохранване и вкарването им в концентрационни лагери.Евродепутатът направи коментара след първата среща между . Путин приветства усилията на Ким за нормализиране на отношенията със САЩ и открития диалог с Южна Корея. Лидерът на КНДР от своя страна изрази надежда, че \"срещата на върха ще подсили традиционно приятелските отношения\" между двете държави.\"Тръмп и Путин се държат с Ким като с някаква рок звезда. Този човек е отговорен за един от най-репресивните режими в света, при който хората умират от глад и са вкарвани в концентрационни лагери. Никога не трябва да забравяме това\", написа Верхофстат в \"Туитър\".", "date": "2019.04.25", "title": "Верхофстат: Тръмп и Путин се държат с Ким Чен-ун като с някаква рок звезда"}
{"url": "https://news.bg/regions/bebeto-ot-plovdiv-bilo-izostaveno-zaradi-nedoimak.html", "text": "\"Причината да се изостави бебето е недоимък и липсата на финансови средства.\" Това заяви районният прокурор на Пловдив Чавдар Грошев.Родителите живеели в крайна бедност. Те бяха арестувани, а според полицията 26-годишната майка сама взела решение да се раздели с детето, без да пита мъжа си.Според органите на реда няма доказателства бащата да е участвал в плана и най-вероятно той ще бъде освободен.Майката обаче била категорична, че иска да изостави детето. Няколко часа след като го оставила, се върнала на паркинга, за да провери как е бебето, а не за да си го прибере. Видяла полицията, изплашила се и избягала. Заради деянието си, тя е заплашена от затвор до 3 години.26-годишната Галя и 28-годишният Григор живеели в стая два на два метра в пловдивската Аджисан Махала. Единствените доходи на майката идвали от просия на гарата в града.През последните месеци семейството живеело в Кричим. Според полицията бащата не знаел, че майката има намерение да изостави малкия Мехмед.Хора от пловдивската Аджисан Махала обясняват, че мъжът и жената били много бедни, но са се грижили за детето.От социално подпомагане заявиха, че след изписване от болницата, детето ще бъде дадено на приемно семейство. Ще проверяват бащата, който заявил, че иска да се грижи за сина си.По думите на директорът на социално подпомагане Надя Танева, за да се отглежда от бащата, първата стъпка е той да го признае като негов баща.Ако майката подпише документ, че се отказва официално от детето, то ще бъде дадено за осиновяване.", "date": "2019.04.25", "title": "Бебето от Пловдив било изоставено заради недоимък"}
{"url": "https://news.bg/world/dvama-zaginali-pri-strelba-v-moskva.html", "text": "Най-малко двама души са загинали при стрелба в парк в руската столица Москва, предаде Анадолската агенция. Нападението е било извършено в близост до метростанция \"Новие Черемушки\".За момента информацията е оскъдна. Съобщава се за открити две тела на мястото. По предварителна информация до трагедията се е стигнало след конфликт. Вероятно нападателят се е самоубил. Тече разследване по случая. ", "date": "2019.04.25", "title": "Двама загинали при стрелба в Москва "}
{"url": "https://news.bg/world/microsoft-nastigna-apple-s-usd1-trln-kapitalizatsiya.html", "text": "Технологичният лидер Microsoft за кратко достигна 1 трилион долара пазарна капитализация, след като от ръководството на компанията обявиха очаквания за разрастване на бизнеса с облачни услуги, съобщава агенция \"Ройтерс\", цитиранa от Акциите на гиганта поскъпнаха с 4,4% до 130,54 долара по време на късната търговия в сряда, което му помогна да изпревари Apple с нейните 980 милиарда долара оценка.През последните месеци двете компании заедно с Amazon спорят за първото място.От началото на годината ценните книжа на Microsoft са добавили 23% към стойността си.Под управлението на Сатя Надела компанията се пренасочи от операционната система Windows към предлагането на облачни услуги. Основният продукт в този сегмент - Azure, се конкурира с лидера Amazon Web Services.За тримесечието, приключило към 31 март, Azure отчита растеж от 73% при такъв от 76% за предходното тримесечие.Apple и Microsoft са единствените американски компании, достигнали 1 трилион долара пазарна капитализация.", "date": "2019.04.25", "title": "Microsoft настигна Apple с $1 трлн. капитализация"}
{"url": "https://news.bg/politics/318-kandidati-za-ep-registrirani-v-tsik.html", "text": "318 са кандидатите, които са регистрирани за участие в изборите за членове на Европейски парламент. За сравнение - през 2014 г. те са били 313.Данните представи говорителят на Централната избирателна комисия Александър Андреев.Одобрен е окончателният текст на договора с изпълнителя на обществената поръчка за машините. Промяна в сроковете на обществената поръчка няма. Прието е решението да бъдат определени конкретните секции.Вчера беше определен и , коалициите и независимите кандидати, регистрирани в ЦИК.В рамките на днешния ден е прието решение, с което са определени партиите, коалиците и инициативните комитети, които ще ползват медийните пакети.От \"Воля\" - Българските родолюбци\" ще имат намален размер за ползването на медийни пакети, а парламетарно представени партии и коалици няма да ползват медийни пакети.Прието е решение за примерното сгъване на бюлетината.До 30 април могат да се подават заявления за гласуване. Към момента са подадени 4482 заявеления, като от тях 4221 броя чрез официалната страница на ЦИК и 261 броя чрез дипломатическите и консулски представителства. Общият брой на неуспешно подадените заявления, при които има несъответствие в имената, ЕГН-то или други данни са 370 броя.Към настоящия момент са подадени заявления за наблюдатели на изборите от 3 организации - \"Асоциация прозрачност без граници\", \"Институт за развитие на публичната среда\" и \"Съюз на офицерите и сержантите от запаса и резерва\".По отношение на сигналите и жалбите в ЦИК, - общият им брой от началото на насрочването на изборите до момента са 20 броя, а сигналите са общо 5 броя, като един от тях е във връзка със злоупотреба с лични данни. Сигналът е препратен на Комисията за защита на личните данни с оглед установяването на това дали е налице административно нарушение или друг вид нарушение.", "date": "2019.04.25", "title": "318 кандидати за ЕП регистрирани в ЦИК"}
{"url": "https://news.bg/world/oisr-14-ot-rabotnite-mesta-se-avtomatizirat-prez-sledvashtite-20-g.html", "text": "До 14% от работните места в 36-те страни членки на Организацията за икономическо сътрудничество и развитие (ОИСР) могат да бъдат закрити заради автоматизацията през следващите 15-20 г., предупреждават от организацията, цитирана от ДПА.Други 32% от работните позиции най-вероятно ще се променят радикално, тъй като индивидуалните задачи ще се автоматизират, се казва в годишната прогноза на организацията за заетостта.Германия е по-уязвима в сравнение със средното ниво. В страната 18,4% от работните места вероятно ще бъдат автоматизирани, а в 35,8% вероятно ще настъпят значителни промени.Икономическата прогноза за заетостта на ОИСР не предвижда бъдеще без работа. Но прогнозира големи предизвикателства пред бъдещия трудов пазар, обяви генералният секретар на организацията Анхел Гурия при представянето на доклада в Берлин.Поръчките на индустриални роботи се утроиха през последното десетилетие и прогнозите са за удвояване до 2020 г.В същото време инвестициите в изкуствен интелект са се удвоили през последната година.", "date": "2019.04.25", "title": "ОИСР: 14% от работните места се автоматизират през следващите 20 г. "}
{"url": "https://news.bg/politics/smetnata-palata-podseshta-partiite-za-razhodite-im-v-kampaniyata.html", "text": "От утре участниците в изборите трябва да подават в Сметната палата данни за предизборната си кампания.Единният регистър по Изборния кодекс /ЕРИК/ в Сметната палата ще е отворен от началото на предизборната кампания за подаване на информация от участниците в изборите за членове на Европейския парламент.Целта на ЕРИК е да осигурява възможност на гражданите да се информират за приходите, разходите и дарителите за предизборната кампания, включително и в нейния ход.Съгласно Изборния кодекс участниците в изборите - партии, коалиции от партии и инициативни комитети, са длъжни да представят в Сметната палата в 5-дневен срок от откриване на предизборната кампания, до 2 май 2019 г., следните данни за включването им в ЕРИК:За вписване в ЕРИК по време на кампанията трябва да се подава всяка следваща нова информация от изброените групи, като срокът за това е до 7 дни от възникването й.Подробни указания и образци на документи са публикувани на интернет страницата на Сметната палата, раздел \"Контрол - избори\", подраздел \"Подаване на информация за Единния регистър по Изборния кодекс\".Изготвена е и брошура, в която са посочени задълженията им, включително каква информация трябва да се подава за ЕРИК и съответните срокове за това.При неподаване на информация се налага глоба от 3000 до 10 000 лв.", "date": "2019.04.25", "title": "Сметната палата подсеща партиите за разходите им в кампанията"}
{"url": "https://news.bg/bulgaria/svetla-radost-pozhela-na-hristiyanite-patriarh-neofit.html", "text": "Негово светейшество Патриарх Неофит отслужи празнична литургия в църквата \"Св. Неделя\" на Велики четвъртък - най-важния ден от Страстната седмица.\"На Велики Четвъртък е спомена за Тайната вечеря на Господ Иисус Христос. Там беше този, който отдаде себе си за нашите прегрешения и ни направи чеда Божии. Благодаря ви, че се трудите през тези дни да влезем всички в радостта на нашия спасител. За много години. Бог да ви помага на всички, които празнуват днешния ден. Светла радост\", каза Негово Светейшество патриарх Неофит.На Велики четвъртък се припомня Тайната вечеря, на която е установено тайнството причастие. На тази вечеря Христос е завещал новата заповед за любов към всички.Още рано сутринта хиляди миряни се стекоха в храмовете, за да запалят свещ. А на площада до църквата националния омбудсман Мая Манолова боядиса 1000 яйца с деца в помощ и за радост на възрастни и бедни хора.По-късно в 18.00 часа патриарх Неофит ще вземе участие и в Последованието на 12-те евангелия в Патриаршеската катедрала \"Св. Александър Невски\".", "date": "2019.04.25", "title": "Светла радост пожела на християните патриарх Неофит"}
{"url": "https://news.bg/world/doyche-bank-i-komertsbank-se-otkazaha-ot-ideyata-da-se-sleyat.html", "text": "Дойче банк и Комерцбанк се отказаха от идеята да се слеят, обявиха от двете банки, цитирани от ДПА.\"След внимателен анализ Управителният съвет на Дойче банк заключи днес, че сдружението с Комерцбанк няма да донесе достатъчно ползи, за да компенсира допълнителните рискове при изпълнението, преструктурирането на разходите и капиталовите изисквания, свързани с толкова мащабна интеграция\", се казва в съобщение на Дойче банк.Преди месец двете банки започнаха преговори за евентуално сливане. И двете банки са изправени пред сериозна конкуренция от САЩ, Европа и дори в Германия.Въпреки че прекратяват преговорите, от Дойче банк заявиха, че ще продължат да преглеждат всички алтернативи за подобряване на дългосрочната печалба и възвращаемостта на акционерите.", "date": "2019.04.25", "title": "Дойче банк и Комерцбанк се отказаха от идеята да се слеят"}
{"url": "https://news.bg/crime/trima-zadarzhani-sled-gonka-strelba-i-boy-s-bradva-v-plevensko.html", "text": "Трима мъже са задържани след гонка с полицията и нападение над полицай.Вчера в района на плевенското село Лепица служителите на реда подали сигнал за спиране към шофьорите на бус и автомобил. Те обаче не се подчинила на полицейското разпореждане и продължили по пътя към село Чомаковци. На входа на селото втори екип им подал сигнал да спрат, но те отново не се подчинили.Последвало преследване. На кръстовище в селото бусът намалил и от двете предни врати скочили водачът и спътникът му. Единият побягнал, влязъл в чужд двор и се укрил се за кратко в колибата на кучето, след което бил задържан. Шофьорът, който слязъл от превозното средство въоръжен с дръжка от брадва, нападнал единия от полицаите и му нанесъл удари.Това наложило да бъде произведен предупредителен изстрел от страна на полицията. Макар че нападението продължило, агресивният мъж бил задържан, след което бил прегледан от медицински екип. Полицейският служител е със средна телесна повреда.Междувременно автомобилът бил последван до път край село Чомаковци, където водачът скочил в движение и се укрил. Спътникът му бил задържан.Двата автомобила са иззети. Разследването установило, че те са натоварени с общо 3 куб. м дърва за огрев. По случая е образувано досъдебно производство.", "date": "2019.04.25", "title": "Трима задържани след гонка, стрелба и бой с брадва в Плевенско"}
{"url": "https://news.bg/crime/obviniha-aleksandar-manolev-za-zloupotreba-s-evropari.html", "text": "Окръжна прокуратура -Благоевград е привлякла като обвиняем подалия оставка зам.-министър на икономиката Александър Манолев за злоупотреба с евросредства.Привлечена като обвиняема за престъпление, засягащо финансовите интереси на Европейския съюз, е и Ана Димитрова.Престъплението е извършено от двамата в съучастие и при условията на продължавано престъпление. От прокуратурата цитират и члена на обвинението - чл.248а, ал.3, вр. ал.2 вр. чл. 20, ал.3 и ал.4 вр. чл. 26, ал.1 от НК. Деянието е извършено в периода месец януари 2013 г. - 14.10.2015 г. в гр. София, гр. Сандански и гр. Благоевград.Според обвинението Александър Манолев е подбудител и помагач, а Ана Димитрова - извършител. На Ана Димитрова е взета мярка за неотклонение гаранция в размер на 2 000 лева, а на Александър Манолев - гаранция в размер на 100 000 лева.Според обвинението Манолев и Димитрова са представили неверни сведения пред Държавен фонд \"Земеделие\", Областна дирекция \"Земеделие\" гр. Благоевград и Дирекцията по плащания на мерките за развитие на селските района и отдел \"РРА\".Това е станало в заявлението с искане за евросредства за изграждане на къща за гости в местността \"Чинар куши\", землището на гр. Сандански.Неверните сведения са представени, за да получи търговецът - ЕТ \"Агротрейд - Ана Димитрова\" средства от фондове, принадлежащи на ЕС - \"Европейския земеделски фонд за развитие на селските райони - Европа инвестира в селските райони\" в размер на 391 160 лева.Продължават действията по събиране на доказателства, разпити на свидетели и назначаване на експертизи, уверяват от прокуратурата.От ДФЗ са изискани и получени и всички други заявления за директни плащания от ЕТ \"Агротрейд - Ана Димитрова\", финансирани със средства на Европейския съюз. Получените субсидии, както и декларираните данни по тях също са предмет на разследване.Припомняме, че заместник-министърът на икономиката  пред министър-председателя Бойко Борисов, след като  по повод медийни публикации.Това не е първият скандал около фигурата на Манолев. Миналата година Александър Манолев бе номиниран за поста на транспортния министър, след оставката на Ивайло Московски. Тогава обаче  с аргумент \"медийни публикации срещу него в една определена група\". И при забъркването на името му като пореден епизод от \"Апартамент гейт\" Манолев определи първоначално това като .Още преди дни стана ясно, че  отказва да сътрудничи на властите при разследването.По-късно на кратък брифинг на говорителят на главния прокурор Румяна Арнаудова бяха изнесени подробности от разследването. Арнаудова бе категорична, че фактите до този момент сочат, че къщата е била използвана единствено и само от семейството на Манолев. Разследващите не са попаднали на доказателства тя да е била отдавана под наем като къща за гости.Ана Димитрова на този етап отказва да съдейства на властите и е станало ясно, че тя няма никаква представа от стопанисване на лозе - каквито 9.7 дка е наела по документи от Александър Манолев. Ана Димитрова е дъщеря на бавачката в семейството на Александър Манолев.За къщата за гости е платен туристически данък в размер на 700 лв. със задна дата, но в общината не помнят кой е платил този данък. Регистърът за гости не е открит. Относно регистъра за гости Арнаудова заяви, че той може и \"да се появи, както се появяват и други документи\". на разследващите и Румяна Арнаудова се закани, че ако това не се случи, ще влязат и при съпротива. Отзивчивостта е личен избор, обясни Румяна Арнаудова, а когато властите не получават съдействие: \"пристъпваме към претърсване\". От общината са се опитали да отложат предаването на видеозаписите на властите с аргумент, че човекът, който отговаря за тях е в отпуск до 30 април, но са се видели принудени да го направят при заповед за изземване.От думите на Арнаудова стана ясно, че Ана Димитрова и Александър Манолев отказват да дават обяснения - като това е тяхно изконно право. Манолев е отказал да му бъде направена и криминалистическа регистрация, а също така и да попълни декларация за имотно състояние, като е поискал да си направи справка и тогава да попълни такава декларация.Арнаудова заяви категорично обаче, че наложените мерки за неотклонение - на Манолев в размер на 100 000 лв. - отговарят на имотното състояние на двамата обвинени.Прокуратурата е изискала и е получила информация от Търговския и Имотния регистър. Очаква се още информация от мобилния оператор дали този телефонен номер, който се вижда във всички документи, наистина е личният на Александър Манолев. Все още се получават документи, които не отговарят на истината, след извършен анализ.В случаите, в които има имитиране на подпис, вещите лица не могат да кажат кой е имитаторът, но към настоящия момент може категорично да се каже, че не са положени от лицето, което е посочено като автор - Ана Димитрова.", "date": "2019.04.25", "title": "Обвиниха Александър Манолев за злоупотреба с европари"}
{"url": "https://news.bg/world/tramp-predupredi-zaspaliya-dzho-baydan-za-grozna-prezidentska-bitka.html", "text": "Президентът на САЩ Доналд Тръмп приветства включването на бившия вицепрезидент Джо Байдън в президентската кампания 2020, като нарече политика \"заспалия Джо\" и го предупреди, че \"ще бъде грозно\".Президентът изрази надежда, че Байдън ще е подготвен за това, което опонентите му имат срещу него.\"Заспалият Джо, добре дошъл в битката. Само се надявам да имаш интелект, отдавна под съмнение, да проведеш успешна първична кампания. Ще бъде грозно - ще се разправяш с хора, които наистина имат някои болни и побъркани идеи. Но ако успееш, ще се видим на старта\", написа американският лидер в \"Туитър\".По-рано днес ", "date": "2019.04.25", "title": "Тръмп предупреди „заспалия Джо” Байдън за \"грозна\" президентска битка"}
{"url": "https://news.bg/int-politics/zelenski-proveryava-zakona-za-ukrainskiya-ezik-za-saotvetstvie-s-konstitutsiyata.html", "text": "Законопроектът за държавния език, който беше приет от Върховната рада (украинския парламент), ще бъде анализиран за съответствие с Конституцията на Украйна. Това обяви  на страната Владимир Зеленски, цитиран от руските медии.\"След встъпването ми в длъжност като президент, ще бъде направен задълбочен анализ на този закон, за да се гарантира, че в него са спазени всички конституционни права и интереси на всички граждани на Украйна\", е цитиран Зеленски от пресслужбата си.По думите му в зависимост от резултатите на анализа, той ще реагира в съответствие с конституционните правомощия на президента и в интерес на гражданите.Той отбелязал, че законопроектът е станал заложник на политическата реторика и е бил приет без достатъчно обществено обсъждане.По-рано днес Върховната рада прие закон за изключителността на украинския език в много области на живота, включително в държавните и местните органи на властта, в учебните заведения, болниците и съдебните зали.", "date": "2019.04.25", "title": "Зеленски проверява закона за украинския език за съответствие с конституцията"}
{"url": "https://news.bg/int-politics/korennoto-naselenie-na-braziliya-se-bori-za-pravoto-da-sashtestvuva.html", "text": "Хиляди коренни жители протестираха в бразилската столица, за да защитят трудно извоюваната земя и културните права, които според тях са заплашени от правителството на крайнодесния президент Жаир Болсонару, съобщава БиБиСи.Около 4000 коренни жители от цялата страна се очакват на тридневната годишна демонстрация \"Свободна земя\". Те изградиха лагер по главния булевард, водещ до емблематичната сграда на Конгреса.Тазгодишното събитие придобива особено значение, след като Болсонару обеща да \"интегрира\" коренното население в останалата част от населението и се усъмни в съществуването на техните резервати.Болсонару коментира, че територии на коренното население са твърде големи по отношение на хората, които живеят там и е обещал да замрази нови демаркации и да отвори някои от тях за селското стопанство и минно дело.Президентът вече е прехвърлил създаването и ограничаването на резервите от бразилската агенция за права на коренното население \"Фунай\", към министерството на земеделието, противоречиво решение, което се разглежда като победа за мощния сектор на агробизнеса.Според Фунай, има над 400 демаркирани местни територии в цялата страна, или 12,2% от територията, с около 500 000 жители. Повечето от тях са разположени в района на Амазонка, а някои живеят напълно изолирани.Президентът обяснява, че местните общности са експлоатирани и манипулирани от неправителствени организации, а неговият министър на околната среда, Рикардо Салес, също сериозно атакува основната агенция за опазване на околната среда, \"Ибама\", която отговаря за опазването на Амазонка и спирането на обезлесяването.\"Това правителство, което е на власт днес, се опитва да унищожи коренното население, но нашите хора са воини\", коменрита лидерът на коренното население Качиек Дара. \"Не ни е грижа за богатството, важна е природата\".Активисти твърдят, че отслабването на защитата може да доведе до по-голямо обезлесяване на амазонските гори и да застраши съществуването на местни племена.\"Преживяли 500 години геноцид и кланета, племенните народи на Бразилия няма да се уплашат от президента Болсонару, колкото и отвратителни и остарели да са неговите възгледи\", коментира по-рано тази година Стивън Корри от правозащитната група Survival International.Демонстрантите, носещи плакати \"Земята ни е свещена\", \"Без мини в коренните земи\" и \"Ние изискваме демаркация на нашите земи\", трябва да се срещнат с членове на Конгреса и Върховния съд, но не са насрочени разговори с държавни служители.Лидерът на коренното население Марио Никасио, един от организаторите на събитието, каза пред \"Фола де С.Пауло\", че решението на правителство да разгърне националните сили по улиците около протеста е \"знак за тяхната позиция към местните общности\".Протестиращите са и против решението на президента, което прехвърля \"Фунай\" от министерството на правосъдието към наскоро създадено министерство на жените, семейството и правата на човека, водено от евангелски пастор, и променя в начина, по който се предоставя здравно обслужване на общностите.\"Ние не просто се борим за конституционните права, а се борим за правото да съществуваме\", коментира лидер на коренното население Соня Гуяджар.", "date": "2019.04.25", "title": "Коренното население на Бразилия се бори за правото да съществува"}
{"url": "https://news.bg/politics/gerb-sazdava-predsedatelski-savet-s-partiite-koito-gi-podkrepiha-za-evrovota.html", "text": "ГЕРБ създава Председателски съвет с партиите, подкрепили листата на ГЕРБ и СДС за изборите за Европейски парламент на 26 май.Той ще се оглави от председателят на ГЕРБ Бойко Борисов, а членове на съвета ще бъдат председателите на всички партии, които подписаха споразумения за политическо сътрудничество.Идеята на съвета е да се обменят и обсъждат различни теми и послания, свързани с провеждането на предизборната кампания за евродепутати.Припомняме, че по-рано днес ГЕРБ подписа третото си споразумение Пред това беше и с като своеобразен отклик на апела на президента на ЕНП", "date": "2019.04.25", "title": "ГЕРБ създава Председателски съвет с партиите, които ги подкрепиха за евровота"}
{"url": "https://news.bg/world/pod-40-ot-evropeytsite-znayat-koga-sa-izborite-za-evropeyski-parlament.html", "text": "По-малко от 40% от европейците знаят, че изборите за Европейски парламент ще се състоят през май, а едва 5% могат да посочат точните дати, показва проучване на \"Кантар пюблик\", цитирано от АФП.Според сондажа, публикуван от Европейския парламент и \"Кантар пюблик\", 38% от европейците (изключва се Великобритания) знаеха в началото на март, че изборите ще се проведат между 23 и 26 май.Само в седем държави този процент е над 50 на сто, включително Италия, където евроскептиците, водени от вицепремиера Матео Салвини, се надяват да победят.Изследването обаче показва, че повечето европейци подкрепят еврочленство (61% средно в 27-те страни членки, изключва се Великобритания) - ниво, невиждано от падането на Берлинската стена през 1989 г. или приемането на Маастрихтския договор през 1992 г.Европейците най-много се безпокоят за икономиката, растежа, борбата с младежката безработица и имиграцията.44% вярват, че имиграцията трябва да бъде приоритет в кампанията. През октомври процентът беше 50 на сто.Проучването е проведено между 19 февруари и 4 март. В него са участвали 27 973 души.", "date": "2019.04.25", "title": "Под 40% от европейците знаят кога са изборите за Европейски парламент"}
{"url": "https://news.bg/politics/boyko-borisov-zamrazi-i-strategiyata-za-deteto.html", "text": "Работата по проекта на Националната стратегия за детето (2019 - 2030 г.) е спряна поради породилите се негативни обществени реакции на част от обществото.Това съобщават от Министреството на труда и социалната политика, като се позовават на разпореждане на министър-председателя Бойко Борисов.Целта на документа никога не е била да отнема децата от техните семейства и да противопоставя интересите на децата и техните родители, заявяват от МТСП.Въпреки това се отчитат реакциите на обществото и породилите се страхове в резултат на спекулативни интерпретации на заложените в проекта на стратегията мерки. Припомняме, чеДържавата няма да решава вместо родителите или да изземва правата им. Подкрепата и грижите за детето и родителите са свързани. Най-добрата среда за детето е неговото семейство. За всички нас е важно да имаме общо разбиране за развитието на следващите поколения българи, заявяват от МТСП.От ВМРО веднага обявиха решението на премиера и МТСП за победа. От партията определят документа като \"скандален\" и . , че стратегията дава възможност да се узаконят спорни практики при възпитанието на децата, оспорва се ролята на семейството и родителите и са правят внушения, \"които да поведат страната ни по пътя на извратените правила в държави като Норвегия и Холандия\". От СДС също определиха стратегията като На нея се .  Вчера пък в отворено писмо от  да подкрепят Националната стратегия за детето 2019-2030 г. Те ги призовават да участват в дебатите по представянето и приемането й и да осъществяват онези мерки, които водят до обединяването на обществото за решаването на проблеми, свързани с демографията, бедността, доходите на родителите и подкрепата към тях.", "date": "2019.04.25", "title": "Бойко Борисов замрази и Стратегията за детето"}
{"url": "https://news.bg/int-politics/prirodozashtitnitsi-blokiraha-vhoda-na-fondovata-borsa-v-london.html", "text": "Природозащитници са блокирали главния вход на Лондонската фондова борса, след като са се хванали един за друг на входа, докато са носили LED дисплеи с надписи \"извънредна ситуация за климата\", съобщава \"Асошиейтед прес\".Демонстрантите от инициативата \"Бунт срещу измирането\" също така са се изкачили на покрива на влак на гара Canary Wharf в източната част на Лондон, като се фокусираха върху финансовите центрове на града през последния ден на протестите в британската столица.От организацията посочиха, че секторът на финансовите услуги е бил тяхна мишена заради \"финансиране на климатично и екологично унищожение\".Екоактивистите носеха плакати с надпис \"Бизнес както обикновено = смърт\" и \"не затваряйте канарчетата\".Над  по време на протестите на инициативата \"Бунт срещу измирането\", които започнаха на 15 април. Повече от 10 000 полицаи бяха мобилизирани в отговор на демонстрациите, които нарушиха работата на транспорта, като блокираха мостове, кръстовища и метро.", "date": "2019.04.25", "title": "Природозащитници блокираха входа на фондовата борса в Лондон"}
{"url": "https://news.bg/world/ministarat-na-otbranata-na-shri-lanka-podade-ostavka.html", "text": "Министърът на отбраната на Шри Ланка Хемасири Фернандо подаде оставка след критика от обществото и ръководството на страната във връзка с , при които загинаха повече от 350 души.Информацията съобщава новинарският портал Newsfirst, цитиран от ТАСС.Вчера От прессекретариата на президента уточниха, че министърът ще остане на поста до назначаването на неговия наследник.Според разпространяваната от местните медии информация министърът не е успял да предотврати серията от бомбени атаки, въпреки че властите са получили информация за подготвяни терористични нападения. Това бездействие предизвика обществено възмущение. Местен депутат поиска от правителството незабавно да арестува Хемасири Фернандо.Самият Фернандо заяви пред \"Ройтерс\", че е подал оставка и поема отговорността за атентатите. Той поясни, че не е виновен за нападенията, но поема политическата отговорност заради бездействието на някои институции, които са към ведомството. Фернандо каза още, че службите са реагирали на разузнавателната информация за възможни атаки преди извършването им.\"Ние работихме по това. Всички тези агенции работиха върху това\", каза министърът.Междувременно числото на , информира порталът Ada Derana. През миналата нощ са задържани 16 души.", "date": "2019.04.25", "title": "Министърът на отбраната на Шри Ланка подаде оставка"}
{"url": "https://news.bg/politics/bsp-dade-na-prokuraturata-originala-na-alo-banov-sam.html", "text": "БСП внесе оригинала на записа по случая \"Ало, Банов съм\" в Апелативната специализирана прокуратура, в запечатан и нотариално заверен плик. Това съобщиха от пресцентъра на партия.По думите на депутата Елена Йончева неговата продължителност и съдържание отговорят напълно на електронния запис, предоставен на Специализираната прокуратура.Законно установеният срок за произнасяне е едномесечен.Припомняме, че на 22 април водачът на листата на БСП за евровота  Това тя съобщи, че ще даде на прокуратурата оригиналния запис, направен от служител на културното ведомство.Седмица по-рано в централата на БСП Йончева заяви, че Тогава тя подчерта, че ще обжалват решението на Депутатът от БСП , уличаващ Банов в корупционна схема за опрощаване на неустойка в размер на 700 000 лева на фирмата изпълнител на ремонтните дейности на Ларгото.Веднага след това главният прокурор След разпространения запис Боил Банов заяви, че Бившият министър на културата , че проектът е минал няколко проверки, а още преди години той е дал случая на съде.Столичният кмет  изнесеното от Йончева и заяви, че Столична община е получила Ларгото само за стопанисване, иначе проектът е на Министерство на културата.Още през април 2015 г., когато започна заключителният етап от работата по Ларгото, тогавашният министър на културата Вежди Рашидов заяви, че  Въпреки предвидените 16 милиона обаче процедура така и не е започнала.Близо година по-късно Рашидов увери, че . Случайно или не обаче само седмица след официалното откриване през май 2016 г.  В началото на годината стана ясно, че Министерство на културата е завело дело срещу строителните фирми от консорциума заради забавени срокове и неточно изпълнение - нещо, което потвърди днес и бившият министър на културата Вежда Рашидов.По тази причина за Ларгото се заговори и покрай нашумелите през последните месеци , от които най-емблематичен беше казусът със столичния бул. .", "date": "2019.04.25", "title": "БСП даде на прокуратурата оригинала на \"Ало, Банов съм\" "}
{"url": "https://news.bg/world/kitay-besen-na-frantsiya-frenski-korab-premina-prez-tayvanskiya-protok.html", "text": "Китай съобщи, че Военноморските сили на азиатската държава са предупредили френски боен кораб, навлязъл в Тайванския проток по-рано този месец. Пекин обяви, че е изпратил официална протестна нота на Париж заради действията на френския кораб, информира АФП.Министерството на отбраната на Китай разкри, че френският боен кораб \"незаконно е навлязъл в териториалните води на Китай\" на 7 април.Пекин разглежда самоуправляващия се демократичен Тайван като китайска територия, която един ден ще бъде обединена с Китай.Американски представители съобщиха пред \"Ройтерс\", че френски боен кораб е преминал през протока този месец. Осведомителната агенция коментира, че това е много рядък ход от страна на европейска държава, който вероятно ще бъде приветстван от Вашингтон, но ще увеличи напрежението с Пекин.Източниците обявиха, че корабът е преминал през протока на 6 април. Единият от източниците разкри, че корабът е френската фрегата Vendemiaire, която е била проследена от китайските военни. Представителят не знае дали има друг случай, при който френски кораб да е преминавал през протока.Официалният представител добави, че в резултат на тези действия Китай е уведомил Франция, че повече няма да бъде канена на военноморски парад, с който се отбелязва 70 г. от основаването на Военноморските сили на Китай. На парада участваха кораби от Индия, Австралия и други страни.\"Китайските военни изпратиха военноморски кораби в съответствие със закона и правилата, за да идентифицират френския кораб и да го призоват да се оттегли\", каза говорител на китайското военно министерство.\"Китайските военни ще останат бдителни за категорична защита на суверенитета и безопасността на Китай\", добави говорителят.", "date": "2019.04.25", "title": "Китай бесен на Франция - френски кораб премина през Тайванския проток"}
{"url": "https://news.bg/health/balgarski-lekari-zaminavat-za-viena-da-se-obuchavat-za-transplantatsii.html", "text": "От 6 до 10 май български лекари ще бъдат обучавани в клиничното отделение по \"Гръдна хирургия\" към Медицинския университет във Виена за извършване на белодробни трансплантации и посттрансплантационно наблюдение на пациенти.Това е първото обучение, което е договорено с подписаното в края на януари 2019 г.  на медицински кадри между България и Австрия по линия на Евротрансплант.Към момента в страната ни не са извършвани белодробни трансплантации и липсват специалисти и специално обучение за тяхното осъществяване.Българският екип се състои от четирима специалисти от ВМА и УМБАЛ \"Св. Екатерина\" - кардиохирург, анестезиолог-реаниматор, пулмолог и бронхолог. Те ще участват във всички дейности на болницата, свързани с трансплантация и посттрансплантационно наблюдение. Целта на обучението е медиците да усвоят необходимите практически умения за извършването на белодробна трансплантация, както и за обгрижването на пациентите в постоперативния период.В рамките на споразумението са договорени и две дългосрочни шестмесечни обучения на два български екипа. Придобиването на специфични умения е задължителна предпоставка за провеждането на дейности по белодробна трансплантация в България. Договорено е също така екип трансплантолози от клиниката във Виена да окаже необходимото експертно съдействие при провеждането на първите трансплантации на бял дроб у нас.Очаква се през 2021 г. да бъде осъществена първата белодробна трансплантация у нас.", "date": "2019.04.25", "title": "Български лекари заминават за Виена да се обучават за трансплантации"}
{"url": "https://news.bg/world/putin-s-parvi-komentar-za-izborite-v-ukrayna-palen-proval-na-poroshenko.html", "text": "Президентът на Русия Владимир Путин направи първи коментар за резултата от изборите за държавен глава в Украйна, информират ТАСС и други руски медии.Победата на Владимир Зеленски на втория тур на президентските избори в Украйна свидетелства за пълен провал на политиките на действащия президент Порошенко, смята Путин.\"Какво може да се оцени? Това е пълен, абсолютен провал на политиките на Порошенко\", отбеляза руският лидер, коментирайки поражението на украинския президент на изборите.На втория тур Владимир Държавният глава на Русия не знае как ще се развият руско-украинските отношения, тъй като това ще зависи от политиката на новото политическо ръководство на Украйна.Ние сме готови да възстановим отношенията си в пълен обем. Но ние не можем да направим това едностранно, каза още Владимир Путин По-рано премиерът на Русия Дмитрий Медведев заяви, че Украйна има шанс за подобряване на двустранните отношения.", "date": "2019.04.25", "title": "Путин с първи коментар за изборите в Украйна: Пълен провал на Порошенко"}
{"url": "https://news.bg/politics/i-balgarskiyat-demokraticheski-forum-stava-partnyor-na-gerb-za-evrovota.html", "text": "Споразумение за политическо партньорство подписаха днес председателят на ГЕРБ Бойко Борисов и председателят на ПП Български демократически форум Жаклин Толева.В документа се посочва, че двете партии отчитат необходимостта от обединяване на усилията на демократичните политически организации за продължаване на европейската интеграция на България и утвърждаване на принципите на демокрацията и правовата държава.Като отчита новите предизвикателства пред Европейския съюз и призива за единство от председателя на ЕНП г-н Жозеф Дол, ПП Български демократически форум подкрепя кандидатите от листата на ГЕРБ за членове на Европейския парламент на предстоящите европейски избори на 26 май 2019 г., се посочва още в подписаното споразумение.Припомняме, това е третото споразумение за подкрепа на евролистата на ГЕРБ след и с \" е своеобразен отклик на апела на президента на ЕНП", "date": "2019.04.25", "title": "И Българският демократически форум става партньор на ГЕРБ за евровота"}
{"url": "https://news.bg/world/dzho-baydan-ofitsialno-se-kandidatira-za-prezident-na-sasht.html", "text": "Бившият вицепрезидент на САЩ Джо Байдън официално се кандидатира за президент на страната, съобщават световни агенции.Байдън обяви във видео, публикувано тази сутрин, че ще участва на изборите за президент на САЩ през 2020 г.Социологическите проучвания показват, че Байдън е водещият кандидат на Демократическата партия, следван от Бърни Сандърс. Повече от дузина демократи съобщиха, че ще участват в битката за президент.\"Ние влизаме в битката за душата на тази нация\", заяви той във видеото, качено в \"Туитър\". Байдън предупреди, че основните ценности на тази държава и демокрацията са заложени на карта и поради тази причина обявява кандидатурата си за президент на САЩ.\"Ако дадем на Доналд Тръмп 8 г. в Белия дом, ние завинаги и фундаментално ще променим характера на тази страна. Кои сме ние? Не мога просто да стоя и да гледам какво се случва\", отбеляза той.С днешното съобщение официално се слага край на хаотична първа фаза от президентската битка.76-годишният Байдън е с дългогодишна политическа кариера, с несравним международен и законодателен опит. Той е сред най-известните лица в американския политически живот.Байдън е с 4 г. по-възрастен от Тръмп. Ако спечели изборите, той ще влезе в историята като най-възрастния президент на САЩ.Бившият вицепрезидент заяви, че ще води кампания като \"Обама-Байдън демократ\", който е прагматичен, но в същото време и прогресивен. Ще се опита да привлече работническата класа и по-младите.Републиканската партия не губи време в опитите си да дискредитира Байдън. В сряда партията пусна видео, с което постави под въпрос икономическите постижения на администрацията на Барак Обама.Видеото завършва с думите: \"Джо Байдън: Назад, а не напред\".На частни срещи Тръмп е предупредил, че Байдън може да се превърне в най-голямата му заплаха на изборите, тъй като бившият вицепрезидент има потенциал да привлече бялата работническа класа в Средния Запад - регионът, който вкара милиардера в Белия дом.Байдън ще обърне особено внимание на Пенсилвания - щат, който подкрепи Тръмп на вота през 2016 г., след като в продължение на десетилетия беше бастион на кандидатите за президент от Демократическата партия.Бившият вицепрезидент ще посети щата три пъти през първите седмици на кампанията си. Той ще бъде във Филаделфия още тази вечер.", "date": "2019.04.25", "title": "Джо Байдън официално се кандидатира за президент на САЩ"}
{"url": "https://news.bg/regions/pchelari-gotvyat-blokada-na-patya-pleven-sofiya-zaradi-natroveni-pcheli.html", "text": "Пчелари готвят блокада на пътя Плевен-София заради натровени пчели, предаде БНТ.Пострадали са кошери в плевенските села Биволаре и Божурица. Собствениците им алармират, че пчелите им масово измират. Пострадали са над 1000 пчелни семейства.Според пчеларите причината е, че земеделски производители използвали неразрешени за Европейския съюз препарати за третиране на почвата. Това било доказано още миналата година както с изследвания на пчелите, така и с растителни проби.Днес пчеларите подадоха сигнал в Областната земеделска дирекция, откъдето ще изпратят комисия за огледи на място. Те се заканиха, че ако държавата не предприеме мерки, ще блокират главния път от Плевен за София.", "date": "2019.04.25", "title": "Пчелари готвят блокада на пътя Плевен-София заради натровени пчели"}
{"url": "https://news.bg/world/v-pakistan-napadat-i-ubivat-meditsi-postavyashti-vaksini-sreshtu-detski-paralich.html", "text": "Въоръжени лица застреляха жена поставящи ваксини срещу полиомиелит (детски паралич) в поредния изблик на насилие срещу усилията да се освободи света от осакатяващото детско заболяване, съобщава \"Ройтерс\".Медисцински лица са нападани в някои части на света, включително Пакистан, където духовници и бойци твърдят, че ваксината срещу полиомиелит е чужд заговор за стерилизиране на мюсюлмани, а служителите са западни шпиони.В понеделник някои джамии в Пешавар подават фалшиви съобщения, че ваксината разболява деца и предизвикват паника сред родителите, които отвеждат хиляди деца в болници и клиники.В последната атака срещу медицински служители, двама въоръжени на мотоциклет атакуваха екип в квартал Чаман, на югозападната граница с Афганистан. \"Един от медицинските служители, Рашида Биби, която е на около 20 години, е починал, а друг от колегите й е критично ранен\", коментира правителственият представител Самюла Ага.Двама полицаи, охраняващи екипи поставящи ваксини срещу полиомиелит са убити в отделни инциденти на северозапад тази седмица, докато друг медицински служител е убит с нож в източния град Лахор.Според Световната здравна организация (СЗО) полиомиелитът е бил напълно унищожен в целия свят след продължителна кампания за ваксиниране, като през 2017 г. са докладвани само 22 случая срещу повече от 350 000 през 1988 година.Пакистан е една от трите страни, заедно с Афганистан и Нигерия, която страда от ендемичен полиомиелит, вирус, който може да причини парализа или смърт. В Пакистан са съобщени четири случая тази година.Няма лечение на болестта, но тя може да бъде предотвратена, ако децата получат необходимият брой ваксинации, коментира СЗО. Полиомиелитът остава глобална заплаха, тъй като дори и едно дете да е заразено, вирусът може да се разпространи в страни, освободени от заплахата-полиомиелит, но с неимунизирани популации.Правителството в Пакистан организира обществени образователни кампании и набира мюсюлмански религиозни лидери, за да увери хората, че ваксината предпазва децата, но подозренията срещу имунизацията продължават.Усилията за изграждане на доверие претърпяха неуспех през 2011 г., когато пакистански лекар е обвинен, че помага на ЦРУ и използвал фалшива кампания за ваксинация за събиране на ДНК проби в преследването на лидера на \"Ал Кайда\", Осама бин Ладен. Бин Ладен бе убит от американски специални части в пакистанския град Аботабад, а властите задържаха лекаря.", "date": "2019.04.25", "title": "В Пакистан нападат и убиват медици, поставящи ваксини срещу детски паралич"}
{"url": "https://news.bg/politics/premierat-ne-uvolnyaval-urbuleshkata.html", "text": "Премиерът Бойко Борисов недоумява защо го питат дали ще иска оставката на военния министър Красимир Каракачанов. Пред медиите той изрази учудването си от поставения му въпрос.За кое, изненада се министър-председателят. Аз отговарям само за ГЕРБ, подчерта той след изясняването, че и Припомняме, преди няколко дни и името на военния министър и лидер на ВМРО влезе като пореден епизод от \"Апартамент гейт\" със закупен мезонет в столичния квартал \"Възраждане\", за който 120 квадратни метра не са декларирани.Всички от партията на Борисов обаче подали оставки.Николина Ангелкова все още не била уличена в нищо. Тя му представила всички документи. Ако я уличат обаче, ще последва съдбата на останалите в апартаментния скандал. Ние никога не гоним ей така, урбулешката, защото така трябва, подчерта Борисов.Припомняме, че лидерът на НФСБ Валери, а Джамбазки заяви, че атаката срещу вицепремиера е  Преди това в апартаментния скандал беше замесена и министъра на туризма Николина Ангелкова, след като Валери Симеонов подхвърли информация на медиите за , а след това и за Скандалът с имотните сделки, станал по-известен като \"Апартамент гейт\", се разрази в края на март тази година. Тогава стана ясно, че председателят на ГЕРБ  на два апартамента за ново жилище, доплащайки 100 000 лева от кредит и спестявания. По-късно обаче се разбра, че двата апартамента са останали собственост на фирма \"Артекс\" само няколко часа. Веднага след това те са били продадени на бившия IT специалист на ГЕРБ и участник в предизборния щаб на партията Симеон Велков.Досега скандалът с апартаментите на властта струва оставките на:- ;- ;- ;- ;- ;- ;- ;", "date": "2019.04.25", "title": "Премиерът не уволнявал урбулешката"}
{"url": "https://news.bg/regions/1000-shareni-yaytsa-ot-detsata-na-sofiya.html", "text": "Омбудсманът Мая Манолова и 250 деца боядисваха яйца на пл. \"Света Неделя\" в София.Инициативата е част от акцията на омбудсмана за \"Великден за всеки\". 1000 яйца ще бъдат боядисани днес. Идеята е децата да се научат да вярват с доброто, а християнството е добро, сподели Манолова.Яйцата ще бъдат занесени в социалната кухня в църквата \"Св. Св. Кирил и Методий\", където се хранят бедни хора. Така децата щели да дадат знак, че любовта и съпричастността са част от ежедневието ни.По този начин трябва да възпитаваме децата си да правят добро, да вярват с доброто, категоричен е общественият защитник.Инициативата се състоя на Велики четвъртък - денят, в който Иисус Христос събира своите ученици и на Тайната вечеря установява тайнството Евхаристия.Днес е денят и в който се боядисват яйцата, като първото задължително е червено.", "date": "2019.04.25", "title": "1000 шарени яйца от децата на София"}
{"url": "https://news.bg/society/shofirayte-vnimatelno-po-praznitsite.html", "text": "От КАТ призовават да се шофира концентрирано и без опасни маневри, застрашаващи безопасността на всички участници в движението.Към момента движението по магистралите \"Тракия\", \"Хемус\" и главните пътища се осъщестява нормално, но към 14.00 часа вече се очаква по-засилен трафик.Участъците от магистралите и първокласните пътища, които са в ремонт, като при Владая, са осигурени две ленти за напускащите София. Това поясни инспектор Мария Ботева на брифинг пред медиите.По думите ѝ утре също се очаква голям поток от автомобили.\"Препоръката ни е всички водачи да планират навреме тръгването си и да използват светлата част на денонощието. Ако има колони от чакащи на магистралите, препоръчваме да не се използват аварийните ленти\", допълни още Ботева.Инспектор Ботева призова гражданите да сигнализират първо на контролните органи, ако възникнат инциденти.По трасетата са разположени допълнителни полицейски екипи, които следят за безопасността на движението и недопускане на автомобилни колони в участъците с въведена временна организация на движението поради ремонтни дейности, като имат готовност за регулирането му при необходимост.От пътна полиция напомнят, че от 16 до 20 часа се забранява движението на камиони над 12 тона по автомагистралите и следните участъци от републиканската пътна мрежа:∙ път I-1 с. Ребърково - Ботевград, като движението се пренасочва по път II-16 Ребърково - Своге - Софийски околоврестън път в посока София;∙ път I-1 - от Благоевград до ГКПП \"Кулата\";∙ път I-4 п. в. \"Коритна\" - Велико Търново - Шумен;∙ път I-5 Русе - Велико Търново;∙ път I-8 ГКПП \"Калотина\" - София;∙ път I-9 Варна - Бургас;∙ път II-18 Околовръстен път на град София;∙ път II-99 Бургас - Царево.Същата забрана ще важи и в последния почивен ден 29 април (понеделник) за времето от 14 до 20 часа.Във връзка с извършването на ремонтни дейности водачите могат да използват и алтернативни маршрути на АМ \"Тракия\" в посока Бургас Подбалканския път I-6, а на АМ \"Хемус\" в посока Монтана и Видин - прохода \"Петрохан\" и Искърското дефиле.Засилен ще е контролът и по отношение спазването на скоростта, управлението на МПС след употреба на алкохол и от неправоспособни водачи.От полицията съобщиха, че са извършени проверки на църкви, манастири и места, където ще се проведат служби с цел предотвратяване на инциденти по време на празниците.", "date": "2019.04.25", "title": "Шофирайте внимателно по празниците "}
{"url": "https://news.bg/crime/petiyat-osaden-politsay-za-smartta-na-chorata-pristigna-ot-chuzhbina-za-da-se-predade.html", "text": "Задържаха и петия полицай, осъден за смъртта на Чората, предаде Нова телевизия. Това се случи след като Янко Граховски се прибра у нас с редовен полет от Кьолн.По негови думи властите в Германия не са го търсили и той сам решил да се прибере, след като разбрал от медиите, че е осъден. Също сам се свързал с българските власти, за да им каже кога ще се върне в страната.В Германия Граховски работи в сферата на онлайн търговията. Той обясни, че е регистриран официално в Кьолн и много лесно можело да бъде намерен.Припомняме, 14 години след смъртта на  по време на специализирана операция срещу наркоразпространението и сексуалната търговия  за полицаите Мирослав Писов, Борис Механджийски, Иво Иванов, Янко Граховски и Георги Калинков.Въпреки че полицаите бяха оправдани по обвинението за причиняване на смъртта на Ангел Димитров, Европейският съд по правата на човека призна държавата за виновна. По този начин се стигна до възобновяване на делото, което завърши с осъдителни присъди.Ден след като стана ясна присъдата,  в Благоевград. По-късно бяха  с изключение на пребиваващия в чужбина Граховски.", "date": "2019.04.25", "title": "Петият осъден полицай за смъртта на Чората пристигна от чужбина, за да се предаде"}
{"url": "https://news.bg/world/sasht-iskat-da-smenyat-vlastta-vav-venetsuela-s-pomoshtta-na-kolumbiya-zapodozrya-ruskoto-gru.html", "text": "САЩ имат намерение да сменят властта във Венецуела с помощта на Колумбия, а също така да признаят Каракас за спонсор на международен тероризъм.Това заяви вицеадмирал Игор Костюков, ръководител на Главната дирекция на Генералния щаб на въоръжените сили на Руската Федерация, цитиран от руски медии.Подривната дейност на САЩ срещу Боливарската република продължава. Разработват се различни варианти за смяна на \"чависткото\" правителство - от създаване на условия за увеличаване на протестните настроения с последващото им трансформиране в \"социален взрив\" до реализирането на силови сценарии по отношение на Каракас, обяви шефът на руското военно разузнаване по време на Московската конференция по сигурността.По думите му Вашингтон, \"опасявайки се от задействане на националните въоръжени сили\", желае да организира инвазия с \"ръцете на съюзници\", конкретно Колумбия.По-рано началникът на Службата за външно разузнаване Сергей Наришкин предупреди, че Русия вижда признаци на подготовка от страна на САЩ за провеждане на военни операции срещу Венецуела.", "date": "2019.04.25", "title": "САЩ искат да сменят властта във Венецуела с помощта на Колумбия, заподозря руското ГРУ "}
{"url": "https://news.bg/bulgaria/informatsionno-obsluzhvane-shte-poddarzha-agentsiyata-po-vpisvaniyata.html", "text": "\"Информационно обслужване\" ще поддържа системите на Агенцията по вписванията.Компанията печели конкурса с предложението си от 402 000 без ДДС, за една година - най-ниска цена от участниците, подали оферти. \"Информационно обслужване\" АД е с мажоритарен собственик Министерство на транспорта, информационните технологии и съобщенията.Припомняме, че от евроизборите на 26-и май, според решението на ЦИК по възлагане компютърната обработка на данните в РИК и ЦИК и издаването на бюлетин на ЦИК.Поръчката за поддържане на системите на Агенцията по вписване е с предмет: \"Абонаментна поддръжка на системно, комуникационно и СУБД (система за управление на база данни) програмно осигуряване с наблюдение и управление на информационната и комуникационната инфраструктура (ИКИ) на Агенцията по вписванията\".Припомняме и че настъпи , който  и блокира голяма част от бизнеса.Тогава от агенцията посочиха като причина за срива  от базата данни на Търговския регистър. Кризата доведе и до  на тогавашния директор Зорница Даскалова, но и до предупреждения месеци наред, че .В надпреварата в обществената поръчка участваха три компании - CNSys, Телелинк и \"Информационно обслужване\" АД. И трите фирми имат компетенции в областта на различните технологични дейности в обхвата на поръчката и опит в предоставянето на подобен тип услуги за други държавни институции. Всички компании са предоставили актуално удостоверение за сигурност, издадено от ДАНС, с минимално ниво \"Поверително\" и сертификати за качество. В предоставените оферти и трите компании са заявили готовност да изпълнят изискванията от техническото задание към поръчката.Обхватът на дейностите включва наблюдение и управление на системен софтуер, системи за управление на бази данни (СУБД) и комуникации на Агенцията по вписванията. В това число: непрестанна поддръжка на работоспособността на системния софтуер, СУБД, тестовите среди, операционните системи, сървърните приложения, масивите за съхранение на данни. Ангажимент на изпълнителя ще бъде възстановяване на работоспособността на някоя от изброените системи, в случай на отказ. В договора са заложени и срокове за реакция от страна на компанията при настъпване на различна степен на отклонения във функционирането на съответната инфраструктура. Според техническите изисквания поддържащата компания трябва да извършва непрекъснат анализ на работоспособността и функционирането на комуникациите на Агенцията, да анализира трафика и да изготвя предложения за оптимизиране на работата им.След подписване на договора, компанията задължително ще трябва да извърши цялостно обследване на съществуващата информационно-комуникационна инфраструктура на Агенцията на физическо и логическо ниво и да актуализира настоящата или да изготви нова детайлна техническа документация, която да поддържа по време на срока на договора. Част от ангажиментите на \"Информационно обслужване\" АД ще бъдат: сканиране за технически уязвимости на всички работещи в АВ информационни системи - мрежови, сървърни и потребителски и прилагане на мерки за отстраняване, при открити несъответствия. Компанията ще отговаря и за периодичното архивиране на базите данни, съгласно нормативната уредба.Предстои и анализиране на сървърните системи за наличие на зловреден софтуер и изготвяне на план за преконфигуриране, надстройване, преинсталиране или деинсталиране на приложения и/или операционни системи.Съгласно договора, \"Информационно обслужване\" ще осигури минимум 12 висококвалифицирани експерти с различни технологични компетенции, които ще бъдат ангажирани с поддръжката на системите и които ще реагират в случай на инциденти, свързани със сигурността. Двама от тях ще бъдат на разположение на място в самата агенция.От 2018 г. стартира поетапно надграждане и обновяване на хардуера и софтуера в Агенцията по вписванията, поради очакванията за завишаване на обема от работа на институцията. През настоящата 2019 г. ще бъде финализиран проекта по надграждане на ТРРЮЛНЦ и Имотния регистър, а предстои Централният регистър на особените залози също да премине под управлението на институцията.", "date": "2019.04.25", "title": "\"Информационно обслужване\" ще поддържа Агенцията по вписванията"}
{"url": "https://news.bg/crime/delo-za-delba-na-dvor-e-rekordyor-za-bavno-pravosadie.html", "text": "30 години е продължило дело за делба на дворно място с две еднофамилни къщи в София. Това е най-продължителното производство, което е било констатирано от Инспектората към ВСС при проверка на 128 заявления за компенсация на вреди от бавно правосъдие за периода 1 януари - 31 март 2019 г. От тях 87 са основателни, като 30 са по наказателни, а 57 - по граждански, търговски и административни дела.Делото е започнало през 1985 г., но периодът, от който заявителят може да се оплаква тече от септември 1992 г., тъй като от тази дата Европейската конвенция за защита правата на човека и основните свободи е в сила по отношение на България. Относимият за заявителя период на производството е близо 26 г., като той почти изцяло е обхванат от втората фаза на съдебната делба.На първа инстанция пред Софийския районен съд във фазата по извършване на делбата е продължило близо 6 години, като са допуснати забавяния, свързани с организацията на съдебните заседания и с призоваването на страните. По делото са били насрочени 20 съдебни заседания, като 18 от тях са били отложени поради нередовно призоваване на страни по делото.Най-сериозните забавяния по делото са свързани с изгубване на решението по допускане на делбата и последвалото го производство по възстановяването му. В това производство са проведени 7 съдебни заседания, които са отлагани заради конституиране и призоваване на наследници на починали страни. С определение от януари 2005 г. съдът е отказал да възстанови решението по делото, като е посочил, че липсват данни за индивидуализиране на делбените имоти. Съобщаването на цитираното определение е продължило 3 години, тъй като след постановяването му са починали трима от ответниците и съдът е трябвало да установи наследниците им и да ги уведоми за решението.През ноември 2009 г. делото е изпратено на ВКС, който през юни 2010 г. потвърждава отказа на Софийския градски съд за възстановяване на решението за допускане на делбата. През юли 2011 г. Софийският районен съд е изпратил делото на Софийски градски съд за указания с какви действия следва да продължи производството, тъй като с отказа на съда по молбата за възстановяване на решението, то се оказва образувано пред първоинстанционния съд във фазата по извършване на делбата, без по него да съществува окончателното решение по допускане на делбата.С разпореждане от ноември 2011 г. Софийският градски съд е квалифицирал производството като такова за възстановяване на съдебното решение по делото за делба, което е приключило с решение от юли 2015 г. По този начин производството по възстановяване на влязлото в сила решение на Софийския градски съд е продължило почти 16 години и след приключването му делото е върнато на СРС.", "date": "2019.04.25", "title": "Дело за делба на двор е рекордьор за бавно правосъдие"}
{"url": "https://news.bg/regions/stroiteli-ostaviha-bez-tok-3500-domakinstva-v-loveshko.html", "text": "Заради несъобразени изкопни дейности строителна фирма повреди кабел и прекъсна електрозахранването за половин час на близо 3500 домакинства в община Ловеч.Аварията е станала в 11.38 часа в Ловеч, Радювене, Изворче и Катунец.От електроразпределителното дружество предупреждават, че със затоплянето на времето се активизират изкопните строително-ремонтни дейности, което води до чести аварии по електроразпределителната мрежа поради липса на навременно съгласуване.Припомняме, вчера при сходни обстоятелства без електричество останаха ", "date": "2019.04.25", "title": "Строители оставиха без ток 3500 домакинства в Ловешко"}
{"url": "https://news.bg/economics/v-evrohold-otvoreni-i-podgotveni-za-proverkata-za-sdelkata-za-chez.html", "text": "\"Eврохолд\" оказва пълно съдействие на Комисията за финансов надзор (КФН) във връзка със Това стана ясно от отворено писмо на дружеството до медиите.В позицията си \"Еврохолд\" заявява, приема започналата проверка за закономерна и очаквана стъпка с оглед значимостта на сделката за активите на ЧЕЗ в България.Те са готови да предоставят всички необходими и изискани от комисията документи, както и да осигурят пълен достъп до информацията за дейността на дружеството на служителите на надзора.От дружеството са категорични, че регулярно се отчитат публично за своята дейност, като разкриват и публикуват детайлна финансова и нефинансова информация в изискваните от закона и регулатора срокове, канали и формат.В позицията си от \"Еврохолд\" подчертава, че спазва Националния кодекс за корпоративно управление. Те напомнят, че дружеството ще финансира сделката за активите на ЧЕЗ със собствени средства и с подкрепата на водещи западноевропейски банки.Поради условия за конфиденциалност обаче имената на банките-партньори на този етап не могат да бъдат разкрити.Припомняме, след като на 22 февруари 2018 г. стана ясно, че чешката ЧЕЗ е одобрила , последва скандал, който предизвика министърът на енергетиката , защото се познава със собственика на фирмата Гинка Върбакова. Скандалът В рамките на скандала в българския политически живот по едно време беше . Това стана по време на среща на Гинка Върбакова в Министерски съвет с премиера Бойко Борисов и министрите Дончев и Горанов. След това обаче .По искане на БСП в парламента бе създадена и , която обаче завърши работа със заключението, че й е необходима още информация.От  с искане държавата да си върне контрола над ЕРП-та.", "date": "2019.04.25", "title": "В \"Еврохолд\" отворени и подготвени за проверката за сделката за ЧЕЗ"}
{"url": "https://news.bg/politics/za-bsp-zdraveopazvaneto-u-nas-bilo-kato-supermarket.html", "text": "Не може в 21 век в държава член на ЕС хората, страдащи от онкологични заболявания, да не могат да разчитат на основни консумативи за необходимите им изследвания. Това заяви народният представител от ПГ на \"БСП за България\" проф. Георги Михайлов по повод , поради което от дни пациентите се Той недоумява как може да се стигне до ситуацията, че само една фирма е вносител на стратегическия консуматив. Народният представител обясни, че изследванията са скъпи и ще бъдат изразходвани много повече средства от преди.Относно на медици в цялата страна Михайлов посочи, че проблемите в сектора са били неглижирани с години. Той бе категоричен, че докато заплатите на лекарите продължават да бъдат ниски, те ще продължават да напускат страната.\"Лекарите не търсят политическа подкрепа, а протестират спонтанно, тъй като искат да останат в страната си, а не да бъдат емигранти. Те не говорят за заплащане, а за промяна на модела в здравеопазването, който ги е поставил в тази унизителна ситуация\", обобщи депутатът.Той заяви, че този модел е извадил пациента в периферията на системата, превръщайки здравеопазването в супермаркет.\"Специалистите са заринати от бумащина, която не им позволява да обърнат внимание на пациентите си. Има порочно финансиране, което обогатява определени кръгове и поставя цялата система и гражданите на изпитание. Здравеопазването е под всякаква критика\", заключи той, посочвайки, че единственият начин лекарите да бъдат задържани у нас е като им бъдат осигурени сериозно заплащане и добри условия на труд.", "date": "2019.04.25", "title": "За БСП здравеопазването у нас било като супермаркет"}
{"url": "https://news.bg/int-politics/dvata-samoletonosacha-na-sasht-sa-v-sredizemno-more-zaradi-zastapen-grafik.html", "text": "Двете ударни групи със самолетоносачи на американския флот, водени от самолетоносачите \"Ейбрахам Линкълн\" и \"Джон С. Стенис\", се озовават едновременно в Средиземно море поради съвпадение и застъпване на графиците за преразпределение, обяснява официалният представител на 6-ти американски флот Амелия Умаям пред ТАСС.\"Разгръщането на ударните групи на самолетоносачите Ейбрахам Линкълн и Джон С. Стенис, тъй като и двете са в процес на преразпределение, ни дадоха допълнителна гъвкавост и възможност да използваме преминаването им през Средиземно море за провеждане на мащабни военни учения, които имат за цел да засилят възпирането и да осигурят гаранции за сигурност на нашите съюзници, като същевременно защитаваме националните си интереси\", коментира тя.Представителят на 6-ти флот допълва, че една от групите пътува към пристанище на Източното крайбрежие на САЩ, а втората, към Западния бряг. \"Двата самолетоносача са в процес на преразпределение: Стенис отива в Норфолк, а Линкълн се насочва към Сан Диего. Групата на самолетоносача Линкълн бе разположена този месец, а Стенис - миналата есен\", допълва тя.\"Силите за разгръщане позволяват колективна отбрана и предоставят на САЩ и НАТО стратегическите и тактически възможности, необходими за възпиране на потенциален противник, като същевременно осигуряват гаранции за сигурността на нашите съюзници и партньори\", отбелязва още Умаям.Тя не коментира престоя на корабите в Средиземно море. \"В съответствие с дългогодишна политика и за да се гарантира безопасността на операциите, няма да обсъждам бъдещи действия на подразделения на американския флот\", коментира представителят на 6-ти американски флот.По-рано американският посланик в Русия Джон Хънтсмен, който наблюдава ученията в Средиземно море коментира, че \"всеки самолетоносач, опериращ в Средиземно море, е 100 хиляди тона международна дипломация\".Според него, дипломатическите контакти и диалог, заедно със силната защита, която тези кораби осигуряват, \"показват на Русия, че ако се стреми да подобри отношенията си със САЩ, тогава тя трябва да спре дестабилизиращите си дейности по света\".Руският заместник-министър на външните работи Сергей Рябков коментира, че изявленията на американския дипломат предизвикват съжаление.Според американския флот общо над 130 самолета, 10 кораба и 9 хиляди моряци и морски пехотинци са участвали в ученията, докато в същото време две ударни групи на американски военноморски флот са били в Средиземно море за първи път от 2016 година.", "date": "2019.04.25", "title": "Двата самолетоносача на САЩ са в Средиземно море заради застъпен график"}
{"url": "https://news.bg/crime/politsiyata-zadarzha-i-maykata-na-izostavenoto-bebe-v-plovdiv.html", "text": "Полицията в Пловдив арестува и майката на , предаде bTV.Задържаната е 26-годишна, която се е укривала в Старозагорска област.Припомняме, снощи за 24 часа беше  на момченцето, който живеел в една от ромските махали на Пловдив. При ареста на мъжа той не е дал смислено обяснение защо детето е било захвърлено.От \"Социално подпомагане\" съобщиха, че търсят приемно семейство за детето. Те обаче не изключиха възможността то отново да бъде върнато на семейството.По случая е образувано досъдебно производство. До 3 години затвор грозят родителите на захвърленото бебе.", "date": "2019.04.25", "title": "Полицията задържа и майката на изоставеното бебе в Пловдив"}
{"url": "https://news.bg/politics/deputatite-spasiha-advokatite-ot-donosnichestvo-na-dans.html", "text": "Депутатите \"спасиха\" адвокатите от това да доносничат на ДАНС. Адвокатската тайна между клиент и защитник остава. Това стана с приемане на , който разбуни духовете сред гилдията на юристите.С промените също така БНБ, КФН и Комисията за хазарта ще имат правомощия, които да повишат ефективността на контрола по Закона. Ще имат задължение да проверяват всяка една сделка, всяка една транзакция, но и при констатиране на нарушения от тяхна страна по Закона за мерките срещу изпирането на пари ще могат да налагат съответните наказания, обясни шефката на бюджетната комисия в парламента Менда Стоянова.Припомняме, през февруари и март се състояха протести на адвокатите, които настояваха за спешна промяна на Закона, който според тях ", "date": "2019.04.25", "title": "Депутатите спасиха адвокатите от доносничество на ДАНС"}
{"url": "https://news.bg/world/shri-lanka-zadarzha-egiptyanin-pakistantsi-i-siriytsi-vav-vrazka-s-napadeniyata.html", "text": "Експлозия е чута днес в град на изток от столицата на Шри Ланка, Коломбо, няма съобщения за жертви, съобщава говорител на полицията, цитиран от \"Ройтерс\". Руван Гунасекера допълва, че властите разследват взрива на пустееща земя зад  съд в Пугода, на 40 км от столицата.\"Имаше експлозия зад съда и разследваме\", обяснява той, добавяйки, че това не е контролирана експлозия като другите взривове през последните дни.В същото време, властите в Шри Ланка продължават задържанията на заподозрени за разпити, включително и чужденци, в връзка с разследването на терористичните атаки на Великден, причинили смъртта на 359.Полицията съобщава, че египтянин и няколко пакистанци са сред задържаните през нощта. Полицията съобщава днед, че още 16 души са били задържани за разпити, като броят на задържаните от неделя е най-малко 76, задържани са и сирийски гражданин.В полицейско изявление се казва, че един от задържаните през нощта е свързан с \"терористична организация\".Друг е задържан, след като са разследвани публикации на страницата на лицето във Фейсбук. \"Това е свързано с разпространението и проповядването на тероризъм\", коментира говорител на полицията.За задържаният египтянин е установено, че няма валидна виза или паспорт. Човекът преподава арабски в училище на около 70 км от столицата Коломбо и живее в Шри Ланка повече от седем години.Говорителят на полицията допълва, че групата пакистанци са задържани заради пресрочване на визи.Очаква се президентът Майтрипала Сирисена да се срещне с представители на различни вероизповедания. Стотици пакистански мюсюлмани бягат от пристанищния град с автобуси, организирани от лидери на общността след заплахи за отмъщение.\"Заради взривовете и експлозиите, които се случиха тук, местните хора атакуваха нашите къщи\", обяснява пакистанецът мюсюлманин Аднан Али пред \"Ройтерс\".Полицията в Шри Ланка създава пропусквателни пунктове и барикади за подозрителни граждани и превозни средства по пътищата в Коломбо, съобщава ТАСС.Блокадите са в различни райони на града. Властите редовно спират превозните средства за проверка и проверка на документите на пътниците и водачите. Полицията моли населението да сътрудничи, а не да изпада в паника и допълва че проверките ще продължат толкова дълго, колкото е необходимо.Съобщава се, че в град Балангода, на 70 км от Коломбо, полицията арестува 26-годишен мъж, а в жилището му са намерени карти с начертани маршрути до сградата на парламента, боеприпаси и 13 сим карти. В близост до мястото на пребиваване на заподозряния е открито и автомобил-такси.По-рано полицията на Шри Ланка е оградила улицата срещу международното летище Бандаранайке заради подозрително превозно средство, в резултат на което работата на летището е временно прекъсната. Към момента летището функционира нормално.", "date": "2019.04.25", "title": "Шри Ланка задържа египтянин, пакистанци и сирийци във връзка с нападенията"}
{"url": "https://news.bg/crime/ne-s-9-a-s-24-mln-leva-oshtetil-rumen-ovcharov-mini-bobov-dol.html", "text": "Специализираната прокуратура предаде на съд бившия министър на икономиката и енергетиката Румен Овчаров, бившия изпълнителен директор на \"Мини Бобов дол\" Пламен Стефанов и бившия заместник-министър Анна Янева за умишлена безстопанственост, от която са последвали щети за над 24 млн. лева.Припомняме, на 30 март миналата година Софийска градска прокуратура внесе в Специализирания наказателен съд  и за това, че умишлено не е упражнил достатъчно контрол, поради което са последвали значителни щети за \"Мини Бобов дол\" в общ размер 8 940 231,47 лева.През май същата година обаче за отстраняване на допуснати процесуални нарушения.Специализираната прокуратура е успяла да събере доказателства за това, че в резултат на неупражнения от Овчаров контрол за \"Мини Бобов дол\" са последвали щети в размер на повече от 24 млн. лева, т.е. почти три пъти повече.От доказателствата, събрани от Специализираната прокуратура след връщането на делото от съда, е било установено, че под наказателната отговорност трябва да се приведат и бившият заместник-министър на икономиката и енергетиката и бившият изпълнителен директор на \"Мини Бобов дол\" ЕАД.И на тримата е повдигнато обвинение за умишлена безстопанственост в периода от 25 май 2006 г. до 18 март 2009 г., от която са последвали значителни щети в особено големи размери за предприятието \"Мини Бобов дол\" ЕАД, в размер на повече от 24 млн. лева, като деянието представлява особено тежък случай и е последвало откриване на производство по несъстоятелност.Чрез сключения договор за наем на \"Ораново\" ЕООД са прехвърлени правата на добив, транспортиране и продажба на въглища от участък \"Бабино\" и участък \"Бобов дол\" от находище \"Бобовдолски въглищен басейн\", от което е последвало откриване на производство по несъстоятелност на \"Мини Бобов дол\" ЕАД.Предстои насрочване на делото пред Специализирания наказателен съд.", "date": "2019.04.25", "title": "Не с 9, а с 24 млн. лева ощетил Румен Овчаров \"Мини Бобов дол\""}
{"url": "https://news.bg/int-politics/kim-i-putin-obeshtaha-po-silni-vrazki-mezhdu-rusiya-i-kndr.html", "text": "Вождът на комунистическа Северна Корея Ким Чен-ун определи разговорите си с руския президент Владимир Путин като \"много смислена размяна на мнения\", като му благодари, че е отделил време да лети до Владивосток, за да се срещне с него.\"Благодаря ви за страхотното време и се надявам, че преговорите ни ще продължат по същия начин, по полезен и конструктивен начин\", заяви Ким, като добави, че се надява, че \"срещата ще укрепи традиционните приятелски отношения\" между Русия и Северна Корея.Севернокорейският вожд се възползва от възможността да поздрави Путин за това, че му е било \"поверено да води Русия напред\" още веднъж през 2018 г., като нарече Русия \"приятелска велика съседка\". Двамата държавни глави проведоха историческата си първа среща днес в руския град Владививосток в Далечния изток, където обсъдиха ситуацията на Корейския полуостров и двустранните отношения, като Путин приветства срещата и нарече разговорите \"важни\", като каза, че двамата държавни ръководители са обсъдили различни въпроси.\"Туко-що имахме доста задълбочен разговор на четири очи\", посочи Путин и допълни: \"Успяхме да разговаряме за историята на нашите междудържавни отношения, както и за настоящето и за перспективите за развитие на двустранните отношения.\"По-рано днес Путин приветства опитите на Ким да нормализира отношенията със САЩ и да започне диалог с Южна Корея, като изтъкна, че иска да подкрепи \"положителните\" усилия на Корейския полуостров, докато вождът на КНДР изрази надежда, че срещата с Путин ще помогне за подобряване на двустранните отношения и ще им даде възможност да обменят мнения относно положението в региона.Историческата първа среща между Путин и Ким приключи малко преди 11 часа българско време, като тя е продължила около три часа и половина.Срещата всъщност се проведе на остров Руски, който се намира съвсем близо до Владивосток, като тя започна със закъснение, защото полетът на Путин се забави. Ким пристигна за срещата с влак вчера, като Владивосток се намира на по-малко от 130 км от границата със Северна Корея.  Уточнява се, че срещата на държавните глави на четири очи е продължила около два часа, след което преговорите са продължили в разширен формат. От Министерството на външните работи на Китай изразиха надежда, че срещата ще допринесе за урегулиране на ситуацията на Корейския полуостров. След срещата с Ким Путин се отправя към Китай за среща с китайското държавно ръководство. Историческата среща между Путин и Ким се състоя по-малко от два месеца след  Доналд Тръмп във виетнамската столица Ханой, която се разпадна, без да се постигне пробив за ядреното разоръжаване на Корейския полуостров. САЩ отхвърлиха искането на Северна Корея за частично облекчаване на санкциите в замяна на действия по премахването на ядрените и ракетните програми. Вашингтон настоява за пълно разоръжаване, преди да бъдат отменени които и да е от санкциите. Срещата във Владовосток се възприема масово като възможност за Северна Корея да покажее, че има влиятелни съюзници след провала на преговорите със САЩ. КНДР обвини държавния секретар на САЩ Майк Помпео за неуспеха на срещата в Ханой.По-рано този месец Северна Корея настоя , обвинявайки го в \"говорене на глупости\" и искайки някой \"по-внимателен\" да го замести. Срещата също така беше възможност за Пхенян да покаже, че нейното икономическо бъдеще не зависи само от САЩ. Анализатори смятат, че срещата е била шанс за Русия да покаже, че е важен играч на Корейския полуостров. Путин от доста време имаше желание да се срещне със севернокорейския държавен глава. Все пак на фона на двете срещи между Ким и Тръмп, Кремъл беше изтикан извън светлината на прожекторите.  Русия, подобно на САЩ и Китай, се чувства неудобно от това, че Северна Корея е ядрена държава. По време на Студената война СССР поддържаше тесни военни и търговски отношения с комунистическия си съюзник Северна Корея по идеологически и стратегически причини. След разпадането на Съветския съюз през 1991 г. търговските връзки на Пхенян с посткомунистическа Русия се сринаха, а Северна Корея се насочи към Китай като неин основен съюзник.", "date": "2019.04.25", "title": "Ким и Путин обещаха по-силни връзки между Русия и КНДР"}
{"url": "https://news.bg/regions/bez-kamioni-po-magistralite-dnes.html", "text": "В последния работен ден преди четирите почивни дни за Великден, от 16.00 часа до 20.00 часа ще бъде ограничено движението на камионите над 12 тона по автомагистралите и най-натоваренитe пътища.Движението ще бъде ограничено по следните участъци от републиканската мрежа:Камионите ще бъдат спрени и в последния почивен ден - 29 април от 14.00 часа до 20.00 часа. Забраната не важи за МПС, превозващи бързоразвалящи се хранителни продукти и товари на температурен режим, живи животни и опасни товари.За улеснение на трафика от 10 ч. днес до 10 ч. на 28 април ще има две ленти за Бургас и за Варна и една за София в района на виадуктите, които се ремонтират на автомагистралите \"Тракия\" и \"Хемус\".От 10 ч. на 28 април до 10 ч. на 30 април, когато много хора ще пътуват към столицата, в същите участъци ще има по две ленти за София и една за Бургас или Варна.На АМ \"Тракия\" се ремонтира платното за Бургас на виадуктите - при 13-ти, 15-ти и 20-ти километър и над река Елшишка при 89-ти км на автомагистралата.За да се избегне отсечката в ремонт над река Елшишка при 89-ти км на АМ \"Тракия\" шофьорите могат да ползват и следните алтернативни маршрути:- пътен възел \"Церово\" на АМ \"Тракия - път III-8402 /Виноградец -Карабунар - Злокучене - Септември/ - път I-8 /Лозен - Звъничево -Пазарджик/ - път II-37 /Пазарджик/ - пътен възел \"Пазарджик\" на АМ \"Тракия\";- пътен възел \"Церово\" на АМ \"Тракия - път III-8402 /Виноградец -Карабунар - Злокучене - Септември/ - път I-8 /Лозен - Звъничево -Пазарджик/ - пътен възел \"Цалапица\" на АМ \"Тракия\";- пътен възел \"Калугерово\" - път III-803 /Динката - Драгор/ - път II-37 -пътен възел \"Пазарджик\" на АМ \"Тракия\".На АМ \"Хемус\" на територията на Софийска област се ремонтират виадуктите при 19-ти, 36-ти, 37-ми и 51-ви километър и тръбата за София на тунел \"Витиня\".В участъците при 19-ти км /виадукт \"Потоп\"/ и при 36-ти и 37-ми км/ виадукт \"Коренишки дол\"/ от 10 ч. на 25 април до 10 ч. в неделя - 28 април, ще има две ленти в посока Варна и една за София, а от 10 ч. в неделя - 28 април, до 10 ч. във вторник - 30 април, съответно две ленти за София и една за Варна.На виадукта при 51-ви километър трафикът преминава двупосочно в платното за София. Поради ремонт на тръбата за София на тунел \"Витиня\" на АМ \"Хемус\" движението се осъществява двупосочно в основно обновената тръба за Варна, която е с вентилационни, пожароизвестителни и осветителни системи. След ремонта и тръбата в посока столицата ще бъде в същия вид и със същите системи за безопасност.Две ленти в посока Бургас и Варна в участъците с ремонт на автомагистралите \"Тракия\" и \"Хемус\" ще има и при следващите три почивни дни за Гергьовден. В края на празничните дни съответно ще има две ленти към София и една за Бургас и Варна.Алтернативен маршрут на АМ \"Тракия\" в посока Бургас е Подбалканският път I-6, а на АМ \"Хемус\" в посока Монтана и Видин - проходът \"Петрохан\" и Искърското дефиле.За улеснение на трафика през Владая и повишаване на пътната безопасност на 29 април ще има две ленти за влизащите в София по път I-1 (Е-79). Алтернативен маршрут на първокласния път през Владая е АМ \"Люлин\".", "date": "2019.04.25", "title": "Без камиони по магистралите днес"}
{"url": "https://news.bg/world/egipet-udalzhi-izvanrednoto-polozhenie-s-tri-mesetsa.html", "text": "Властите на Египет удължиха националното извънредно положение с три месеца и наложиха полицейски час в райони на Северен Синай в близост до Израел и Ивицата Газа.Информацията разпространява \"Блумбърг\", позовавайки се на указ, публикуван в Официален вестник.През последните години Египет въведе извънредно положение заради борбата с ислямистите.Преди няколко дни  за удължаване на мандата на държавния глава Абдел Фатах ал Сиси до 2030 г.", "date": "2019.04.25", "title": "Египет удължи извънредното положение с три месеца"}
{"url": "https://news.bg/crime/do-8-godini-zatvor-grozyat-iznudvachi-zaplashvali-s-ubiystvo.html", "text": "Районната прокуратура в Казанлък даде на съд М.Н., на 37 г., и П.Д., на 38 г., за това, че между 17 и 24 април 2019 г. в казанлъшкото село Бузовград са принудили 36-годишен мъж да им заплати 20 000 британски паунда, заплашвайки го с убийство и унищожаване на имуществото му. От поисканата парична сума те получили 2 400 лв. и 200 британски паунда.В посочения период общо три пъти обвиняемите посетили пострадалия в дома му, за да му поискат крупната сума. Тъй като в момента мъжът не е разполагал с парите, се уговорил да се срещнат на 24 април, за да им ги предаде. На състоялата се вчера среща той им дал 2 400 лв. и 200 британски паунда, а веднага след това двамата изнудвачи били задържани.Разследването по случая продължава. Мъжете са задържани за 72 часа, а днес ще бъде внесено искане за вземане на постоянна мярка \"задържане под стража\".За подобно престъпление законът предвижда наказание до 8 години \"лишаване от свобода\" и глоба до 5 000 лева.", "date": "2019.04.25", "title": "До 8 години затвор грозят изнудвачи, заплашвали с убийство"}
{"url": "https://news.bg/world/avstraliyskiyat-premier-omalovazhi-teroristichnata-zaplaha-v-galipoli.html", "text": "Премиерът на Австралия Скот Морисън омаловажи ареста на заподозрян член на ДАЕШ (\"Ислямска държава\") и потенциални терористични заплахи на ежегодната церемония в памет на загиналите австралийски и новозеландски войници по време на Първата световна война на територията на днешна Турция, информира ДПА.Морисън заяви пред журналисти, че \"няма убедителна връзка\" между събитията на Деня Анзак тази сутрин на Галиполи и арестa на 26-годишен сириец от турската полиция в сряда.Министър-председателят поясни, че задържаният мъж в Текирдаг на около 100 километра от Галиполи е част от \"рутинна\" операция на турските власти.Но източници от турските сили за сигурност обявиха пред австралийската национална телевизия ABC, че мъжът е планирал атака на днешната служба, за да отмъсти за клането в Крайстчърч през миналия месец.Морисън обаче каза пред журналисти, че няма информация, че арестът може да е свързан сТурската полиция евакуира мястото в Галиполи, за да претърси за бомби часове преди началото на паметната служба, на която участваха австралийци и новозеландци.Турция забрани на граждани на страната да се доближават до мястото.Граждани на Австралия и Нова Зеландия всяка година пътуват до Турция, за да участват в службите в памет на загиналите по време на неуспешната Галиполска операция на Антантата през 1915 г. за изтласкване на османската армия от Галиполи и Дарданелите.Около 87 000 турски и 12 000 новозеландски и австралийски войници загиват при боевете.", "date": "2019.04.25", "title": "Австралийският премиер омаловажи терористичната заплаха в Галиполи"}
{"url": "https://news.bg/world/za-razlika-ot-zapada-kitay-ne-pritiska-sarbiya-obyavi-vuchich-v-pekin.html", "text": "За разлика от други Китай не притиска Сърбия. Това обяви сръбският президент Александър Вучич след среща с китайския президент Си Дзинпин, информира B92.Важно е за Сърбия да си сътрудничи с Китай, тъй като е велика сила, която за разлика от други не оказва натиск върху нашата страна, отбеляза той по време на панел, организиран от Китайската комунистическа партия преди Втория форум \"Един пояс - един път\" в Пекин.Вучич разкри, че е провел среща със Си Дзинпин и са обсъдили много важни въпроси.Според него водената от Дзинпин китайска политика е постигнала много повече от всеки друг в съвременния свят.Днес можете да видите, въпреки че е изправена пред огромни политически предизвикателства, натиск от политически и икономически конкуренти от Запада, Китай не само се превърна в нарастваща сила, но и увеличи приятелите си по света, смята държавният глава на балканската държава.Вучич припомни, че Сърбия е на път към еврочленство и подчерта, че в същото време има нещо, което различава Китай от другите големи сили.\"Когато говорим за великите сили от Запада, винаги срещате някакъв натиск, когато говорите за Китай и лидерите им, винаги се отнасят към вас с уважение\", смята президентът на Сърбия.Той вярва, че ако Пекин продължи по този път в отношенията си с по-малките държави, те ще подкрепят китайските идеи.Александър Вучич припомни, че Сърбия е една от първите държави, присъединили се към инициативата \"Един пояс - един път\".Междувременно китайски медии съобщават, че Сърбия и Китай са подписали споразумения към инициативата.Вучич е в Китай на тридневно посещение за участие във форума, който ще започне днес в Пекин.Си заяви, че Сърбия играе важна роля в разширяването на инициативата и двете страни трябва да задълбочат сътрудничеството.Сръбският лидер твърдо се обяви в подкрепа на \"Един пояс - един път\", тъй като носи реални ползи на сръбския народ.", "date": "2019.04.25", "title": "За разлика от Запада Китай не притиска Сърбия, обяви Вучич в Пекин"}
{"url": "https://news.bg/crime/desislava-ivancheva-ochakva-prisada-i-na-vtora-instantsiya.html", "text": "\"На втора инстанция, за съжаление, почти сигурно ще бъдем осъдени.\" Това заяви, че очаква бившият кмет на столичния район \"Младост\" Десислава Иванчева преди началото на днешното съдебно заседание в Софийския районен съд (СРС). От Сливен тя беше докарана, за да се яви като свидетел по дело за катастрофа, при която е била ударена нейната служебна кола на 30 март 2018 г.Припомняме, бившият кмет на \"Младост\"  затвор, Биляна Петрова - на 15 години затвор, и Петко Дюлгеров - на 12 години затвор.По думите й на втора инстанция в Апелативния специализиран наказателен съд се знае, че е Георги Ушев и \"14 съдии, които бяха против нас още по време на досъдебното производство и които направиха гавра с нас и с нашите права\".На въпрос дали знае, че вчера от прокуратурата са обжалвали нейното наказание, с което настояват да бъде призната за виновна не само за искане, но и за получаване на подкуп, Иванчева отбеляза, че съдът ще реши, но според нея това е наглост на прокуратурата, тъй като дори нямат и доказателства.Иванчева коментира и битката за предстоящите избори за Европейски парламент. Тя благодари на всички за  и заяви, че има достатъчно енергия да се бори за каузите и за справедливостта.Иванчева декларира, че цел й е да се бори не само за страната, но и за другите страни, тъй като корупцията е дълбока.Именно поради тази причина трябва да имаме силата и смелостта да задаваме въпроси, свързани с мафията, правосъдието, съдебната система и субсидиите, поясни тя.\"Ще имаме доста сила да се борим срещу корупцията\", увери Иванчева, която се надява, че няма да води кампанията от ареста, тъй като по закон има равни права и равен старт.Иванчева се оплака, че се намира непрекъснато в прецеденти. По думите й \"когато човек е извън системата и прекъсва свински черва, не е системен и въпреки че е прав, всеки иска да го изхвърли от играта\".", "date": "2019.04.25", "title": "Десислава Иванчева очаква присъда и на втора инстанция"}
{"url": "https://news.bg/education/16-300-uchenitsi-sa-napusnali-uchilishtata-prez-uchebnata-2017-2018-g.html", "text": "През учебната 2018/2019 година в детски градини са записани 218 800 деца, или с 1% по-малко в сравнение с предходната година. Това показват данни на Националния статистически институт.Завършилите средно образование през 2018 г. в общообразователни и професионални гимназии са съответно 26 500 и 23 000 ученици, а записаните в различните степени на висшето образование за академичната 2018/2019 година са 229 500. Към края на 2018 г. за придобиване на образователна и научна степен \"доктор\" у нас се обучават 6 467 лица, от които 504 са чужденци.Към 1 декември 2018 г. в страната са работели 1 834 самостоятелни детски градини с директор. В тях са записани 218 800 деца, от които 113 000 (51.6%), са момчета. В сравнение с предходната година броят на децата намалява с 1%.Средният брой деца в една детска градина за страната е 119, като за градовете е значително по-голям - 154, а за селата - 62. Една група се формира средно от 24 деца, съответно 25 в градовете и 20 в селата. Педагогическият персонал, зает в детските градини, е 19 800 и в сравнение с предходната учебна година се увеличава със 182 души, или с 0.9%. Детските учители са 18 500 - 93.7% от педагогическия персонал. През учебната 2018/2019 година в страната функционират 101 лицензирани частни детски градини. Те са посещавани от 4 606 деца, или 2.1% от записаните в детските градини.Към края на 2018 г. учебни занятия се водят в 1 955 общообразователни училища, от които 131 начални, 1 173 основни, 68 обединени, 115 гимназии и 468 средни училища. В сравнение с предходната година общообразователните училища намаляват с 14 поради закриване или преобразуване. Учениците са 581 300, от които 86 100 са записани в училища в селата. В една паралелка в дневните общообразователни училища се обучават средно по 21 ученици.През учебната 2017/2018 година 16 300 ученици са напуснали общообразователните училища, от които 13 900 са се обучавали в основното образование. Най-голям е относителният дял на учениците, които са заминали в чужбина - 7 500, или 46.1%, следван от дела на напусналите по семейни причини - 6 500, или 39.6%, и на напусналите поради нежелание да учат - 8.8%.През 2018 г. основно образование в общообразователните училища са завършили 71 800, а средно образование - 26 500 ученици. Относителният дял на децата в общообразователните училища, изучаващи чужди езици в началните класове (I - IV), е 85.2%, като от тях най-голям е делът на изучаващите английски език - 91.9%. Учителите в общообразователните училища през учебната 2018/2019 година са 50 800. От тях 94.4% са със завършена образователно-квалификационна степен \"бакалавър\" или \"магистър\", 4.9% са завършили \"професионален бакалавър\" или еквивалентна в миналото степен и 0.7% са със средно образование. В учителската професия преобладават жените, които съставляват 85.4% от общия брой на учителите.Към 1 октомври 2018 г. в страната функционират 78 частни общообразователни училища, от които 4 начални, 31 основни, 18 гимназии и 25 средни училища. В тях са записани общо 10 113 ученици, или 1.7% от общия брой на учениците в общото образование.Професионалното образование и обучение през учебната 2018/2019 година се осъществява в 21 училища по изкуствата, 25 спортни училища, 359 професионални гимназии и 25 професионални колежа с прием след средно образование. Общият брой на учащите в тях е 136 200. В професионалното образование преобладават момчетата, които са 60.1% от общия брой на учениците в тази образователна степен. През 2018 г. средно образование в училищата по изкуствата, спортните училища и професионалните гимназии с диплома са завършили 23 000 души.Степен на професионална квалификация по съответните програми е придобита от следния брой учащи:При завършилите програми за придобиване на трета степен професионална квалификация най-висок е относителният дял на учениците, изучавали специалности в областите \"Технически науки и технически професии\" - 25%, следван от този на учениците в \"Стопански науки и администрация\" - 21.3%.При завършилите програми за придобиване на четвърта степен професионална квалификация водещи са областите \"Сигурност и безопасност\" - 73.3%, и \"Стопански науки и администрация\" - 15.7%. През учебната 2018/2019 година 1 073 ученици се обучават в 33 частни професионални гимназии и частни професионални колежи с прием след средно образование, което е 0.8% от всички ученици в професионалното образование.През настоящата учебна година учителите в професионалното образование са общо 11 700, като 94.7% от тях са с придобити образователно-квалификационни степени \"бакалавър\" или \"магистър\". В програми за професионално обучение срещу заплащане за придобиване на степен на професионална квалификация в центрове за професионално обучение, професионални гимназии и професионални колежи са записани 20 600 лица на възраст 16 и повече години. По степени на професионална квалификация разпределението им е: първа степен - 9 100, втора степен - 6 200, трета степен - 5 200, и четвърта степен - 58 души.През учебната 2018/2019 година общият брой на студентите в България, записани в четирите образователно-квалификационни степени \"професионален бакалавър\", \"бакалавър\", \"магистър\" и \"доктор\", е 229 500, което е с 6 900, или с 2.9%, по-малко в сравнение с предходната учебна година.За придобиване на образователно-квалификационна степен (ОКС) \"професионален бакалавър\" в колежите се обучават 8 181 студенти, като спрямо предходната година техният брой намалява с 346 души, или с 4.1%. От общия брой студенти в тази образователно-квалификационна степен 1 501 души, или 18.3%, са записани в частни колежи.Преподавателите в колежите са 692, от които на основен трудов договор са 321, или 46.4%. През 2018 г. ОКС \"професионален бакалавър\" са придобили 1 869 студенти, от които жените са 59.1%.Най-голям е броят на дипломираните по специалности в следните области на образованието:През учебната 2018/2019 година за придобиване на образователно-квалификационни степени \"бакалавър\" и \"магистър\" в университетите и специализираните висши училища се обучават 214 800 души, като спрямо предходната година техният брой намалява с 6 400, или с 2.9%. В частни учебни институции се обучават 26 800 студенти, или 12.5% от записаните в ОКС \"бакалавър\" и \"магистър\".През учебната 2018/2019 година студентите - български граждани, са 199 400, или 92.8% от всички студенти в университети и специализирани висши училища, и в сравнение с предходната година техният брой намалява със 7 600, или с 3.7%. Чуждестранните студенти са 15 400, което е с 8.5% повече спрямо миналата учебна година и с 37.8% повече спрямо учебната 2014/2015 година.Най-голям е броят на чуждестранните студенти от Гърция - 24.6%, следват тези от Обединеното кралство - 15.3%, Германия - 8.9%, Турция - 7.9%, и Украйна - 5.8%.През 2018 г. в университетите и специализираните висши училища в страната са се дипломирали 51 200 души, от които придобилите ОКС \"бакалавър\" са 27 800, а ОКС \"магистър\" - 23 400. Броят на дипломираните е най-висок в областите на образование \"Бизнес и администрация\" - 15 204 души, \"Науки за обществото и човешкото поведение\" - 6 113 души, и \"Образование\" - 4 875 души.През учебната 2018/2019 година преподавателите в университетите и специализираните висши училища са 21 100 души, от които жените са 50%. На основна работа са 13 200, или 62.5% от преподавателите.Към 31 декември 2018 г. у нас се обучават общо 6 467 докторанти. В сравнение с предходната 2017 г. броят им намалява с 97 души, или с 1.5%.Чуждестранните докторанти са 504, или 7.8% от общия брой. Най-висок е делът на тези от Гърция - 24%, следвани от докторантите от Израел (10.5%) и Косово (7.1%). В частни институции са зачислени 3.9% от докторантите, като от тях 103 души, или 40.4%, са чужденци.През 2018 г. образователна и научна степен \"доктор\" са придобили 1 365 души, от които 725, или 53.1%, са жени.", "date": "2019.04.25", "title": "16 300 ученици са напуснали училищата през учебната 2017/2018 г."}
{"url": "https://news.bg/society/tri-dni-vertoleti-i-samoleti-trenirat-v-nebeto-nad-sofiya-za-parada.html", "text": "Вертолети и самолети от състава на ВВС ще изпълняват полети с прелитане на малка височина над София по повод подготовката и провеждането на военния парад на 6 май.Те ще изпълняват полети с прелитане над площад \"Княз Александър I\".На 1 май тренировъчни полети над площада ще има от 09.30 ч. до 10.20 ч. На следващия ден полетите ще продължат от 09.50 ч. до 11.00 ч. и от 14.50 ч. до 15.40 ч.На 3 май за генерална репетиция тренировъчните полети ще бъдат от 10.00 до 11.00 ч. с резервен прозорец времеви прозорец от 14:50 до 15:40 ч.За резервен ден за провеждане на съвместни тренировъчни полети с прелитане над площад \"Княз Александър I\" е определен 4 май във времеви прозорци от 09:50 часа до 11:00 часа и от 14:50 часа до 15:40 часа.В Деня на Храбростта и празник на Българската армия, на 6 май вертолети и самолети на българските ВВС ще прелетят над площад \"Княз Александър I\" в София от 10.00 ч. до 11.00 ч. за участие във военния парад.", "date": "2019.04.25", "title": "Три дни вертолети и самолети тренират в небето над София за парада"}
{"url": "https://news.bg/world/blizo-170-mln-detsa-po-sveta-ne-sa-vaksinirani-sreshtu-morbili.html", "text": "Близо 170 милиона деца по света на възраст под 10 г., включително половин милион във Великобритания и 2,5 милиона в САЩ, не са защитени от морбили на фона на разпространяващото се по света заболяване. Това предупреди УНИЦЕФ, пише \"Гардиън\".От детския фонд на ООН подчертават, че повече от 21 милиона деца на година не са ваксинирани срещу едно от най-инфекциозните заболявания в света. Между 2010 и 2017 г. 169 милиона деца са пропуснали първата от препоръчваните две ваксини.Изпълнителният директор на УНИЦЕФ Хенриета Фор обяви, че базата за разпространение на заболяването в света е положена преди години.Вирусът винаги ще намира неваксинираните деца. Ако ние сериозно желаем да предотвратим разпространението на тази опасност, но предотвратимо заболяване, ние трябва да ваксинираме всяко дете в богатите и бедните държави, подчерта Фор.Случаите на морбили са нараснали с 300% през първите три месеца на тази година в сравнение със същия период на 2018 г., съобщава УНИЦЕФ, като са потвърдени 110 000 случая. Същият брой са починали от заболяването през 2017 г.Случаите на морбили достигнаха най-високото си ниво в Европа за последните 20 г. и доведоха до обявяване на извънредно положение в Ню Йорк.Между един и трима души на всеки 1000 умират от морбили. При някои случаи има сериозни усложнения като слепота, енцефалит и пневмония.САЩ са на върха на богатите държави с най-много деца, които не са получили първата доза от ваксината между 2010 и 2017 г. - повече от 2,5 милиона души. След това се нареждат Франция и Великобритания с повече от 600 000 и 500 000 неваксинирани деца за същия период.В държавите със среден и нисък доход ситуацията е критична, алармират от УНИЦЕФ. През 2017 г. в Нигерия е отчетен най-високият брой на деца под една година, които са пропуснали първата ваксина - близо 4 милиона души. След това са Индия (2,9 милиона души), Пакистан и Индонезия (по 1,2 милиона всяка) и Етиопия (1,1 милиона).Много държави не въвеждат втора ваксина, която се дава след 4-годишна възраст.", "date": "2019.04.25", "title": "Близо 170 млн. деца по света не са ваксинирани срещу морбили"}
{"url": "https://news.bg/world/razrastva-se-seks-skandalat-v-organizatsiyata-na-boyskautite.html", "text": "Разраства се секс скандалът в Организацията на бойскаутите, разкрива Си Ен Ен.Американските скаути смятат, че повече от 7 800 от бившите лидери са били замесени в сексуално насилие над деца в продължение на 72 години. Това са изводите от новите свидетелски показания в съда. Това означава, че за нови 2 800 души има доказателства за педофилия.Бойскаутите идентифицираха повече от 12 000 предполагаеми жертви за периода от 1944 г. до 2016 г. Изводите се съдържат в публикувани от адвокат Джеф Андерсън данни. Юристът е специалист по защитата на жертви на сексуално насилие.Броят им, казва Андерсън, идва от това, което бойскаутите наричат своята база данни за доброволчески скрининг - списък с доброволци и други, които скаутите са премахнали и забранили от организацията си заради обвинения в нарушения на правилата, включително твърдения за сексуално насилие.", "date": "2019.04.25", "title": "Разраства се секс скандалът в Организацията на бойскаутите"}
{"url": "https://news.bg/world/izvestni-humoristi-se-posheguvaha-s-makron.html", "text": "Известните руски хумористи с прякорите Вован и Лексус използваха изборите за президент в Украйна, за да се пошегуват.По традиция те замесиха руския държавен глава Владимир Путин.\"73 процента от украинците, това е просто невероятно. Чувствам се като Путин \", шегува се мнимият украински президент Володимир Зеленски в телефонен разговор с френския си колега Еманюел Макрон.\" Ти още не беше пратил всичките си опоненти в затвора\", отговаря му Еманюел Макрон.От Елисейския дворец отказаха коментар, но казаха, че Макрон е разговарял със Зеленски в неделя вечерта.", "date": "2019.04.25", "title": "Известни хумористи се пошегуваха с Макрон"}
{"url": "https://news.bg/disasters/plan-za-vtora-valna-ot-atentati-v-shri-lanka.html", "text": "Терористите от групировката \"Таухид Джамаат\", която оперира на територията на Шри Ланка с подкрепата на  \"Ислямска държава\", . Това съобщи Си Ен Ен. Телевизията се позовава на местните разузнавателни служби.Според техните данни ислямистите са планирали да взривят няколко бомби на погребението на жертвите на терористичните актове в Шри Ланка.Серия от експлозии разтърси Шри Ланка в неделя. Бомбите избухнаха в три католически църкви, където вярващите празнуваха Великден, и в три луксозни хотела в Коломбо, както и в близост до зоологическата градина.. Според последните данни, жертвите на нападенията са 359 души, сред които 45 деца. Други 500 души бяха ранени. Сред загиналите са граждани на САЩ, Австралия, Великобритания, Индия, Португалия и Турция.", "date": "2019.04.25", "title": "План за втора вълна от атентати в Шри Ланка"}
{"url": "https://news.bg/world/globa-ot-usd3mlrd-zaplashva-feysbuk.html", "text": "Глоба от най-малко $3млрд. заплашва \"Фейсбук\", предаде АП. Федералната комисия по търговията на САЩ иска да разбере дали социалната мрежа е нарушила документ от 2011 г.През последните месеци \"Фейсбук\" е под сянката на скандали за управлението на на социалната мрежа.След скандала в Cambridge Analytica в началото на 2018 г., когато се оказа, че политическа компания е събрала незаконно данни за десетки милиони потребители на Facebook, подходът на компанията към е подложен на силен контрол.Съвсем скоро, през март 2019 г., компанията разкри, че неволно е съхранила стотици милиони пароли за потребителски акаунти в открит текст, противно на най-добрите практики за сигурност.", "date": "2019.04.25", "title": "Глоба от $3млрд. заплашва \"Фейсбук\""}
{"url": "https://news.bg/int-economics/polsha-sprya-tranzita-na-ruski-petrol-bil-nekachestven.html", "text": "PERN, операторът на полския участък на газопровода \"Дружба\", обяви в телефонно съобщение прекратяването на транзита на руски петрол, съобщава БелТА. Агенцията се позовава на главния инженер на \"Гометранснафт Дружба\" Андрей Вериго.Вериго уточни, че полската страна не е удовлетворена от качеството на руския петрол, който пристига в точка Адамово. Според него спирането на транзита \"за неопределен период\" започва на 25 април в 00.00 ч. московско време.Беларус също обяви, че е спряла 1 млн. т. негоден руски петрол.", "date": "2019.04.25", "title": "Полша спря транзита на руски петрол, бил некачествен"}
{"url": "https://news.bg/int-economics/doyche-bank-predade-na-prokuror-dokumenti-za-tramp.html", "text": "\"Дойче банк\" започна да предава финансови отчети за президента на САЩ Доналд Тръмп на главния прокурор на Ню Йорк Летиджа Джеймс, предаде CNN.Прокурорът в Ню Йорк издаде призовка миналия месец за документи, свързани с фирмите на Тръмп, включително \"Тръмп Интернешънъл хотел\" във Вашингтон, \"Тръмп\", \"Дорал Маями\" и Международния хотел \"Тръмп\" в Чикаго.Джеймс поиска записите за офертата на Тръмп за закупуване на екипа на НФЛ в \"Бъфало Билс\".Според предишни доклади, \"Дойче банк\" е отпуснала на Тръмп заеми за над 2 млрд. долара, преди да стане президент и е една от редките банки, готови да финансират неговите проекти.Твърди се, че компанията е призована от комисиите на службите за разузнаване и финансовите услуги за документи относно бизнес с транзакциите на Тръмп.Разследването в Ню Йорк бе предизвикано от свидетелски показания от бившия адвокат на президента Майкъл Коен, който твърди, че Тръмп би надул или дефлирал активите си, ако е необходимо.", "date": "2019.04.25", "title": "\"Дойче банк\" предаде на прокурор документи за Тръмп"}
{"url": "https://news.bg/int-politics/voenni-i-opozitsiya-v-sudan-si-protyagat-raka.html", "text": "Преходният военен съвет на Судан и опозицията, представена от Алианса за свобода и промяна, се споразумяха да създадат съвместен комитет за разрешаване на спорни въпроси. За това, както съобщи в сряда телевизионният канал \"Ал Арабия\". Съвместният комитет бе обявен след разговори в президентския дворец, в резултат на което представителите на опозиционните сили и официалният представител на Военния съвет Шамс ал-Дин Кубаши направиха изявления пред пресата.Според Кубаши, страните са успели да намерят \"точки за контакт\". \"Само в няколко точки имаше различия с алианса\", отбеляза той. \"Ние работим заедно, за да излезем от кризата и да изградим Судан, а Военният съвет и силите\" За свобода и промяна \"се допълват взаимно.\" Кубаши заяви, че на срещата е обсъдена програмата за бъдещото държавно управление, представена от алианса. страната има демократична система без недостатъци, \"добави той.Освен това, както Кубаши заяви пред репортери, Военният съвет в момента разглежда доклади за оставките, които бяха представени от трима представители на съвета, сред които и ръководителят на политическия комитет, генерал Омар Зейн ал-Абидин. Причината за оставката не се съобщава.От своя страна, представителите на опозицията нарекоха срещата със Съвета \"положителна\" и отбелязаха ролята на въоръжените сили в защитата на цивилното население.Преди няколко дни диалогът на преходните военни власти и революционните сили на Судан стигна до задънена улица. Според опозицията те са решили да преустановят преговорите заради тяхната неефективност, те остават ангажирани с прехвърлянето на властта на цивилното правителство, като настояват за пълното премахване на еднопартийната система в страната и за развитието на многопартийна система. В допълнение, те са убедени, че пълноправното прехвърляне на власт изисква поне четири години, а не две години, както първоначално заяви военната.В отговор Военният съвет в сряда предложи на опозицията да проведе среща тази вечер в президентския дворец.", "date": "2019.04.25", "title": "Военни и опозиция в Судан си протягат ръка"}
{"url": "https://news.bg/int-politics/severna-koreya-sreshtu-voenni-manevri.html", "text": "КНДР разкритикува съвместните маневри на военновъздушните сили на САЩ и Южна Корея. Това се посочва в изявление на Пхенян.\"Ученията между САЩ и Южна Корея са предателски акт\", което противоречи на опитите миналата година да се запази мира на Корейския полуостров и които дълбоко разочарова Пхенян, се казва в документа. \"Южнокорейските власти трябва да бъдат предпазливи, като помнят, че подобни действия могат да застрашат двустранните отношения\", отбелязва Централният технически център за контрол.Република Корея, Съединените щати и Австралия започнаха в понеделник съвместни маневри на военновъздушните сили. В тях участват няколко десетки самолета, включително изтребители F-15K, KF-16 и F-16.Настоящите маневри се провеждат в намален мащаб и всъщност служат като заместител на въздушните сили на Max Thunder, провеждани от 2009 г. насам.Сеул и Вашингтон взеха такова решение, така че провеждането на военни маневри, които неизменно провокират критики от КНДР, не попречиха на дипломатическия процес на ядрено разоръжаване на Корейския полуостров.", "date": "2019.04.25", "title": "Северна Корея срещу военни маневри"}
{"url": "https://news.bg/int-economics/putin-kani-kitayski-turisti-v-krim.html", "text": "Руският президент Владимир Путин заяви, че китайските туристи, освен Москва и Санкт Петербург, трябва да посетят и Крим, предаде РИА \"Новости\".Това изявление беше направено от руския президент по време на интервю за китайското издание \"Жанмин Жибао\".Путин отбеляза, че напоследък притокът на туристи от Китай към Русия е нараснал с 93%. Като посочи, че \"туристическата индустрия се развива бързо в Крим\", той покани китайските туристи да посетят анексирания полуостров.Миналата година стана известно, че през 2018 г. Крим е посетен от рекорден брой туристи.", "date": "2019.04.25", "title": "Путин кани китайски туристи в Крим"}
{"url": "https://news.bg/world/obshta-transportna-stachka-blokira-atina-na-1-may.html", "text": "Обща транспортна стачка блокира Атина на 1 май, съобщават гръцките медии.Стачката има за цел да подчертае необходимостта от по-добри условия на труд и \"достойни заплати\".За момента в протеста са се включили работещите в градската електрическа железница (ISAP), градските автобуси и тролейбусите.Работниците на метрото и трамваите в Атина все още не са решили дали да се присъединят към действието. Достъпът до центъра на града ще бъде възпрепятстван от традиционните майски митинги.", "date": "2019.04.25", "title": "Обща транспортна стачка блокира Атина на 1 май"}
{"url": "https://news.bg/weather/slantse-v-chetvartak-1.html", "text": "Днес ще бъде предимно слънчево. След обяд над планините ще се развива купеста облачност и на отделни места ще превали. Ще духа слаб вятър, предимно от югоизток. Максимални температури между 21° и 26°, по-ниски ще останат по Черноморието 14°-17°, в София около 23°.Това съобщават от НИМХ.Над планините ще е предимно слънчево, след обяд с купеста, в отделни райони и купесто-дъждовна облачност, от която ще превали, възможно е и да прегърми. Вятърът ще е слаб до умерен от юг-югозапад. По-топло, с максимална температура на височина 1200 метра около 17°, на 2000 метра - около 10°.Над Черноморието ще бъде слънчево. Ще духа слаб до умерен югоизточен вятър. Максималните температури ще са между 14° и 17°. Температурата на морската вода е 11-13°. Вълнението на морето ще е 1-2 бала.", "date": "2019.04.25", "title": "Слънце в четвъртък"}
{"url": "https://news.bg/regions/sled-mesets-pusnaha-toka-v-bloka-v-ruse-natrupal-nad-50-000-leva-dalgove.html", "text": "Пуснаха тока на живеещите в русенски блок, натрупал над 50 000 сметка, предаде БНТ. До тази развръзка се стигнало, след като от етажната собственост успели да платят малка част от натрупаните задължения.Припомняме, проблемът в блока продължи над месец, като през цялото това време живеещите там - общо 200 души, нямаха електричество заради натрупания дълг към енергото.Част от семействата бяха принудени да напуснат домовете си и потърсиха подслон при близки, други обявиха жилищата си за продажба, а трети взеха квартири под наем. Само малка част от собствениците останаха в апартаментите си с надеждата проблемът да се разреши.При последната среща на потърпевшите с \"Енерго про\" е бил постигнат компромис по думи на професионалния домоуправител на блока Цветелин Цонев. Той обясни, че от енергото са обещали да пуснат тока точно преди Великден и да се монтира нов контролен електромер, така че да няма възможност за кражби.Живеещите са много щастливи от развръзката точно преди празниците.В свое съобщение и от електроразпределителното дружество посочват, че след празниците ще продължат разговорите с домоуправителя на етажната собственост за разсрочване и заплащане изцяло на натрупания дълг за електроенергия в най-кратки срокове.", "date": "2019.04.25", "title": "След месец пуснаха тока в блока в Русе, натрупал над 50 000 лева дългове"}
{"url": "https://news.bg/world/selo-v-ispaniya-boykotira-izborite.html", "text": "Село в Испания ще бойкотира предсрочните избори в страната, насрочени за 28 април, съобщават испанските медии.Жителите на Мораталя в югоизточната област Мурсия заплашват, че няма да гласуват нито ва предстоящите парламентарни избори, така и на местните, които ще се състоят през май.По този начин 860 души възнамеряват да изразят недоволството си срещу 30-годишната изолация, на която ги подлагат политици и институции по отношение на обществените услуги и инфраструктурата.Най-сериозният проблем според местните е лошото състояние на пътищата, които се наводняват при първия дъжд. Заради недобрата инфраструктура достъпът им до най-близката болница често е затруднен - в такива случаи на линейките е необходим повече от час, за да изминат 50 км.С отказа си да дадат своя глас хората се надяват, че най-накрая управляващите ще обърнат внимание на проблемите им и ще предприемат мерки за разрешаването им.", "date": "2019.04.25", "title": "Село в Испания бойкотира изборите"}
{"url": "https://news.bg/society/kzp-savetva-da-ne-se-podvezhdame-po-shareni-kartinki-po-praznitsite.html", "text": "Пазарувайте само от законни търговци. За това призова пред БНТ председателят на Комисията за защита на потребителите Димитър Маргаритов по повод предстоящите празници. Той посочи, че проблемите за потребителите се делят на две групи - едната е свързана с качеството на продуктите, а втората - с цените и правото на информация.Трябва да купуваме от търговци и търговски обекти, но не и от багажници на бусове например, защото рисковете тогава са много големи, категоричен бе той, напомняйки, че има законови правила, които трябва да се спазват.Относно т.нар. резервации в последната минута Маргаритов предупреди, че също може да се окажат рискови. Винаги когато запазваме хотел или пътуване, е много важно да влезем в контакт с този, който предоставя офертата, не просто да гледаме шарената картинката и да четем написаното, посочи той.Маргаритов увери, че по празниците КЗП ще има дежурни екипи, които могат да извършват проверки при необходимост. Той се обърна и към търговците с апел да не спекулират по празниците с търсене на бърза печалба.", "date": "2019.04.25", "title": "КЗП съветва да не се подвеждаме по шарени картинки по празниците"}
{"url": "https://news.bg/politics/radan-kanev-balgariya-e-malka-zashtoto-borisov-e-malak-v-evropa.html", "text": "\"България е малка с политическия капацитет на своите лидери. България е малка, защото Борисов е малък в Европа и БСП са много малки в Европа\".Така водачът на евролистата на \"Демократична България\" Радан Кънев коментира в ефира на Нова телевизия предстоящите битки за европейската предизборна кампания.Кънев най-много се ядосва като чуе, че България е малка, но по думите му тя не е малка, а е средноевропейска държава. България може да бъде малка с политическия капацитет на своите лидери, посочи той.Според него проблемът се корени в неразбирането на политиците до степен на неграмотност какво представлява Европейския съюз. \"Европа не е там, а е тук. Насаждането на евроскептицизъм е на комплексари, които не разбират Европа\", акцентира адвокатът.Според Радан Кънев останалите партии БСП, ВМРО и \"Воля\" тръгват на изборите за Европейски парламент с антиевропейска програма и създават риск от евроскептицизъм през една откровена лъжа.\"Да си против Европа означава да си против мира за децата и внуците ни\", подчерта адвокатът и посочи, че в България няма вътрешни и европейски теми.По думите му Европа отдавна не е чужбина и темите за силно европейско правосъдие са теми, които са български и Европа може да даде на България. Радан Кънев обеща, че ще работи за силно европейско правосъдие, защото силното чувство за безнаказаност в България трябва да отпадне.Изборите на са репетиция, а са защита в Европейски парламент, Европейската комисия и различни европейски институции, изтъкна адвокатът и допълни, че България може много повече в силна Европа.Той отчете още, че българите имат много ниско доверие към националните институции. Според Кънев обаче може да имаме Европейски съюз, който да помага за изграждането и функционирането имОт \"Демократична България\" се надяват на двама евродепутати.Радан Кънев коментира и скандалите с имотните сделки във властта, придобил повече известност като \"\". Той посочи, че темата не е маловажна, а е много важна, но е тема на институциите. Адвокатът настоява да има повдигнати обвинения и реални правни последици по случаите.", "date": "2019.04.25", "title": "Радан Кънев: България е малка, защото Борисов е малък в Европа"}
{"url": "https://news.bg/crime/terasata-na-plamen-georgiev-ne-e-obshta-chast.html", "text": "Терасата към апартамента на Пламен Георгиев, шеф в отпуск на КПКОНПИ, е вписана в нотариалния акт на имота и към нея има достъп само от този апартамент. Т.е. за нея не може да се счита, че е обща част. Това заяви кметът на района Слатина Наталия Симеонова в ефира на Нова телевизия.Проверката на терасата, която приключи преди два дни, показа, че д Те са над разрешената кота и трябва да бъдат премахнати. Инспекторите не са установили сауна. Навесите са построени от предишен собственик, не от Пламен Георгиев, стана ясно от думите на Симеонова.Двата навеса - единият от 6, а другият около 50 кв.м. - трябва да бъдат премахнати в срок от 1 до 3 месеца от собственика. Ако не го направи той, това трябва да бъде направено от Столичната община, но за сметка на собственика - Пламен Георгиев.Той може да обжалва констативния акт и заповедта за събаряне на постройките, посочи Симеонова. Кметът няма представа обаче дали това ще се случи. Глоба за Пламен Георгиев обаче по закон няма да има.Припомняме, председателят на КПКОНПИ Пламен Георгиев стана поредната фигура, която се завъртя в медийното пространство около  на преференциални цени.Оказа се, че апартаментът на Георгиев има а. Самият Георгиев обясни, че  и отказа да влиза в обяснителен режим. При първата си изява пред журналисти той заяви, че атаката срещу него е компроматна и бизнесмените, които са засегнати от работата на Комисията по антикорупция имат , за да го атакуват.Заради разкритията президентът Румен .На 4 април, след като главният прокурор Сотир Цацаров обяви, че ще иска в отпуск.Последва , чиято цел беше именно да се установи  Вчера стана ясно, че , тъй като са над разрешената кота \"било\" на сградата.", "date": "2019.04.25", "title": "Терасата на Пламен Георгиев не е обща част"}
{"url": "https://news.bg/press/edin-sreden-prast-ot-sem-politsiyata-vliza-v-746-kashti-za-gosti.html", "text": "Местан платил 15 глоби за превишена скоростЛидерът на ДОСТ Лютви Местан има 15 глоби за превишена скорост от 2013 г. досега. Проверка на прокуратурата показала, че на политика са издавани наказателно постановление, акт и 13 електронни фиша. За всеки от тях е плащал глоби от 100 до 300 лв., съобщи говорителят на главния прокурор Румяна Арнаудова.Така прокуратурата доказала, че Местан не е изряден шофьор, и повторно му отнела книжката след решението на съда да му я върне. Освен това лидерът на ДОСТ не можел да бъде намерен на адреса, на който живеел официално. При първото постановление на прокуратурата униформените го търсили в жилището, но не го намерили, за да му вземат книжката.Полицията влиза в 746 \"къщи за гости\" Прокурори и полицаи от цялата страна започват масирана акция по проверка на всички 746 \"къщи за гости\", построени с 202 милиона лева евросредства. На прицел са и стотици скъпи автомобили, АТВ-та, бъгита, яхти, парапланери и всякакви други превозни средства, които са финансирани от фонд \"Земеделие\" по европейска програма за развитие на селските райони. Мащабната операция е по разпореждане на главния прокурор Сотир Цацаров след появилите се в последните дни информации за имоти, закупени с пари от Европа.Окръжна прокуратура вече е образувала досъдебно производство за къщата за гости край Сандански за представени неверни сведения по мярка 311 \"Разнообразяване към неземеделски дейности\" 2007 - 2013 г., финансирана от Европейския земеделски фонд за развитие на селските райони.19 кандидати за едно място в Европарламента На вота в края на май ще се борят 13 политически сили, 8 коалиции и 6 независими. Общо 15 партии получиха регистрация от ЦИК, но две от тях така и не внесоха своя листа и се отказаха от участие в изборите в последния момент - \"Движение България за гражданите\" и Българска нова демокрация (БНД).По традиция голяма част от формациите са внесли пълни листи от 17 души. ГЕРБ залагат на доказани институционалисти, като голяма част от кандидатите им са настоящи евродепутати. Именно настоящи представители на формацията в Брюксел заемат първите пет места, като начело на списъка е еврокомисарят по цифровизацията Мария Габриел. На избираемото шесто място пък е седесарят Александър Йорданов, след като ГЕРБ и СДС подписаха споразумение за общо явяване на вота. Досега ГЕРБ имаха шестима души в ЕП, като заявиха, че сега се надяват да увеличат поне с едно място присъствието си в институцията.Връщат парите за къщи за гостиВсеки, който си е построил къща за гости с европейски пари, но не използва сградата по предназначение, ще връща парите за нея. Това съобщи земеделският министър Румен Порожанов по време на форума \"ДА! На българската храна\", организиран от в. \"Стандарт\". Ведомството му започва пълна проверка на всички къщи за гости, построени със средства по програмата за развитие на селските райони. Ще се проверяват и къщите, за които мониторинговият период е изтекъл. И ако се установи, че построеното функционира като къща за гости, парите ще се връщат.Андрей Райчев: До края на годината ще има и парламентарни избори\"Смятам, че до края на годината ще има предсрочни парламентарни избори\". Това прогнозира социологът Андрей Райчев пред БНР, коментирайки политическите скандали.\"Не мога да кажа, че рухва доверието в основите на системата, това е като замеряне с развалени домати. Далеч сме от украинския модел, при който беше показан червен картон на политическата класа. У нас някои вярват, че чуждите са такива, а нашите не са. А и списъкът на \"Апартаментгейт\" не е толкова голям. Купуването по тарифна оценка е масово. Това е нарушение като пресичането на червено. Неплащането на данъци е в друга графа. Трябва да има прозрачност кой колко данъци плаща. Собствеността на хората, занимаващи се с политика, трябва да е прозрачна\", подчерта Райчев.Един среден пръст от СЕМБез изненада на заседанието си в сряда Съветът за електронни медии (СЕМ) първо прие оставката на досегашния генерален директор на БНТ Константин Каменаров, която той депозира сутринта, и назначи за временно изпълняващ длъжността Емил Кошлуков.Решението за освобождаването на Каменаров е било взето единодушно с пет гласа \"за\". То следва от потвърдената му от Софийския градски съд условна присъда за шофиране след употреба на алкохол.Властта не декларира тераси по указание на КПКОНПИ?В имотните декларации на властта не се декларират тераси, защото такива са указанията на КПКОНПИ. Това разкри депутатът от ВМРО Искрен Веселинов в своя публикация в социалните мрежи. В поста си във Фейсбук той обяснява: \"попълвам години наред подобни декларации и напътствията на служителите винаги са били: тераси, мазета, тавани НЕ СЕ ДЕКЛАРИРАТ\". Веселинов, освен това, обвинява медиите в неграмотност и злонамереност затова, че вадят като скандални недекларираните имоти на политиците. Коментарът му е провокиран от последните разкрития около лидера на ВМРО и вицепремиер Красимир Каракачанов. Оказва се, че в неговата декларация не са вписани две тераси с обща площ над 100 квадратни метра.", "date": "2019.04.25", "title": "Един среден пръст от СЕМ, Полицията влиза в 746 \"къщи за гости\""}
{"url": "https://news.bg/crime/markovski-ne-zhelae-milostta-na-es-da-se-prilaga-za-zverskite-ubiystva-u-nas.html", "text": "Нашият закон задължава съдиите, ако подсъдимият е признал всички факти на обвинителния акт, доживотната присъда да се замени с 30 години. За мен това не е справедливо. Така коментира адвокат Марин Марковски развръзката по , който получи 30 години затвор при първоначален строг режим.Пред БНТ той обясни, че причината за подобна присъда са правилата на Европа, а именно че не трябва да има тежка репресия. Марковски посочи, че българското законодателство не може да се индивидуализира. Тук трябва да има доживотна присъда без право на замяна, категоричен бе той, допълвайки, че трябва да се направи промяна в Наказателния кодекс.Когато всеки зверски престъпник си каже \"Признавам си\", му заменят присъдата с 30 години максимално, обобщи настоящата ситуация адвокатът.Той допълни, че често осъдените на 30 години затвор могат да бъдат помилвани, като наказанието им бъде намалено с няколко години. Марковски допуска, че това може да се случи и със Северин. По тази причина той отново настоя за доживотна присъда без замяна.Европейският съюз казва, че не бива да има доживотна присъда без замяна, но милостта на европейските институции няма отношение към зверските престъпления в България, категоричен бе той.Марковски изтъкна, че Северин се е измъкнал чрез закона, тъй като е доказано, че именно той е извършил престъплението, така че съдът в действителност няма нужда от неговото признание.Марковски определи думите на адвоката на Северин Иван Дойнов, че ще иска по-малко наказание, като добро изпълнение на адвокатските му задължения. Той е длъжен да направи това, което може, за да защити клиента си, обясни той.По отношение на , който причини катастрофа, при която, адвокатът уточни, че те всъщност не са наказание, а възможности, с които разполагат институциите, за да гарантират, че Местан ще се явява на следствието.Той заяви, че смята  на политическия лидер за разумен процесуален акт и въпреки че изрази съмнение, че Местан ще тръгне да кара, се съгласи, че принципът трябва да се спазва.Марковски обясни, че  е свързана с възможността обвиняемият да се укрие. Дали Местан има къде да го направи, не е моя работа, посочи той и подчерта, че основният въпрос е какво точно се е случило в катастрофата, защото това ще е определящо за наказанието.Инцидентът с Местан не бива да се представя в светлината на кървавото злодеяние на Северин, категоричен бе той и обясни, че често при пътни инциденти целта на наказанието не е отмъщение, а превъзпитание.", "date": "2019.04.25", "title": "Марковски не желае милостта на ЕС да се прилага за зверските убийства у нас"}
{"url": "https://news.bg/politics/ivo-hristov-avtokratsiyata-e-v-naprednal-stadiy-nyama-vreme-za-novi-partii.html", "text": "Няма топла връзка между БСП и президента и със сигурност това не съм аз. Не помня някой да е питал колко пъти седмично Плевнелиев, докато беше президент, се е чувал с Борисов, коментира пред БНТ бившият шеф на кабинета на Радев и кандидат за евродепутат от БСП Иво Христов.По думите му, Радев вече е доказал че е коректив. Няма предателство, Христов остава председател на стратегическия съвет на президента, не се е отмятал и няма да се отмята от ангажимента си към президента.На политическия терен има само два мастодонта - ГЕРБ, която вече е партия-държава и БСП, която единствено може да промени статуквото. Ако БСП не успее с тези избори, следващите ще са демократична бутафория и партията-държава ГЕРБ ще си нареди пак всичко. Не съм част БСП и не участвам във вътрешните противоречия на ничия страна, обясни Христов.Да замесиш някого в проверки не означава, че е замесен в гейт. Проверката срещу Йончева прерасна в проверка на всички къщи за гости. Понятието политическа отговорност в ГЕРБ е абсолютно размито. Типично борисовско е да се вплита емоцията и Борисов e по-възмутен от самите граждани във всяка една ситуация. Един ден ще взима чук и ще разбива възмутено тераси, друг път нещо друго, допълва Христов.В годините в които Първанов беше на поста си, аз яростно критикувах, шарлатанстваше с името на БСП, по време на тройната коалиция критикувах плоския данък. Критикуват ме, че говоря за чевермесоциалистите, но вижте какво представлява един пленум на БСП сега, обясни той.Не могат да ме упрекват за позиция, когато критикувам, но в момента БСП е единствената надежда да се съхранят поне някакви демократични механизми. Ако БСП не спечелят сега и не се стигне до предсрочни избори, следващи едва ли ще има, защото управляващите достатъчно са облагодетелстват от промените в закона. Властта прави това, което си наум, обяснява кандидат евродепутатът.Кой е казал думите за \"\", в държава в която бюджета се случва по личната воля на премиера и шефът на парламента си подава оставка след кафе с премиера и много други примери, има опасност автокрацията да бъде подпечатана. Властите, законодателна, изпълнителна, донякъде медиите, съдът, прокуратурата, всичко е с една партия.Не се прави нова партия, защото няма време за художествена самодейност, битката е сега, няма време, автокрацията е в напреднал стадий, няма време за нови партии, коментира Христов.Относно Европа, той обясни, че тя трябва да реши общата си отбранителна политика, иначе ще остане само икономическа общност и ще се саморазкъса от национални битки, като пример е пакета \"Макрон\".За Христов е важно БСП да победи сега, защото е единствената алтернатива на изчезващата демокрация.", "date": "2019.04.25", "title": "Иво Христов: Автокрацията е в напреднал стадий, няма време за нови партии"}
{"url": "https://news.bg/regions/zadimyavane-zatrudnyava-dvizhenieto-na-am-trakiya.html", "text": "Задимяване затруднява движението на АМ \"Тракия\".Шофьорите трябва да се движат с повишено внимание при км 31 на магистралата, тъй като видимостта е ограничена заради катастрофа.Трафикът в посока Пловдив се осъществява в една лента.", "date": "2019.04.25", "title": "Задимяване затруднява движението на АМ \"Тракия\""}
{"url": "https://news.bg/health/do-3-mesetsa-dostavyat-lipsvashtiya-izotop-za-diagnostika-na-onkobolni.html", "text": "У нас вече липсва важен изотоп за диагностиката на онкоболните, предаде БНР. Става въпрос за изотопа технеций. От специализираната онкоболница в София алармират за недостиг и на радиоактивен йод.По тази причина Министерството на здравеопазването , докато търси нова фирма, която да достави изотопа.Въпреки че онкоболните имат уверението на институциите, че ще им бъдат осигурени ПЕТ скенер и ядрено-магнитен резонанс, трайно решение на проблема се очаква след около 3 месеца.Според председателя на Асоциацията на пациентите с онкологични заболявания Евгения Александрова отговорните институции би трябвало да предвиждат подобни ситуации и да имат полезен ход.По нейни думи истерия сред пациентите няма. До този момент нямаме нито едно обаждане или заявка от пациент, че процесът на диагностика или въобще личният му проблем търпи някакво затруднение, което по никакъв начин не прави ситуацията по-малко притеснителна, посочи тя.Според Александрова липсата на интерес към изотопа от страна на търговците е намаляването на цената му в обществената поръчка и допълни, че в миналото също е имало подобни случаи с други медикаменти.\"Това с намаляването на цените наистина беше въпрос на време да създаде предпоставки за подобна ситуация, защото това са си пазарни условия, с които търговците се съобразяват. Ако здравната политика в този сегмент зависи от търговци, тя все пак трябва да се съобразява и с техните интереси\", обясни тя.Относно създалата се ситуация Александрова посочи, че тя засяга няколкостотин хиляди души и някои от тях може да си потърсят правата.Всеки човек в днешния свят има право да си търси правата, ако сметне и може да докаже, че са нарушени, заключи тя.", "date": "2019.04.25", "title": "До 3 месеца доставят липсващия изотоп за диагностика на онкоболни"}
{"url": "https://news.bg/regions/proveryavat-stolichna-bolnitsa-zaradi-pochinal-patsient-minuti-sled-izpisvaneto-mu.html", "text": "Проверяват столична болница след като пациент почина, минути след като беше изписан от болницата, предаде БНР.За случая стана ясно от публикация в социалните мрежи, в която се посочва, че пациент на Пета градска болница в София е колабирал пред лечебното заведение малко след като е бил изписан, и нито от болницата, нито от Спешна помощ са реагирали своевременно, поради което мъжът е починал.Директорът на Пета градска болница в София д-р Борил Петров определи случая като \"фрапиращ\" и увери, че вече е разпоредил проверка.Той обясни, че става въпрос за 72-годишен пациент с множество заболявания, който е бил приет в болницата на 25 февруари и е бил лекуван в четири различни отделения.Вчера по обяд е бил изписан в добро общо състояние. Внезапно обаче той се влошил. Д-р Петров уточни, че до момента проверката е установила, че до екипа в Спешния кабинет не е стигнала информация, че пред болницата има пациент, който се нуждае от спешна медицинска помощ. Предстои да се провери дали такава информация е имало на Регистратурата на лечебното заведение.Директорът на болницата увери, че проверката ще приключи в най-кратки срокове, но не посочи конкретна дата. Ако се установи, че има неглижиране и проявен непрофесионализъм, всички ще бъдат наказани, и то най-строго, категоричен бе той.", "date": "2019.04.25", "title": "Проверяват столична болница заради починал пациент минути след изписването му"}
{"url": "https://news.bg/crime/petar-kardzhilov-siguren-che-e-zakonniyat-kmet-na-mladost.html", "text": "\"Решението на съда е абсолютно обосновано и то е в моя полза.\" Това заяви бившият пиар на столичния район \"Младост\" Петър Кърджилов по повод решението на Софийския административен съд, че той е законният кмет на \"Младост\", а не Мотивите на съда според Кърджилов са свързани със Закона за местното самоуправление и администрация. В закона било записано, че титулярът избира кой да го замества и имало заповед от Иванчева, която избрала него за кмет на \"Младост\", а архитект Румен Русев трябвало да бъде освободен. Тази заповед обаче била скрита, а ръководството на Столичния общински съвет (СОС) й обърнало гръб.Кърджилов обаче не очаква да седне в кметския стол. Според него решението на съда най-малкото ще бъде обжалвано, а \"е възможно да измислят някакво решение, с което да суспендират това развитие\".Бившият кмет на \"Младост\" Десислава Иванчева също не е останала изненада от решението на съда. Тя заяви, че заповеди на Румен Русев като кмет при това положение трябва да отпаднат, което означава и че всички строежи трябва да бъдат незакони. \"Радвам се, че победихме. Петър Кърджилов е много честен и умен човек и той се бори за справедливост и за каузите\", похвали Иванчева бившия си пиар.Припомняме, след ареста на Десислава Иванчева и отстраняването й от длъжност тя посочи, че желае  Петър Кърджилов. Столичният общински съвет обаче не взе под внимание желанието на бившата кметица и след продължителен дебат избра  за изпълняващ длъжността районен кмет на \"Младост\".", "date": "2019.04.25", "title": "Петър Кърджилов сигурен, че е законният кмет на „Младост“"}
{"url": "https://news.bg/politics/borisov-gleda-bashtinski-na-spora-mezhdu-unss-i-mf.html", "text": "Премиерът Бойко Борисов притеснен от инспекцията на строежа на новия корпус на УНСС, заради който ръководството на ВУЗ-а предупреди, че учебното заведение е пред фалит.\"Нали няма да падне нещо\", попита той, встъпвайки в рамките на строежа.След това министър-председателят се зае да успокои напрегнатите да го запишат журналисти. Защо сте толкова нервни, бе, попита Борисов и ги увери, че \"ей сега ще организираме всичко\". Страх ме е да не се контузите, загрижи се той за журналистките.Давайте, сега да чуем проблема, аз го знам, но целта е да го решаваме, подкани той ръководството на УНСС да разкаже драмата с построяването на новия корпус на УНСС. Професор Стати Статев благодари на премиера, че е откликнал. Новият корпус може да поеме 2000 студенти. 4,5 милиона лева е безвъзмездна европейска помощ.\"Моля за помощта на цялата държава, тъй като това е национален обект\", заяви обаче ректорът на УНСС. Статев иска дори догодина, за 100 юбилей на университета, Борисов да открие новия корпус вече завършен. Спорът е между МФ и УНСС.Спор обаче няма - бе категоричната позиция на финансист номер едно Владислав Горанов. Още през 2016 е взето решение да се изгради корпуса. Има ангажимент от ведомството да помогне със 7, 5 милиона лева, но заради проблеми със строежа се е наложила 10% финансова корекция. Вече има финансова санкция от управляващия орган заради начина на провеждане на обществената поръчка, стана ясно от думите на Горанов.Имало писмо, че УНСС ще си осигури парите. Преговорите са как ще се покрие финансовата корекция и от къде ще се вземат необходимите допълнителни средства. От тук нататък много прецизно трябва да се управлява този процес, категоричен е Горанов. Той се заяде, че българските граждани ще платят финансовата корекция. Министърът изтъкна и че 7,5 милиона лева няма да са достатъчни.Не може да се дават милиарди за образование, посочи премиерът, но и допълни, че не може да оставят този строеж да стои като \"паметник на културата\". Ако ги оставил да спорят университет и институции, корпусът нямало да бъде завършен.Не един, не два, не двайсет обекта съм завършил, отсече Бойко Борисов и поясни, че този спор не му е приятен.Във вторник ще има заседание на МС и ще бъде взето решение за държавните средства за строежа.\"Не ми се иска да го оставим като паметник\", подчерта Борисов. Все пак не трябвало да е правило това, което днес се случвало, а именно държавата да се намесва. Държавата си работи перфектно, смята обаче министър-председателят. Той цитира и първия си финансов министър Симеон Дянков. Трябва ли да се дрънкаме или джанкаме с университета, пита Бойко Борисов. Той се надява повече подобни случаи да няма. Иначе премиерът не иска да дава констатации кой е виновен за създалата се ситуация.\"Сядайте, коригирайте грешките и давайте напред\", заръча още министър-председателят. Не съм дошъл тука да съдя, дошъл съм като български родител, сподели той.Припомняме, че в отворено писмо висшето учебно заведение сигнализира, че е  УНСС настоява държава да поеме ангажимента си и да осигури допълнителни на 10 млн. лв. за новия корпус на университета. Министерството на финансите реагира и изпрати позицията си до медиите, в която потвърждава поетия анагжимент за осигуряване на средства от държавния бюджет в размер до 7,5 млн. лв.Това обаче щяло да стане едва след усвояване на ресурса по Оперативна програма \"Региони в растеж\" и до размера на проекта съгласно основния договор.На Министерски съвет вчера беше решено, че  за да се запознае с проблема. ", "date": "2019.04.25", "title": "Борисов гледа бащински на спора между УНСС и МФ"}
{"url": "https://news.bg/int-politics/rusiya-i-kitay-podgotvyat-savmestni-pro-ucheniya-v-rusiya.html", "text": "Китай и Русия подготвят командни и щабни учения за противоракетната отбрана през 2019г. в Руската федерация. Старши представителят на Министерството на отбраната на Китай, Рен Гуоянг коментира, че следващият кръг от консултации относно тяхната подготовка е проведен през април в Пекин, съобщава ТАСС.\"Според консенсуса, постигнат от Китай и Русия, тази година в Руската федерация ще се проведат третите компютърни командни и щабни учения за противоракетна отбрана\", обяснява той.\"От 15 до 19 април двете страни проведоха първия кръг от съответните консултации, по време на които обсъдиха времето на ученията, тяхната програма, както и обучението и прехвърлянето на персонал\", допълва Гуоянг.Според него, провеждането на подобни руско-китайски учения е осъществяването на високо ниво на практическо сътрудничество между въоръжените сили на двете страни и допринася за задълбочаване на стратегическото взаимно доверие, както и за защита на интересите на Китай и Русия в областта на сигурността и поддържане на международния стратегически баланс.Първите руско-китайски компютърни командно-щабни учения по противоракетна отбрана \"Авиационна сигурност\" са проведени през май 2016г.Второто подобно учение е проведено през декември 2017г. в Пекин.Страните разработват съвместно планиране на бойни действия при организирането на ПРО и ПВО, управление на въоръжения, огнева поддръжка и реакция на случайни и провокативни удари с балистични и крилати ракети на територията на Русия и Китай.", "date": "2019.04.25", "title": "Русия и Китай подготвят съвместни ПРО учения в Русия"}
{"url": "https://news.bg/disasters/balgarin-podal-falshiviya-signal-za-bomba-v-nebostargach-v-madrid.html", "text": "Българин подал фалшивия сигнал за бомба в небостъргач в Мадрид, съобщават местни медии.Те посочват, че испанската полиция издирва криминално проявен български гражданин, за когото се предполага, че се е обадил в посолството на Австралия, помещаващо се в сградата, за да предупреди за бомбената заплаха. Целта на фалшивия сигнал била да се всее паника.Припомняме, Около 12.00 часа местно време служителите от 57-етажният небостъргач бяха евакуирани по спешност, а два часа по-късно се разбра, че става въпрос за \"безвкусна шега\".Заради фалшивата тревога центърът на испанската столица беше блокиран в продължение на часове и вдигна на крак цялата полиция в града.", "date": "2019.04.25", "title": "Българин подал фалшивия сигнал за бомба в небостъргач в Мадрид"}
{"url": "https://news.bg/int-politics/ukrayna-prie-zakon-za-izklyuchitelnostta-na-ukrainskiya-ezik.html", "text": "Парламентът на Украйна (Върховната рада) прие закон \"За осигуряване на функционирането на украинския език като държавен\".Документът предвижда, че украинските граждани са длъжни да използват националния език във всички области на живота, като за това ще следят \"езикови инспектори\". Това се отнася както за държавните институции, така и за социалните учреждения - учебни заведения, болници и предприятия от сферата на услугите.Изключенията ще важат само за частни комуникации и религиозни церемонии.Законопроектът беше подкрепен от 278 депутати при необходим минимум от 226 гласа. Сега законът ще бъзе изпратен за подпис от президента.Инициаторите на законопроекта смятат, че основната му задача е развитието на украинския език като \"оригинален език на титулярна нация\". Целта на документа е укрепване на националната идентичност и запазване на традициите, обичаите и историческата памет.Законът предвижда създаването на специална \"езикова комисия\", както и поста на омбудсман за неговата защита.Освен това се предлага да се въведат изпити за чиновници, определящи нивото на владеене на украински език. За нарушения на закона се предвиждат глоби от 200 до 700 гривни от необлагаемия минимален доход. Той е в диапазона от 3 400 до 11 900 гривни (128-450 долара).Също така се създава кръг от лица, които трябва да говорят свободно украински език. Това ще засегне не само висшето ръководството на страната - президента, министър-председателя, министрите и депутатите - но и учители, медицински работници, адвокати и нотариуси.Използването на украински език ще стане задължително в съдебния процес, армията, правоприлагащите органи, рекламата, по време на предизборната кампания и провеждането на референдуми.В документа се уточнява, че редът за прилагане на закона към кримско-татарския и други езици на коренното население и на националните малцинства ще бъде определен със специален закон, който депутатите ще приемат в рамките на шест месеца. Това засяга включително голямото българско малцинство в Украйна. ", "date": "2019.04.25", "title": "Украйна прие закон за изключителността на украинския език"}
{"url": "https://news.bg/politics/aleksandar-georgiev-e-noviyat-shef-na-darzhavnata-komisiya-po-hazarta.html", "text": "Александър Георгиев е новият председател на Държавната комисия по хазарта. Той е назначен от министъра на финансите Владислав Горанов.Александър Георгиев e роден през 1971 г. Има висше юридическо образование от СУ \"Св. Климент Охридски\". От май 2017 г. до момента е зам.-директор на Националната агенция за приходите. Има дългогодишен опит в системата на приходната администрация, където постъпва през 2000 г. През 2008 г. е назначен за заместник-директор на дирекция \"Обжалване и управление на изпълнението\" на НАП София, а от 2009 г. оглавява структурата.", "date": "2019.04.25", "title": "Александър Георгиев е новият шеф на Държавната комисия по хазарта"}
{"url": "https://news.bg/disasters/pogolovno-izsichane-na-devstveni-tropicheski-gori-i-prez-2018-a.html", "text": "Милиони хектари девствени тропически гори са били унищожени през 2018 г. Това показва анализ на сателитни изображения, като сред основните причини са производството на говеждо месо, шоколад и палмово масло, пише \"Гардиън\".Горите съхраняват огромни количества въглероден диоксид и гъмжат от диви животни, което прави защитата им от решаващо значение за спиране на бързо разрастващите се климатични промени и прекъсване на шестото масово измиране на видове. Ала обезлесяването все още е във възходяща тенденция. Въпреки че загубите на гори през 2018 г. са били по-малки в сравнение с 2016 и 2017 г., когато засушавания доведоха до големи пожари, миналата година е била следващата най-лоша от 2002 г. насам, когато е започнала да се води надеждна статистика за този проблем.Поголовното изсичане на девствени гори от дървосекачи и животновъди в Бразилия доминира унищожаването, включително инвазиите в земи на коренното население, където живеят племена, които нямат никакви връзки с цивилизацията. Загубите са големи също така в Демократична република Конго и Индонезия. Индонезия е единствената голяма страна, където държавните протекции изглежда ограничават значително загубите.Гана и Кот д'Ивоар са отбелязали най-голям ръст в унищожаването на тропически гори, задвижван от добива на злато и от отглеждане на какао.\"Ние сме много далеч от спечелването на тази битка\", изтъква Франсис Сиймур от Световния институт за ресурси, част от мрежата Global Forest Watch (GFW), която е извършила анализа. Тя допълва: \"Наистина е изкушаващо да празнуваме втора година на спад след пика на загуба на гори през 2016 г., но ако погледнете назад през последните 18 години, е ясно, че общата тенденция все още е нагоре.\"\"Горите по света сега са в спешното отделение - това е бавна и невидима, но сигурна смърт\", подчертава Сиймур и добавя: \"Реакциите \"на пожар\" не са достатъчни. За всеки загубен хектар, ние сме една крачка по-близо до страшния сценарий на неконтролируем климат.\"Налице са множество правителствени и корпоративни опити за борба с обезлесяването, но те не се оказват достатъчни, предупреждава тя.Анализът разглежда всички загуби на гори в тропиците, но се съсредоточава върху девствените гори. Те са недокоснати и съхраняват най-много въглероден диоксид и имат най-много популации и разнообразие от диви животни. Унищожението им се разглежда като необратимо, дори в продължение на десетилетия.Според данните през 2018 г. са изсечени над 3,6 млн. хектара девствени гори. \"Голяма част от загубата през 2018 г. (1,3 млн. хектара) е изсичане в Амазонската джунгла\", посочва Микаела Вайс, която е мениджър на GFW, като допълва: \"Шокиращо, ние виждаме и инвазии в земи на коренното население, които бяха имунизирани срещу обезлесяването в продължение на години.\"Например в резервата Итуна Итата в Бразилия през първата половина на 2018 г. е имало повече от 4000 хектара незаконно изсичане, което е повече от два пъти повече от общата загуба от 2002 г. насам. Резерватът е дом на част от последните останали недокоснати от цивилизация хора в света, които са съхранили гората в продължение на векове. Защитата на горите е отслабена при наскоро встъпилия в длъжност президент Жаир Болсонару, но тези влияния ще се видят в данните за 2019 г.В Демократична република Конго загубата на девствени гори е 38 процента по-висока през 2018 г. в сравнение със средното равнище в периода между 2011 и 2017 г. Смята се, че разширяването на малките горски сечища за земеделие и дърва за огрев е предизвикало около три четвърти от тази загуба.Унищожаването на девствените гори на Индонезия се дължи на плантациите за палмово масло, но е започнало да спада и е на най-ниското си равнище от 2003 г. насам. Политиката на правителството изглежда, че работи, но 2019 г. вероятно ще бъде по-суха година в страната в сравнение с последните две и пожарите, изострени от изсушаването на земята, отново могат да се увеличат. \"Индонезия все още има гори\", посочи Вайс.Унищожаването на горите е скочило с 60 процента в Гана и с 26 процента в Кот д'Ивоар. \"Добрата новина е, че какаовата индустрия предприе стъпки за борба с тази тенденция\", отбеляза Карълайн Уинчестър, която е анализатор в GFW, но изтъква, че 70 процента от изсечените дървета в Гана и Кот д'Ивоар са в защитени територии.Сиймур също така подчертава преките човешки трагедии. \"Зад тези графики има сърцераздирателни загуби на реални места\", изтъква тя и допълва: \"Прекалено често загубата на горски площи също така е свързана с погребение, защото всяка година стотици хора са убивани, когато се опитват да спрат миньорите, дървосекачите и фермерите. Моралният императив да се действа по тази история е безспорен и е от спешен порядък.\"", "date": "2019.04.25", "title": "Поголовно изсичане на девствени тропически гори и през 2018-а"}
{"url": "https://news.bg/world/es-obvini-rusiya-v-oshte-edna-ataka-sreshtu-ukrayna.html", "text": "Европейският съюз осъди решението на руския президент Владимир Путин да улесни издаването на руски паспорти на украинци, живеещи в Източна Украйна, информира \"Политико\".В съобщение Европейската служба за външна дейност обяви, че решението на президента да се подпише под съответния указ е \"още една атака срещу суверенитета на Украйна от Русия\".Времето на обявяване на това решение веднага след президентските избори в Украйна, които демонстрираха силната привързаност на Украйна към демокрацията и върховенството на закона, показва намерението на Русия за допълнително дестабилизиране на Украйна и изостряне на конфликта, поясни говорителят на службата и добави, че \"ние очакваме Русия да се въздържа от действия, които са срещу Минските споразумения и пречат на пълната реинтеграция на неконтролираните от правителството територии в Украйна\".САЩ също разкритикуваха решението на Москва.Говорител на Държавния департамент на САЩ заяви, че с това изключително провокативно действие Русия засилва атаката си срещу суверенитета и териториалната цялост на Украйна.Руското правителство твърди, че новият указ е от хуманитарни съображения.", "date": "2019.04.25", "title": "ЕС обвини Русия в още една атака срещу Украйна"}
{"url": "https://news.bg/crime/lyutvi-mestan-si-plati-garantsiyata-ot-10-000-leva.html", "text": "Лидерът на партия ДОСТ Лютви Местан плати паричната гаранция от 10 000 лева, съобщиха от \"\". Тя му беше наложена от Окръжната прокуратура в Кърджали заради причинената катастрофа, при която загина 6-месечно бебе.Припомняме, Лютви Местан е обвинен за причинена  при  на разклона за село Загорско край Кърджали. Той беше задържан за 24 часа, след което беше . По-късно обаче тя беше , тъй като нямало доказателства за доходите на политика.В края на миналата седмица , след като събра необходимите доказателства за състоянието му.Вчера главният прокурор  и възложи на прокурори от ВКП да оказват засилена методическа помощ на прокурорите от Окръжна прокуратура Кърджали.", "date": "2019.04.25", "title": "Лютви Местан си плати гаранцията от 10 000 лева"}
{"url": "https://news.bg/world/bez-myasto-za-nevinni-islyamisti-i-krayno-desni-sazdavat-nov-svyat.html", "text": "Какъв би трябвало да е смисълът от Великденските атаки в Шри Ланка, които убиха над 350 души и раниха 500. Сега, когато \"Ислямска държава\" изглежда пое отговорност за терористичните атаките, възниква въпросът: това ли е последният симптом на епидемия от ислямистко насилие, мотивирана от вярата в офанзивен джихад (\"свещена война\"), пише в статия за \"Гардиън\", Скот Атран, антрополог и основател на Центъра за разрешаване на конфликти в Оксфордския университет.Отговорът е сложен и не непременно в съответствие с обществените възприятия. Ислямисткият тероризъм намалява в световен мащаб и особено на запад, откакто достигна своя връх през 2014—1515 г., когато ДАЕШ създаде своя халифат. През последните години обаче крайно десният тероризъм рязко нарасна, до повече от една трета от терористичните нападения в световен мащаб, като дори отчита всяко екстремистко убийство в САЩ през 2018 г.Въпреки това е по-вероятно да бъде пропуснато или толерирано от западните политики, поради културната история и правната защита, които се разпростират върху местни групи (като конституционните гаранции на САЩ за свободата на словото и правото на носене на оръжие). Така атаките на мюсюлманите между 2006 и 2015 г. получиха 4,6 пъти по-голямо покритие в американските медии в сравнение с други терористични атаки.Тези две насилствени идеологии работят в тандем, разбивайки политическия ред, който е все по-уязвим по редица причини. В отговор на убийствата в джамиите в Крайстчърч миналия месец, говорителят на ДАЕШ Абу Хасан ал-Мухаджир призова мюсюлманите \"да отмъстят за своята религия\" навсякъде. И това, според видео, публикувано тази седмица ДАЕШ е именно \"кървавата награда\" за поклонниците и туристите в Шри Ланка. На запад, крайнодесни лидери обясняват, както Джаред Бътън от \"Британска партия за независимост\" посочва, че това е атака на исляма срещу християнството, което официалните лица очевидно няма да признаят, защото, както пише Бътън, \"светът не се страхува от (християните) както от \"религията на мира\", асиметрия, която нападателят от Крайстчърч се опитва да обърне чрез излъчване на нападенията си в интернет.Разпространението на този транснационален тероризъм, независимо дали е ислямистко възраждане или възраждащ се етнонационализъм, фрагментира социалния и политическия консенсус в световен мащаб. Именно това е неговата цел: да създаде празнота, която ще създаде нов свят, без място за невинни от другата страна и без \"сива зона\" между тях.Досега този век е най-вече под формата на офанзивен джихад. Чрез крайно насилие и сплашване, но също и чрез убедително популяризиране на абсолютни убеждения, целта е да се развие строга и радикална форма на ислямско управление навсякъде, където може да се създаде \"хаос и варварство\". Но сега крайно десният превъзходен тероризъм игнорира заплахата от джихадист, подобно на фашизма. Джихадистките групировки, на свой ред, след убийството на Осама бин Ладен и военните поражения на ДАЕШ, са готови за обновяване и привличане на недоволните: отчасти заради издигането на крайно десните, отчасти защото социално-политическите условия, които пораждат тези групи, не са се променили значително.Крайно десният тероризъм все повече копира ключови джихадистки правила и тактики (въпреки че има тенденция да включва самотни участници, свързани главно чрез социалните медии). През 2007 г. група \"Арийски нации\" обяви \"арийски джихад\", за да унищожи \"юдейско-тираничната\" система на \"така наречените западни демократични държави\". Дилан Руф, който през 2015 г. уби девет афро-американски холандци в Южна Каролина прави своя собствена връзка. В отговор на съдебен експерт той отговаря, че е \"като палестинец в израелски затвор, след като е убил девет души... палестинецът няма да бъде разстроен или да съжалява\". Като прелюдия към нападението в Крайстчърч, за публикува манифест, в който се позовава като вдъхновение на Руф и Андерс Брейвик, норвежецът, който е уби десетки млади леви привърженици през 2011 г. Той приема версията на аргументацията на джихадистите за оправдание на масово убийство като морална добродетел: позовава се на транснационално братство в сблъсък на цивилизации, който съживява една глобална идентичност (бялата раса) срещу друга (исляма) в борба до смърт за оцеляване, без място за минувачи или облегнати на оградите.Въпросът след Шри Ланка е как една обявена за отслабена ДАЕШ, успява да отговори по този начин. В проучване от 2017-2018 г. на млади мъже, които бягат от ДАЕШ в района на Мосул, изследователският екип Скот Артран установява, че повечето араби сунити, които интервюират, първоначално възприемат ДАЕШ като \"революцията\" (Ал-Тавра). Макар че мнозина отхвърлят бруталността на ДАЕШ, групата ги вдъхновява с две от най-тачените от тах ценности: строгата вяра в шериата и вяра в сунитската арабска родина, за разлика от единния Ирак. Нещо повече, онези, които вярват в тези ценности, изразяват значително по-голяма готовност да се борят и да умират от привържениците на един общ Ирак. ДАЕШ може да е загубила територията си, но не непременно и лоялността към нейните основни ценности на хората в региона.В последващо проучване през 2018-2019 г. повечето от анкетираните казват, че ДАЕШ не може да бъде елиминирана като система от вярвания, нито физически изхвърлена, без да се променят религиозните, социалните и икономическите условия преди ДАЕШ, при които арабите сунити все още виждат себе си. Всъщност през последната седмица ДАЕШ успява да си възвърне сирийска територия в планините близо до Ракка и източната пустиня; и в няколко сунитски области в Ирак (Махмур, Киркук, пустинята Анбар) банди на ДАЕШ нападат правителствените сили денонощно и превземат селата през нощта с темпо, подобно на това, което се виждаше и преди създаването на халифата.Тъй като халифатът беше унищожен от коалиция от мощни нации, медиите на ДАЕШ обявиха намерението на групата да засили външните операции. Атаките в Шри Ланка показват много от характеристиките, които външният клон на ДАЕШ, известен на арабски език като \"Емни\", се развива в Европа, за да привлече местни симпатизанти, които извършват атаките в Париж през ноември 2015 г., в Брюксел през март 2014 г. и най-малко 21 бойци на ДАЕШ са изпратени от Сирия в Европа, за да атакуват цели. Всеки заговор, с изключение на един, бяха затруднени поради невъзможност за култивиране на местни улесняващи мрежи. Всъщност, \"успехът\" на нападенията в Париж и Брюксел се дължи предимно на ДАЕШ, ангажиращи широка мрежа от припокриващи се и съществуващи местни социални връзки между семейства, приятели, съученици и дребни престъпни групи в определени квартали.Въпреки че все още няма доказателства, че ДАЕШ-Емни са подготвили или договорили терористични атентати, има ясна индикация методите на Емни. Двете местни ислямистки групировки, които министърът на отбраната на Шри Ланка обвини за атентатите на Великден, досега се занимават предимно с вандализъм на будистки реликви и светилища. Но операцията на Великден включва координация на няколко места, донякъде сложни боеприпаси, самоубийствени атаки и насочване към християни и чуждестранни туристи.Информационната агенция \"Амак\" на ДАЕШ публикува видеозапис, в който са показани осем от деветимата предполагаеми самоубийци, които се обявяват във вярност към лидера на ДАЕШ, Абу Бакр ал Багдади. Едно по-ранно видео на уебсайта на \"Ал-Гураба\" показва осемте мъже, представящи се под знамето на ДАЕШ, и изобразяващи Абу Мохамед ал-Адани, който управлява \"Емни\" до смърт му при американски въздушен удар в Сирия през 2016 г., предупреждавайки за \"взрив в бастионите на неверници \". Според премиера на Шри Ланка, Ранил Уикремесингхе, някои от мъжете \"пътували в чужбина и са се върнали\", което предполага, че те са били сред редиците набойците от Шри Ланка, които се завръщат от Сирия и сега са склонни да отмъстят с почти огледален образ на действия на крайно десните, които със сигурност ще бъдат отразявани обратно, отново и отново, и отново.Следвоенната тенденция в света към по-голяма толерантност и по-малко насилие спрямо миналото - включително разпространението на демокрацията към мнозинството от световните нации - рискува да се обърне, подтиквана от различни транснационални терористични действия, които се провокират и засилват взаимно. Ограничаването на тези радикални сили изисква повече, отколкото да се противодейства на тяхното насилствено изразяване.Поддържането на един по-толерантен, по-малко насилствен свят изисква пряк подход към основните причини за тези нововъзникващи сили. Една от най-главните причиние е неуспехът на глобалната пазарна икономика да поддържа култури и общности, които осигуряват идентичност, смисъл и цел в живота. Тероризмът е един от отговорите на този провал. Възходът на авторитарните режими, които придават еднороден смисъл на общността, е друг такъв отговор. Задачата на съвременните общестава е сложна и тежка, защото трябва да създадат пространство за трети отговор.", "date": "2019.04.25", "title": "Без място за невинни - ислямисти и крайно десни създават нов свят"}
{"url": "https://news.bg/comments/edna-anketa-brodi-iz-neta.html", "text": "Из нета броди не само една анкета, там се въртят всякакви \"нагледни материали\", които предвещават края на българското семейство, ако вземе, че се приеме Националната стратегия за детето 2019-2030. Но понеже тръгнахме от анкетата, да видим за какво става въпрос. Във фейсбук настървено се споделя един въпросник, който бил раздаван в училищата за попълване от децата. Никой от публикувалите въпросника не уточнява в кое училище и за деца на каква възраст е предназначен, но това не пречи да се споделя от хиляди потребители с шокиращи анонси, едва ли не: \"Ето, почна се, ние предупреждавахме.\"В конкретната анкета наистина има въпроси, които карат родителя да се замисли: \"Моята майка - Казва хубави неща за мен/Натяква ми или ми се кара, когато съм непослушен; Не ме обича истински/ Говори с мен за своите планове и се вслушва в това, което имам да кажа\". Идентични са въпросите за \"моя татко\". На следваща страница са описани състояния, сред които детето трябва да посочи отговорите, валидни за него - \"лесно се обиждаш\", \"трудно ти е да преглъщаш\", \"чувстваш, че теб никой не те разбира\". Покрай въпросника се завихри грандиозна истерия, веднага решиха, че това е грубо навлизане в святото пространство на семейството.Толкова яростен стана диалога във фейсбук, че никой не обърна внимание (а и в повечето публикации липсваше), че в края има декларация за информирано съгласие, която трябва да бъде подписана и от родител, и че всъщност става дума не за държавна конспиративна дейност, а за емпирично изследване на Департамент \"Когнитивна наука и психология\" към НБУ (\"платени соросоиди\" както знаем), с цитиран автор и научен ръководител, с които всеки скандализиран родител би могъл да се свърже при необходимост, защото са посочени контакти за връзка. Още по-внимателно вглеждане във въпросника показва, че това са въпроси от методика, която се прилага от 1976 г., а друга част от въпросите са адаптирани от руско изследване на скалата на тревожност от 2004 г. Но това няма никакво значение за разпенените майки, които предупреждават, че ще ни вземат децата, както се говори много усилено напоследък. Защото Националната стратегия за децата 2018 - 2030 цели точно това - да противопостави деца и родители, да изземе напълно функциите на родителите и да прокламира педофилията и джендърството (една дума, която съществува само у нас и нищо не значи). Така към маститите \"доказателства\" за държавен заговор срещу родителите се присъедини още едно - анкета, която всъщност трябва да послужи за дипломна работа, писана в много неподходящо време.Тази анкета обаче е само малка илюстрация към всички публикации, посветени на Стратегията. Много по-интересно е в групите \"Не на Националната стратегия за детето 2019-2030\" - \"Да спасим децата на България!\". Членовете на тази публична група (най-голямата) са над 27 хиляди. Прави впечатление, че повечето от тях са добавени от приятел. В тази група могат да се прочетат всякакви доказателства за заговора срещу българското семейство, като се почне от финансовата помощ от Норвегия за реализирането на стратегията и се стигне до професионално оформени схеми и диаграми, които доказват благоденствието на семейството днес и злощастната му съдба утре. Разбира се, в тази група се четат основно анонсите към публикации и се разглеждат картинки с \"скандални\" факти. Иначе на участниците в нея щеше да стане ясно, че цитираната помощ от Норвегия (където вилнее Барневарн) е от 2012 година и касае основно реформите в сектор правосъдие, борба с организираната престъпност и насилието над жени, опазване на културното наследство и иновациите за зелена индустрия. Така всъщност получените преди седем години 126 млн. евро по линия на Норвежкия финансов механизъм и Финансовия механизъм на Европейското икономическо пространство - Норвегия, Исландия и Лихтенщайн са били предназначени основно за осъществяване на реформите свързани с една друга стратегия, а именно - Стратегията за реформа на съдебната система.Противниците на Стратегията са се постарали да представят аргументите си много приятно оформени графично - със сравнителна таблица, която показва какви са \"хубавините\" за семейството сега и какво ще се случи след приемането на стратегическия документ. Според авторите на тази илюстрация днес в българското семейство има много деца и това е хубаво; сами вземаме решения как да се хранят, обличат и възпитават децата ни; как да ги поощрим и как да ги накажем; сами решаваме конфликтите в семейството си; имаме равни права с децата си. А ако някой посегне на целостта на семейството ни, можем да потърсим правата си по съдебен ред. Но не така ще бъде след приемането на Стратегията, когато броят на децата ще се снижи; държавните служители ще влизат в домовете ни и ще ни отнемат децата без съд; децата ще започнат масово да се оплакват от родителите си на учители, психолози, омбудсман и да звънят на Телефона на доверието с анонимни сигнали; правата на детето ще станат \"по-висши\" от тези на родителя. И цялата тази графична логорея е изсипана под риторичния въпрос: \"Би ли позволил на непознат да отглежда и възпитава твоето дете против твоята воля?!\"Такива \"факти\" споделят и разпространяват привържениците на групата \"Не на Националната стратегия за детето 2019-2030\", които си организират протести по места, вярно засега само във Варна, скоро и в други градове. Упорито постват петицията \"против\", но нещо се мотаят с подписването ѝ и се налага администраторите да напомнят. Набират привърженици, които както признава един от тях: \"Не съм чел стратегията, но ви подкрепям\" и се надъхват с псевдоаргументи, под шокиращи анонси.Сега по-сериозно. Какво показват данните на Националния статистически институт за противообществените прояви и престъпления на малолетните и непълнолетни лица през 2018 г.: над 4500 деца на възраст между 8 и 17 години растат в криминогенна среда; 1634 деца са станали жертва на престъпление през миналата година, според експертите нарастването спрямо 2017 г. е стряскащо високо. Тогава пострадалите от престъпление са били 1462. През 2018 година са били убити три малолетни и едно непълнолетно дете, за разлика от 2017, когато няма регистрирани убийства на деца. 23 са невръстните жертви на изнасилване, 68 на блудство. 285 деца са пострадали физически или пребити, срещу 240 за предходната година.Проучване на Института по криминология и Синдиката на българските учители от миналата година показва, че 7 от 10 деца в България са жертва на насилие в семейството - основната причина - строгото поведение и оценките в училище. Подобни данни бяха изнесени и в Националната програма за превенция на насилието и злоупотребата с деца (2017-2020), според които 65 % от насилието над деца у нас се упражнява в семейството. Пак в нея се посочва, че през 2015 г. в Отделите за защита на детето са били регистрирани 1839 случая на насилие, сред които преобладава физическото насилие в 733 от случаите, 406 са случаите на психическо насилие и 406 на пренебрегване. В 587 от случаите извършител е майката, в 481 - бащата. 262-а са случаите на насилие от друго дете.А сега малко да помълчим и да помислим, ако има с какво. Поне да помълчим, защо едва ли повечето от нас ще се засилят да прочетат проекта на Стратегията. Все пак е над 70 страници, не е като да гледаш картинки във фейсбук.", "date": "2019.04.25", "title": "Една анкета броди из нета"}
{"url": "https://news.bg/regions/premahvat-vremenniya-most-kray-cherven-bryag.html", "text": "Временният военен мост, който в началото на януари Агенция \"Пътна инфраструктура\" предостави на Червен бряг, трябва да бъде премахнат заради покачване на нивото на р. Искър край село Чомаковци.С покачването на нивото на реката, след снеготопенето, се налага премахване на временното съоръжение, тъй като се застрашава животът и здравето на пътуващите.Съоръжението беше поставено временно, за да се осигури връзка на жителите от региона след аварирането на моста при село Горник, част от общинската пътна мрежа.В края на февруари общината завърши ремонта на моста край с. Горник и движението по него беше възстановено за междуселищните и ученическите автобуси, както и за превозните средства до 5 тона.След това мостът беше оставен за ползване докато водите на р. Искър са ниски.Припомняме, на 24 октомври беше  при село Горник, който свързва околните населени места с града.След това  след като писмата им до всички възможни институции не получаваха отговор.Над 2 хиляди души На 27 ноември по повод постъпили сигнали в президентството, в за бързото възстановяване на транспортните връзки между Червен бряг и Чомаковци.Временният мост беше , като се предвиждаше по него да се пропускат само превозни средства до 20 тона.", "date": "2019.04.25", "title": "Премахват временния мост край Червен бряг"}
{"url": "https://news.bg/world/bivshiyat-shef-na-nissan-karlos-gon-za-vtori-pat-pusnat-pod-garantsiya.html", "text": "Бившият шеф на Nissan Карлос Гон, на който по-рано тази седмица бяха повдигнати нови обвинения във финансови злоупотреби, днес беше освободен от японски арест, след като плати гаранция от 4,5 милиона долара и прие условия, включително ограничен контакт със съпругата си, информира \"Ройтерс\".Това е второто освобождаване на Гон под гаранция от центъра за задържане в Токио. За първи път беше и задържан за 108 дни преди да бъде освободен през март. Бившият шеф на Nissan отново беше арестуван по-рано този месец по обвинения в злоупотреба с финанси на компанията. Той отрича всички обвинения.Гон напусна ареста в 22,22 часа местно време.", "date": "2019.04.25", "title": "Бившият шеф на Nissan Карлос Гон за втори път пуснат под гаранция"}
{"url": "https://news.bg/crime/prokuraturata-zove-gostite-na-manolev-da-izlyazat-na-svetlo.html", "text": "Говорителят на главния прокурор Румяна Арнаудова призова всички посещавали къщата за гости на Ана Димитрова и Александър Манолев да се заявят пред властите.Прокуратурата продължава да издирва такива заедно с регистъра за гости, който до този момент не е открит. Относно регистъра на гости Арнаудова заяви, че той може и \"да се появи, както се появяват и други документи\".За къщата за гости е платен туристически данък в размер на 700 лв. със задна дата, посочи още Арнаудова, но уточни, че длъжностните лица от община Сандански не знаят кой е платил данъка.Малко по-рано от прокуратурата съобщиха, че са  на Александър Манолев и Ана Димитров за злоупотреба с европейски средства - Румяна Арнаудова повтори, че от  на разследващите и обясни, че едва след като са получили заплаха за изземване са ги допуснали до документацията. Арнаудова се закани, че ако не получат съдействие от общината, ще влязат в нея дори при съпротива. Отзивчивостта е личен избор, обясни Румяна Арнаудова, а когато властите не получават съдействие: \"пристъпваме към претърсване\".На журналистическите въпроси дали Ана Димитрова действително съществува, Арнаудова потвърди факта, че Ана Димитрова е жив човек и посочи, че тя е дъщеря на бавачката в семейството на Александър Манолев.Обемът от доказателствата към настоящия момент сочат, че къщата е използвана единствено и само от Александър Манолев и неговото семейство. Всички доказателства сочат, че действителните намерения и дейност на подалия оставка заместник-министър на икономиката всъщност е задоволяване на лични нужди, посочи още Арнаудова.Александър Манолев е предоставил 9.7 декара лозови насаждения на Ана Димитрова, но при разпита си като свидетел тя е показала, че не знае как се отглеждат лозовите насаждения. Споменала е име на човек, когото не познава и който се грижел за лозовите масиви.От думите на Арнаудова стана ясно, че Ана Димитрова и Александър Манолев отказват да дават обяснения - като това е тяхно изконно право. Манолев е отказал да му бъде направена и криминалистическа регистрация, а също така и да попълни декларация за имотно състояние, като е поискал да си направи справка и тогава да попълни такава декларация. Разпоредена е данъчна ревизия на двете лица.Арнаудова заяви категорично обаче, че наложените мерки за неотклонение - на Манолев в размер на 100 000 лв. - отговарят на имотното състояние на двамата обвинени.Припомняме, че заместник-министърът на икономиката  пред министър-председателя Бойко Борисов, след като  по повод медийни публикации.Това не е първият скандал около фигурата на Манолев. Миналата година Александър Манолев бе номиниран за поста на транспортния министър, след оставката на Ивайло Московски. Тогава обаче  с аргумент \"медийни публикации срещу него в една определена група\". И при забъркването на името му като пореден епизод от \"Апартамент гейт\" Манолев определи първоначално това като .", "date": "2019.04.25", "title": "Прокуратурата зове \"гостите\" на Манолев да излязат на светло"}
