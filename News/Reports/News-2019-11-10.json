{"url": "https://news.bg/crime/izgoryaha-dve-koli-na-shefa-na-mitnitsite-georgi-kostov.html", "text": "Изгоряха две коли на шефа на митниците Георги Костов, който е бивш главен секретар на МВР, пише \"24 часа\".Инцидентът е станал в нощта срещу събота, 9 ноември. Официалната версия е самозапалване, тръгнало от автомобила на дъщеря му. Автомобилите били паркирани пред вилата му в село Опицвет.. Шефът на митниците бил със служебното си BMW 7-а серия. Там били и двете му дъщери Радина и Лилия. Те паркирали автомобилите си пред бялата вила, . Около 05,35 часа сутринта . Оказало се, че две от колите горели. .От МВР и от близки до Георги Костов отричат бившият главен секретар да е стрелял по подпалвачи.Пожарната пристигнала за по-малко от 10 минути. Полицията също се отзовала за минути. На записите от камерите не се виждат подпалвачи.\"\", казаха криминалисти.На мястото не са били открити следи от запалителни продукти. Малко вероятно било и някой да обърка автомобилите, тъй като са различни марки. Служебната кола на Костов може да бъде видяна всеки ден пред Агенция \"Митници\".Двете изгорели коли били изнесени с репатрак още сутринта..Преди да стане главен секретар през март 2015 г., Костов бе за кратко и зам.-главен секретар на МВР. На поста дойде от Бургас, където бе директор на полицията. Преди това бе на същата позиция, но в Благоевград.Костов е и единственият главен секретар на МВР, който е бил награждаван като полицай на годината. Това става през 2004 г. заради разкриването на убийствата на полицай и криминално проявен мъж в \"Княжево\". ", "date": "2019.11.10", "title": "Изгоряха две коли на шефа на митниците Георги Костов"}
{"url": "https://news.bg/world/20-75-izbiratelna-aktivnost-kam-13-ch-na-prezidentskiya-vot-v-rumaniya.html", "text": "20.75% от румънците са гласували до момента на първия тур на президентските избори, съобщават от Централната избирателна комисия на страната данните към 13,00 часа местно време, предаде Europe Elects.За сравнение през 2014 г. към този час са гласували 20.78 на сто, а през 2009 г. - 20.96%.Към 10,00 часа до избирателните урни отидоха 7.15% от румънците (6.55% през 2014 г. и 6.17% през 2009 г.).14 кандидати участват на изборите за държавен глава. Първите резултати ще бъдат обявени след приключване на гласуването в 21,00 часа.Настоящият държавен глава и фаворит за преизбиране Клаус Йоханис заяви, че е гласувал за \"нормална Румъния\".\"Днес е изключително важно за Румъния, както и за мен. Гласувах за нормална Румъния. Пожелавам на Румъния отлично бъдеще и се надявам да получа потвърждение днес, че много румънци искат същото\", каза той и добави, че днес румънците решават бъдещето на страната през следващите години. Йоханис призова румънците да упражнят правото си на глас.18,2 милиона души имат право на глас на първия тур днес.Последните социологически проучвания показват, че настоящият държавен глава Клаус Йоханис ще получи най-голяма подкрепа на първия тур. Очаква се 60-годишният президент да получи около 40%. Зад него се нареждат лявоцентристкият кандидат Виорика Дънчила, която до , независимият кандидат Мирча Дякону, който е бивш актьор и директор на театър, и лидерът на дясноцентристката партия Съюз за спасение на Румъния Дан Барна.Ако никой от кандидатите не спечели повече от 50% подкрепа днес, вторият тур ще се проведе на 24 ноември.Виорика Дънчила коментира, че е гласувала за \"една Румъния на благополучието и гарантираните права\". Според нея румънците не трябва да живеят в страх или да нямат какво да сложат на масата, да нямат пари да си купят лекарства или да си платят сметките.\"Гласувах против орязването на пенсиите и заплатите, гласувах против строгите мерки за икономии, гласувах за обединена Румъния\", обяви бившият премиер.Румънската диаспора има възможност да гласува три дни. От петък до днес на обяд са гласували над 336 00 румънци.", "date": "2019.11.10", "title": "20.75% избирателна активност към 13 ч. на президентския вот в Румъния"}
{"url": "https://news.bg/comments/dzpo-garnitura-na-darzhavnata-pensiya-ili-istinski-dohod-za-starini.html", "text": "След 01.01.2000 г. в България се полагат основите на тристълбовия пенсионен модел с въвеждането на два капиталопокривни \"стълба\", редом с разходопокривния стълб, съществувал до момента. Преведено на разбираем български, това означава, че към дотогавашната пенсия, основаваща се на принципа на \"солидарността на поколенията\" се прибавят още два инструмента, при които се натрупват пари по лични сметки на бъдещите пенсионери. Единият от тях е задължителен - така нареченото \"Допълнително задължително пенсионно осигуряване\", а другият е доброволен.До началото на пенсионната реформа у нас имаше само един вид пенсия, средствата за които се осигуряваха и продължават да се осигуряват от работещата част на гражданството. Най-просто казано - парите за социални осигуровки, които в момента всеки плаща ежемесечно, не отиват за неговата пенсия, те отиват за изплащане на пенсиите на днешните пенсионери. Очакването е, че когато днешните работливи граждани, които са осигурявали средства за пенсиите на своите родители и прародители, достигнат пенсионна възраст, техните деца и внуци ще \"поемат щафетата\" и ще осигуряват нужните средства за техните пенсии.Тъй като пенсиите на всяко поколение при тази така наречена \"разходопокривна система\" се плащат от децата и внуците на пенсионерите, затова всичко това се нарича с красивите думи \"солидарност на поколенията\". Всъщност, общественото осигуряване у нас е в състояние на постоянен дефицит, при това голям, и затова недостигащите пари за пенсиите на днешните пенсионери се взимат от държавния бюджет, който пък се захранва пак от данъците на населението и на бизнеса.С две думи, разходопокривната система, венцехвалена като \"солидарност на поколенията\" у нас и не само у нас, е в тежък дефицит и затова солидарността излиза двойна - един път плащаш социални осигуровки заради своите или чуждите баба и дядо, а втори път част от платените от вас данъци отиват пак за заплащане на пенсии.Причината за това е променящата се демографска картина във всички развити индустриални страни и модерни общества. Продължителността на живота расте, раждаемостта намалява, на всичкото отгоре и трудовата миграция отвежда потоци от хора от нашата държава в други държави с по-висока цена на труда и парите за пенсиите по разходопокривната система все повече не достигат. Няма никакви изгледи в обозримо време те да нараснат, защото нито има изгледи да настъпи някакъв продължителен бейби бум, нито пък продължителността на живота ще се движи в друга посока освен на горе.Разходопокривната система е работела добре във времена, когато децата и младите хора са били значително повече от възрастните. Сега нещата обаче изобщо не стоят така.Ако си представите диаграма, на която нагоре по ордината е възрастта на хората в години, а по абсцисата на ляво и на дясно се нанася броят на жените и на мъжете, ще видим, че някъде към 1900 година тази картинка за повечето страни е представлявала почти симетричен триъгълник. Колкото е нараствала възрастта, толкова е намалявал броят на мъжете и жените в двете посоки.Днес обаче в горната част на диаграмата има голям брой хора, докато долу, където са младите хора и децата, се наблюдава сериозен недостиг. Така диаграмата на разпределението на населението по пол и по възраст, заприличва от пирамида или триъгълник на нещо, което силно наподобява на гъба. За социално осигурителната система, това е една порядъчно отровна гъба.В българския случай отровната гъба също е вече отгледана на практика и е въпрос на кратък период от време, за да се оформи окончателно като червена, бяла или зелена мухоморка.Тези неблагополучия около демографската ситуация и съответно около разходопокривната система, станаха причина да се потърси някакво решение и в края на 20-ия век у нас беше проведена пенсионна реформа, която въведе капиталопокривната система у нас.За разлика от разходопокривната система, при капиталопокривната система пенсионните вноски на хората се събират по индивидуални сметки, а сметките - във фондове, които се управляват от пенсионно осигурителни дружества в съответствие с много строго законодателство. Задачата на пенсионноосигурителните дружества е да осигуряват, колкото се може по-голяма доходност, за да не бъдат изядени натрупващите се пари от инфлацията. Това не е лесна работа, защото капризите на финансовите пазари са всеизвестни - били сме свидетели и на месеци, в които пенсионноосигурителните дружества не са могли да осигуряват доходност на средствата в управляваните от тях пенсионни фондове, но в крайна сметка резултатите като цяло не са никак лоши.В момента доходността, която имат парите в пенсионните фондове е много по-добра от тази при банковите депозити и това предизвиква у някои коментатори неадекватни реакции, граничещи с истерия.Всъщност, ясно е, че когато разходопокривната система се задъхва, трябва да се потърси помощ в друга система, каквато е капиталопокривната. Там парите на работещите хора не отиват за \"дядо и баба\", а се натрупват по техните индивидуални сметки и чакат деня, когато ще бъде навършена пенсионна възраст, за да бъдат харчени от собствениците си.При капиталопокривната система също има рискове и те са свързани най-вече с капризите на капиталовите пазари. Действително, основната част от средствата на тези пенсионни фондове се инвестират в държавни дългови книжа (в най-голяма степен), в определени категории акции на фондовата борса (примерно у нас пенсионните фондове изкупиха миноритарните акции на държавата в трите електроразпределителни дружества), във валути, дори и в недвижими имоти и в благородни метали. За пропорциите, в които могат да се инвестират тези средства, има много строги предписания в пенсионното законодателство. Тези изисквания са много консервативни и са насочени изцяло в посока на максималната сигурност на инвестициите. Това разбира се е една спирачка за доходността, но никой не протестира много силно, защото отговорността е огромна.Лошата новина е, че както казва живият класик на социологията Улрих Бек - \"живеем във време на серийно произвеждана несигурност\". И държавните дългови книжа не могат да ни дадат абсолютна гаранция, дори и когато става дума за едни от най-напредналите индустриални държави. Примерът с държавните дългови книжа на Италия е христоматиен.Точно затова никой не предложи разходопокривната система да бъде заменена изцяло с капиталопокривна. Въпреки очевидните пороци и недостатъци на разходопокривната система, успоредното съществуване на двете системи е един разумен подход при управлението на риска в цялостната социалноосигурителна система. По тази логика се стигна до създаването наТя обхваща Държавното обществено осигуряване (ДОО), което е разходопокривната компонента, за която говорихме по-горе; Допълнителното-задължително пенсионно осигуряване (ДЗПО) и Доброволното пенсионно осигуряване (ДПО). Това са трите стълба на осигурителната система - първи разходопокривен и втори и трети - капиталопокривни.Първият стълб, основаващ се на разходопокривния принцип и на коментираната вече идея за солидарност на осигурените лица, има задължителен характер и обхваща всички, които се осигуряват. Във фондовете на ДОО постъпват вноските на всички работещи и плащащи осигуровки, било то чрез работодател или самоосигуряващи се лица, а тези осигуровки се разпределят като обезщетения, помощи и пенсии на хората в нетрудоспособна възраст. Пак ще повторим, че към днешна дата не може да се разчита само на този стълб - пример е \"дереджето\" на настоящите пенсионери. Тази тенденция ще се задълбочава и през следващите години, защото съотношението на работещи спрямо пенсионери намалява. Все по-малко работещи ще трябва да плащат пенсиите на все повече пенсионери.Действието на капиталовия принцип се изразява в това, лицата в трудоспособна възраст да отделят от възнаграждението си и да инвестират в различни финансови инструменти, които да им носят доходност, така че при достигане на пенсионна възраст да ползват заделените от тях средства с натрупаната допълнителна доходност. Вече подчертахме, че отчисляването на част от внесените осигурителни вноски в частен пенсионен фонд цели да се намали рискът от недостиг на средства в общественото осигуряване, произтичащ от демографския проблем, за да се подобри стандартът на живот на хората в пенсионна възраст.Вторият стълб е допълнителното задължително пенсионно осигуряване, което действа на описания капиталов принцип. Вноските постъпват по индивидуални осигурителни партиди в частни пенсионни фондове, които инвестират средствата на осигуряващите се в тях лица в определените от закона инструменти и разпределят доходност върху внесените суми.Третият стълб на нашата пенсионна система е доброволното пенсионно осигуряване. При него отново действа капиталовият принцип. Средствата постъпват във фондовете, инвестират се и осигурените лица получават и натрупаната доходност. Една от основните разлики от другите два стълба е доброволността - всеки сам избира дали да се осигурява, избира фонда, в който да се осигурява, избира размера на вноската, която да прави, и срока, за който да внася. В тях може да се осигурява и да бъде осигуряван от своя работодател или от трето лице (т.нар. друг осигурител) всеки гражданин, навършил 16-годишна възраст. Към това се добавя и възможността за данъчни облекчения, които могат да намалят с до 10% данъчната основа на доброволно осигуряващите се лица.За да се осигури нормален живот след пенсия, експертите смятат, че пенсията трябва да бъде поне 70% от размера на последната заплата.Преценява се, че пенсията от първия стълб би могла да осигури около 30% от последната работна заплата на лицето преди пенсиониране.Пенсията от втория стълб - задължителното осигуряване в частни пенсионни фондове за всички родени след 31.12.1959 г. нататък - би трябвало да осигури допълнителни 10-15%, или сумарно, първият и вторият стълб да осигурят между 40% и 50% от размера на заплатата преди пенсиониране.Разликата от около 20% (до достигането на препоръчителните 70% от последната заплата) би могла да бъде компенсирана от всеки от нас индивидуално чрез осигуряване в доброволен пенсионен фонд или чрез други подходящи финансови инструменти.За всички, които не се осигуряват по втория стълб в универсален пенсионен фонд (защото са родени преди 01.01.1960 г.), участието в доброволен пенсионен фонд е една възможност да се включат в пенсионен модел, основан на капиталов принцип. Това означава лицата да имат своя индивидуална партида, средствата в която се натрупват във времето, инвестират се и носят допълнителен доход.Безспорна истина обаче е, че всеки, който иска да си осигури спокойствие за старините си, трябва да го направи, докато е работоспособен. В днешни дни имаме възможността да избираме начина, по който да си гарантираме спокойствие в бъдеще. На пазара съществуват редица финансови инструменти, които предлагат възможност за инвестиция под различна форма, с различна степен на риск, срок и доходност.От 01.01.2000 г. всички лица, родени след 31.12.1959 г., които работят по договор или се самоосигуряват подлежат на задължително осигуряване за втора пенсия в Универсален (за работещите при условията на трета категория труд) или Професионален (за работещите при условията на втора и първа категория труд) пенсионен фонд, в допълнение към осигуряването във фонд \"Пенсии\" на Държавното обществено осигуряване (ДОО).Те са различни и един човек може да има и универсален, и професионален фонд. Само някои определени категории служители на държавата, осъществяващи дейност, свързана с националната сигурност, (служителите в Държавна агенция \"Разузнаване\", служба \"Военна информация\" на Министерството на отбраната, Държавна агенция \"Национална сигурност\" и Специалната куриерска служба на Министерството на транспорта и съобщенията) не се осигуряват за допълнителна пенсия в универсален пенсионен фонд.Чрез Универсалния пенсионен фонд (УПФ) всяко осигурено лице има възможност да получава допълнителна пожизнена пенсия за старост, отделно и независимо от пенсията от Държавното обществено осигуряване (ДОО) при наличието на определени условия разписани в Кодекса за социално осигуряване.Осигуряването в Професионален пенсионен фонд (ППФ) дава право на срочна професионална пенсия за ранно пенсиониране. Тази пенсия се получава от момента на придобиване на право за ранно пенсиониране до навършване на годините за право на пенсия за осигурителен стаж и възраст от Държавното обществено осигуряване.Размерът на дължимата осигурителната вноска за фонд ДЗПО се разпределя между работодателя и осигуреното лице, независимо дали осигуреното лице е избрало частен пенсионноосигурителен фонд или Държавния фонд за гарантиране устойчивостта на държавната пенсионна система (\"Сребърния фонд\"). Държавата е определила месечната вноска за 2019 г., която постъпва в Универсалния пенсионен фонд да възлиза на 5% от осигурителния доход на лицето, като се разпределя между работодателя (2,8%) и работника (2,2%).В Професионалния фонд за работещите при условията на I категория труд вноската е 12% от осигурителния доход, а за тези, които работят по условията на II категория труд, вноската е 7% от месечния им осигурителен доход и тя е изцяло за сметка на работодателите.Самоосигуряващите се лица се осигуряват в универсален пенсионен фонд изцяло за своя сметка.Осигурителните вноски за фонд ДЗПО се внасят върху доходите, за които се дължат осигурителни вноски за ДОО, с изключение на чл. 9, ал. 6 и 7 от КСО. Те се внасят върху доход, не по-малък от минималния месечен размер на осигурителния доход (така нареченият осигурителен праг) и не по-голям от максималния месечен осигурителен доход, определени със Закона за бюджета на ДОО. Превеждат се едновременно с осигурителните вноски за ДОО.Вноските към фондовете на ДОО (фонд \"Пенсии\", фонд ОЗМ, фонд \"Безработица\") за 2019 г. определени от Държавата са други. Така например, за тези които се осигуряват по условията на III категория труд, осигуряването във фонд \"Пенсии\" на ДОО е 14,8% от осигурителния доход на лицето, като за сметка на осигурителя е 8,22%, а на осигурения - 6,22%, а осигурителната вноска за фонд ДЗПО на УПФ е само 5%.И така според данните от Националния статистически институт средната работна заплата за страната за второто тримесечие на 2019 г. е 1260 лв. Ако направим едно просто изчисление, ще се види, че към фонд \"Пенсии\" за един месец работникът ще внесе 82,91 лева, а работодателят - 103,57 лева или общо 186,48 лева, за фонд ДЗПО в УПФ работникът ще внесе по своята индивидуална партида само 27,72 лв., а неговият работодател ще му внесе още 35,28 лева или общо 62,92 лева. Във фонд \"Пенсии\" човек натрупва много повече доход в сравнение с внесеното в неговата индивидуална партида в УПФ.Това не може да бъде смятано за достойнство на нашата социалноосигурителна система, но отлично пасва на разбиранията на държавата за разпореждането с ножа, сиренето и дъската, върху която се реже. По напълно рационални властнически съображения, държавата (по-точно властимащите в държавата) е заинтересувана да се знае, че \"пенсията идва от нея\".От политическа и от предизборна гледна точка държавата няма интерес от голям дял на втория стълб в пенсионните приходи на хората. Населението трябва да знае, че \"истинската\" пенсия е държавната, сиреч разходопокривният първи стълб. Дори и в условията на тежък дефицит на фонд \"Пенсии\" на ДОО, държавата може да реши да \"вдигне\" пенсиите за сметка на прехвърляне на средства от държавния бюджет. Тоест, да вземе пари от данъците на работещите и да обясни на пенсионерите, колко е загрижена ТЯ за тях. Всичкото добро идва от държавата и точка.Вторият стълб трябва да е за красота и за гарнитура на първия. Затова и държавата стриктно следва два принципа - единият е да не допуска нарастване на дела на втория стълб, а другият принцип е да търси всякакви лицеприятни пътища да сложи ръка на събраното в частните пенсионни фондове от втория стълб. Но за това ще стане дума след малко.Както вече стана дума, началото на допълнителното задължително пенсионно осигуряване е поставено през далечната 2000 г. с влизането в сила на Кодекса за задължително обществено осигуряване, по-късно променен на Кодекс за социално осигуряване.Преди 19 години всички хора, които са родени след 31.12.1959 г. бяха задължени да избират пенсионноосигурително дружество, в което да постъпват вноските им по допълнителното задължително пенсионно осигуряване в универсален пенсионен фонд.От тогава всеки, който за първи път е осигуряван за пенсия (сключване на първи трудов договор, започване на дейност като самостоятелно заето лице), има тримесечен срок да избере лично някой от универсалните пенсионни фондове. Изборът не е на работодателя, на синдикални дейци или на каквито и да са други \"добронамерени\" хора, а на самият осигурен човек, започващ кариерата си на пазара на труда. За работещите при специфични условия на труд се избира и професионален пенсионен фонд, в който да се внасят парите за втора пенсия.Участието във фонд за допълнително пенсионно осигуряване започва от датата на сключване на осигурителен договор между осигуреното лице и избраното лицензирано пенсионноосигурителното дружество. Заявлението е по образец, утвърден с наредба на Комисията за финансов надзор. Подава се в офис на пенсионноосигурителното дружество, чрез осигурителен посредник или като електронен документ, подписан с електронен подпис.Осигурителният договор се прекратява от първо число на месеца, следващ месеца на избора, ако лицето е избрало да се осигурява в друго пенсионноосигурително дружество или във фонд \"Пенсии\" на ДОО.Важно е да се пазят внимателно екземпляр от осигурителния договор и правилника за организацията и дейността на пенсионния фонд, тъй като в тях са описани условията, при които се осигурява едно лице.В случай че лицето не избере фонд за допълнително задължително пенсионно осигуряване в тримесечен срок от възникване на задължението за осигуряване или е подадено заявление за участие в повече от един УПФ, то бива разпределено в такъв фонд служебно от Държавата по жребий между регистрираните в страната универсални и/или професионални пенсионни фондове.Едната възможност е човек да получи тази информация, като подаде заявление до Националната агенция за приходите (НАП) за предоставяне на информация в кой Универсален или Професионален пенсионен фонд постъпват осигурителните му вноски и да я получи срещу документ за самоличност.Другата възможност е да посети интернет страницата на НАП () \"Справка за данни по ДЗПО\", на която с персонален идентификационен код от НАП (ПИК) и Квалифициран електронен подпис (КЕП) можете да получи желаната информация. Електронната услуга дава достъп до информация за направени осигурителни вноски към универсален, професионален или доброволен фонд.По принцип ако разпределението е служебно, то пенсионното дружество е длъжно да информира с уведомително писмо за това, непосредствено след разпределението.Всяко осигурено лице има индивидуален осигурителен номер в избраното пенсионноосигурително дружество, а вноските му за фонд ДЗПО на УПФ постъпват и се натрупват в индивидуална осигурителна партида. Внасяйки средствата си във фонда, осигуреното лице закупува пенсионни дялове. Стойността на дяловете се променя ежедневно. Нарастването на пенсионния дял отразява постигнатата доходност от инвестициите, в резултат на която се увеличават и средствата по партидите на осигурените. Всяка индивидуална партида е с различна сума и зависи от годините осигуряване и върху каква сума е правено то.Средствата в пенсионните фондове се натрупват и инвестират, съгласно изискванията на КСО. В кодекса се определят инструментите и се поставя ограничения за инвестиране пред пенсионните дружества, с цел да се защитят интересите на осигурените лица. Поставено е и изискване за постигане на минимална доходност по партидите на осигурените лица. Инвестиционната политика на всеки УПФ е определена в неговия правилник. Надзорът по изпълнението на инвестиционната политика на пенсионноосигурителните дружества е възложена на Комисията по финансов надзор.Инвестиционната политика на всеки УПФ е определена в неговия правилник. Пенсионноосигурителното дружество, което управлява фонда, в който е осигурено дадено лице, е длъжно всяка година до 31 май да изпраща извлечение от индивидуалната му партида по пощата. То съдържа информация за натрупаните средства по партидата към края на предходната година, постъпилите вноски, постигнатата доходност, извършените плащания и начислените такси и удръжки.Също така заинтересуваното лице може и текущо да следи състоянието на партидата си с помощта на осигурителен номер и парола. Те се предоставят лично от съответното пенсионноосигурително дружество.Допълнителното пенсионно осигуряване в България се осъществява от частни търговски дружества. Те събират такси и удръжки от осигурените лица, чиито средства управляват. За да защити интересите на осигурените, законодателят е предвидил, че пенсионноосигурителните дружества могат да събират единствено предвидените в Кодекса за социално осигуряване такси и удръжки, като е определил и максимално допустимия им размер.На сайтовете на дружествата са публикувани правилниците на фондовете, а в тях са упоменати всичките такси и удръжки, като последните са посочени и в осигурителен договор. Най-важните такси при УПФ са инвестиционната такса и таксата за управление на УПФ.Инвестиционната такса се начислява върху размера на партидата на осигуреното лице, без значение от реализираната доходност, като максимумът й е 0,75% за 2019 г. Такса управление е удръжка, която се прави \"на входа\" от всяка нова вноска при УПФ и размерът и е 3,75% за 2019 г. Ако осигурените лица желаят да прехвърлят натрупаните си средства в друг фонд, могат да го направят веднъж годишно, без да заплащат такса. Такса има само при смяната на пенсионен фонд в България с такъв в страна от Европейския съюз. Тя е в размер на 10 лева.Дори човек да е избрал пенсионен фонд, в някакъв момент може да поиска да го смени. Промяната може да бъде направена един път годишно (едногодишния срок се прилага и за сключването на първия осигурителен доход и за служебното разпределение), но не по-късно от 5 години преди навършване на възрастта за придобиване на право на пенсия за осигурителен стаж и възраст по чл.68, ал.1-2 от КСО и ако не е отпусната такава на друго основание (чл.68А от КСО, §4 от ПЗР на КСО) на заинтересованото лице. Промяната във вида на осигуряването възниква от първо число на месеца, следващ месеца, през който е направен изборът.За да прехвърли индивидуалната си партида човек в друг пенсионен фонд е необходимо да подаде заявление до избраното дружеството, което го управлява. Заявлението е по образец и се подава със задължителна нотариална заверка на подписа. Договорът не се сключва едновременно с подаване на заявлението за прехвърляне, а едва след потвърждаването на прехвърлянето от \"старото\" дружество. След превеждане на средства по индивидуалната партида \"старото\" дружество е длъжно да изпрати с писмо с обратна разписка информация каква сума от партидата е прехвърлена.От 15 август 2015 г., след поредната промяна в Кодекса за социално осигуряване се даде възможност на осигурените лица, родени след 31.12.1959 г., да се откажат от пенсия в УПФ и да се осигуряват само в Държавното обществено осигуряване - фонд \"Пенсии\" и съответно фонд \"Пенсии за лица по чл.69\". За тези лица осигурителната вноска за фонд ДЗПО в УПФ от 5% ще бъде пренасочена към ДОО.Прехвърлянето на индивидуалната партида в ДОО също става със заявление, което се подава в НАП - лично, от упълномощено с нотариално заверено изрично пълномощно лице или по електронен път с квалифициран електронен подпис на осигуреното лице. Тези осигуровки се събират в Държавния фонд за гарантиране устойчивостта на държавната пенсионна система (\"Сребърният фонд\"), защото заинтересованото лице може да възобнови осигуряването си от фонд \"Пенсии\" на ДОО в универсален пенсионен фонд.Лицата могат да упражнят правото си този избор след изтичане на една година от избора на фонд \"Пенсии\" и до 5 години преди навършване на възрастта по чл.68, ал.1-2 от КСО чрез подаване на индивидуално заявление до пенсионноосигурителното дружество по ред, определен с наредба, издадена от Комисията за финансов надзор. За периода, през който партидата е била на съхранение в т.нар. \"Сребърен фонд\" не се начислява никаква доходност. В този случай осигурителните вноски, предвидени за осигуряване в УПФ, започват отново да се превеждат по индивидуалната партида на лицето в избрания от него УПФ.Осигурените в професионален пенсионен фонд (ППФ) лица също могат еднократно да променят осигуряването си от професионален пенсионен фонд във фонд \"Пенсии\" с увеличена осигурителна вноска, ако не им е отпусната пенсия за осигурителен стаж и възраст или професионална пенсия за ранно пенсиониране. Веднъж прехвърлило средствата от индивидуалната си партида, лицето не може да възобнови осигуряването си в ППФ. Промяната се извършва чрез подаване на заявление в компетентната териториална дирекция на НАП - лично или от упълномощено с нотариално заверено изрично пълномощно лице, или по електронен път с квалифициран електронен подпис на осигуреното лице. Осигурителната вноска за ППФ (12% за първа и 7% за втора категория труд) започва да постъпва във фонд \"Пенсии\" на ДОО от първо число на месеца, следващ месеца на избора.През последните 5 години, които остават до момента на навършване на възрастта за придобиване на право на пенсия за осигурителен стаж и възраст по чл.68, ал.1-2 от КСО, лицата не могат да прехвърлят средства в и от \"Сребърния фонд\". Те ще получават пенсия от там, където са осигурявани през тези последни пет години.Ако средствата по партидата до момента на пенсиониране са били в \"Сребърния фонд\", лицето получава пенсия само от НОИ, тъй като средствата ще се прехвърлят във фонд \"Пенсии\" на ДОО. Ако средствата въобще не са били прехвърляни в \"Сребърния фонд, или са прехвърляни, но са върнати обратно в УПФ, лицето ще получи пожизнена пенсия от НОИ и допълнителна пожизнена пенсия от УПФ, в който е партидата му към момента на пенсионирането.Хората родени след 31.12.1959 г. имат право да изберат къде да насочат своите индивидуални партиди от универсалния пенсионен фонд - към частни пенсионноосигурителни дружества или към \"Сребърния фонд\".За съжаление отговорът на поставения въпрос е труден и е строго индивидуален за всеки осигурен. Има много условия и фактори, които се отразяват на решението. То може да се вземе едва след като се види и сравни какво ще получи в двата случая: какъв би бил размерът на пенсията от ДОО, изплащана в пълен размер, и какви биха били размерите на пенсията от ДОО, изплащана в намален размер, и на пенсията, изплащана от УПФ. За да се разбере това, обезателно трябва да се поиска консултация със съответните изчисления от частното пенсионноосигурително дружество, в чийто фонд сте осигурени. Добре е да се потърси и съвет от независим пенсионен консултант с проверена репутация.Има няколко важни предимства на осигуряването по втория стълб. Допълнителната пенсия от УПФ се отпуска пожизнено, след навършване на възрастта по чл. 68, ал.1-2 от КСО на заинтересуваното лице, без да се изисква някакъв точно определен осигурителен стаж и може да се получава преди да се отпусне пенсия от НОИ.По желание на осигурения пенсионният фонд може да изплаща пенсия за старост пет години преди навършване на възрастта му за придобиване на право на пенсия за осигурителен стаж и възраст от \"първия стълб\". Условието е, че натрупаните средства по индивидуалната партида трябва да позволяват отпускане на такава пенсия, в размер не по-малък от размера на минималната пенсия за осигурителен стаж и възраст по чл.68, ал.1-2 от КСО.Размерът й се определя на базата на натрупаните средства по индивидуалната партида на лицето, направени от вноски и доходите от тяхното инвестиране и в зависимост от продължителността на живот след пенсиониране.След пенсионирането на лицето от УПФ партидата му се запазва и се обслужва както преди пенсионирането - остатъкът от средствата се инвестират, като доходността се натрупва в партидата.Също така може еднократно или разсрочено да бъдат изплатени до 50% от средствата, натрупани по партидата на лицето, при намалена работоспособност над 89,99 на сто, въз основа на експертно решение (ЕР) на ТЕЛК или на НЕЛК.Средствата по индивидуалната партида се наследяват и се получават еднократно или разсрочено. При смърт на осигуреното лице, преди да е придобил право на лична пенсия от УПФ, натрупаната сума се изплаща на наследниците му. Правото на наследяване се запазва и когато осигуреното лице вече получава пенсия от УПФ, като се изплаща остатъкът от индивидуалната му осигурителна партида.Ако лицето, осигурявано в УПФ, се пенсионира и преживее над средната възраст, за която се изчислява пенсията, то продължава да получава пожизнена пенсия за сметка на пенсионните резерви на фонда с размер на пенсията, получена през последния месец, в рамките на който са изчерпани изцяло средствата по партидата му.В случай, че натрупаните средства по партидата на лицето в УПФ, са с малък размер и не са достатъчни за получаване на пожизнена пенсия с размер най-малко 20% от минималната пенсия за страната, пенсия от УПФ не се отпуска, а средствата по партидата се изплащат на лицето еднократно или разсрочено по избор на заинтересувания.Разбира се, осигуреното лице може да избере да прехвърли средствата си от УПФ във фонд \"Пенсии\" на ДОО. Осигурителните му вноски за фонд ДЗПО в УПФ от 5% ще бъдат насочени към \"Сребърния фонд\". След придобиване на право на пенсия средствата по партидата ще се прехвърлят във фонд \"Пенсии\" на ДОО. На тези лица ще се изчисли пълна, ненамалена държавна пенсия, но те няма да получават пенсия от частен фонд.Държавата гарантира, че заинтересованите лица при изпълнението на условията, разписани в Кодекса за социално осигуряване, ще получават пенсии, но няма точно определена сума. Тези пенсии подлежат на индексация, но тя не е гарантирана и се определя с държавния бюджет за предстоящата година. Във фонд \"Пенсии\" няма индивидуални партиди, затова и при смъртта на осигуреното лице няма наследяване на натрупаните му средства.От всичко това следва единствено възможната препоръка. Решението за евентуален отказ от осигуряване в частен пенсионен фонд трябва да се вземе само след много внимателна консултация с компетентен пенсионен консултант, след като са получени съответните изчисления от частния пенсионен фонд, в който сте осигурени.Както казахме по-горе, държавата е силно заинтересувана да мотивира хората да прехвърлят средствата си от частните пенсионни фондове във фонд \"Пенсии\" на ДОО. Един път, това й дава средства днес за изплащане на днешните пенсии. За утрешните пенсии в определена степен важи принципът \"след нас и потоп\" - те ще са грижа на някоя друга власт, не на днешната. Освен това не е никаква тайна, че във всяка политическа партия има хора, които не могат да спят поради факта, че вече над 13 милиарда лева са натрупани в частните пенсионни фондове, инвестират се и ... държавата няма никаква власт над тях, освен разбира се - надзорната функция на КФН.По тази причина осигурените лица трябва да бъдат изключително предпазливи, резервирани и дори подозрителни, когато чуват съвети да се откажат от осигуряването си по \"втория стълб\" от страна на политически лица от действащата изпълнителна или законодателна власт, както и от държавни служители. Не е хубаво човек да бъде параноичен, но както беше казал един автор \"живели сме и в по-трудни времена, но в по-подли не\".Разбира се, има случаи, когато прехвърлянето на натрупаните средства от УПФ в \"Сребърния фонд\" е изгодно за осигурените лица. Най-често това е свързано със случаи на ранно пенсиониране при определени категории служители от силовите ведомства, но и тук важи предишната препоръка - съберете нужната информация, консултирайте се с компетентно лице и тогава действайте.И помнете - всеки случай е индивидуален и трябва да се решава сам за себе си.", "date": "2019.11.10", "title": "ДЗПО - гарнитура на \"държавната\" пенсия или истински доход за старини?"}
{"url": "https://news.bg/politics/abv-otseni-izborite-kato-institutsionalen-proval-na-tsik.html", "text": "От АБВ настояват за връщане на комуналните услуги в общините. За това се обяви лидерът на партията Румен Петков на пресконференция в централата на партията след заседание на Националния съвет.. Петков я оцени като бедна, но с добър резултат. Оценката на АБВ за провеждането на изборите е институционален провал на ЦИК.За това от партията настояват . Той поиска да има санкция при разлика повече от 2 - 2,5 процента от крайния резултат и обявявания през деня екзитпол. Глобата да бъде повече от 500 000 лева, настоява политикът.\"Не може кмет на община да бъде избиран с гласовете на по-малко от 50% от участвалите в изборния процес. Имаме такива около 15 общини в България и на първо място София\", каза Петков.От АБВ се похвалиха, че са .Според бившия вътрешен министър . За това азбукарите настояват за преосмиляне на данъчното законодателство и гарантиране на перспективите пред общините.По думите на Румен Петков . \"Когато се разпределят 1 млрд. лева годишно зад гърба на Народното събрание в различните общини е дълбока порочна практика\", подчерта шефът на АБВ. От партията негодуват, че . От . В резултат на ефективното управление и засилването на общинските бюджети от партията ще се борят за въвеждане на безплатни ясли и детски градини.По повод събитията от прехода . Кой спечели от промените, запита Пламена Заячка при положение, че сме започнали на равни условия с другите европейски държави. \"\", негодуват от АБВ.По думите на Заячка , най-високия процент на смъртност от сърдечно-заболявания и сме . От АБВ призовават, че . Според Румен Петков, .Припомняме, след балотажа се наложи ЦИК да преизчисли избирателната активност в София заради разлика от . От ЦИК заявиха, че , каквито намерения имаха от щаба на кандидата за кмет Мая Манолова.ЦИК също така прехвърлиха решението за казуса с  на Несебър.Бюджет 2020 бетонира статуквото. Той е плашещо лишен от изненади, каза зам.-председателят на ПП АБВ Любомира Ганчева.", "date": "2019.11.10", "title": "АБВ оцени изборите като институционален провал на ЦИК"}
{"url": "https://news.bg/regions/zapalyankovtsi-na-botev-za-kratko-blokiraha-plovdivski-bulevard.html", "text": "Около 1000 футболни привърженици на ФК \"Ботев\" (Пловдив) за кратко блокираха пловдивския бул. \"Източен\" и ул. \"Богомил\", съобщи БНР.Феновете се събраха на протест пред клубния стадион, недоволни от забавянето на ремонта му. След това те се отправиха на мирно шествие, охранявано от полицията към сградата на общината и междувременно бе спряно движението за кратко по булеварда.Няколко минути протестиращите привърженици на ФК \"Ботев\" скандираха и пяха пред сградата на общината.Преди около два месеца в присъствието на премиера Бойко Борисов на официална церемония беше обявено подновяване на строителството на клубния стадион, който от години е в руини, но дейността по ремонта се бави.Първоначалната идея на футболните запалянковци бе да се отправят към квартал \"Коматево\", където след 15 часа бе насрочена футболната среща Ботев - Левски.Полицията е предприела специални мерки за безпроблемното придвижване на привържениците на двата отбора. От полицията припомнят, че в района на входовете на стадиона ще има проверки. Няма да се допускат посетители под въздействието на алкохол или наркотици, такива, на които са наложени забрани за посещение на спортни мероприятия, както и малолетни без пълнолетен придружител.", "date": "2019.11.10", "title": "Запалянковци на \"Ботев\" за кратко блокираха пловдивски булевард"}
{"url": "https://news.bg/society/52-godishna-varnenka-rodi-zdravo-bebe.html", "text": "52-годишна жена роди здраво бебе във Варна, съобщи bTV. Щастливата вест съобщиха от медицинския комплекс на \"Майчин дом\".Бебето е родено на 7 ноември с цезарово сечение. Бременността, резултат на изкуствено оплождане е интензивно наблюдавана в \"Майчин дом-Варна\" ЕООД от д-р Даниела Станева и акушерката Рени Корновска. Подобни случаи на късно раждане има в  - 74-годишна жена и в - 67-годишна майка.", "date": "2019.11.10", "title": "52-годишна варненка роди здраво бебе "}
{"url": "https://news.bg/int-politics/38-8-izbiratelnata-aktivnost-na-vota-v-ispaniya-kam-14-chasa.html", "text": "38,8% е избирателната активност на предсрочните парламентарни избори в Испания в 14 часа местно време, стана ясно от сайта, който следи изборите в европейските страни.В Мадрид са гласували 40,7% от избирателите, което е с -2% от предишния вот, в Барселона - 40,3% - също минус 2%, във Валенсия - 44,3%, което е с минус 1%, в Севиля 39% (- 3%), в Сарагоса - 43% (-3%). В историята на Испанските избори към 14 часа избирателната активност през април 2019 г. е била 41,5%, през 2016 г. 36,9%.В село Виляроа 8-те избиратели са успели да гласуват за 32 секунди.Днешните предсрочни парламентарни избори в Испания са четвъртите за четири години. За тази година испанците гласуват за втори път - предишния вот бе през април. Ще бъдат избрани 350 депутати за Конгреса на депутатите и 208 сенатори. 37 милиона души имат право на глас, от които 34,9 милиона живеят в Испания, а 2,1 милиона в чужбина.В избирателните списъци са и около 227 000 нови гласоподаватели - испанци, навършили пълнолетие след вота през април.", "date": "2019.11.10", "title": "38,8% избирателната активност на вота в Испания към 14 часа"}
{"url": "https://news.bg/energy/borisov-ubeden-interkonektorat-balgariya-gartsiya-e-diversifikatsiya.html", "text": "Изграждането на интерконектора Гърция-България е сред ключовите приоритети на българското правителство в енергийния сектор.Това написа в социалната мрежа Фейсбук премиерът Бойко Борисов.. Това е един от 7, пише премиерът. Според него този проект  чрез съществуващи и нови терминали в Гърция и Турция.Според него строителните дейности по проекта напредват след . Мобилизирана е необходимата техника, стартираха изкопните дейности и е извършена доставка на тръбите за първия километър от трасето на газопровода, пише премиерът Борисов. Припомняме, на 13 февруари 2019 г.  ще се реализира от инвестиционното дружество \"АЙ СИ ДЖИ БИ\" АД съвместно с IGI Poseidon. На 7 февруари гръцкият министър на енергетиката и околната среда Йоргос Статакис предостави на Междусистемната газова връзка Гърция-България инсталационно разрешение за започване на строителство на територията на Република Гърция.Малко по-късно - 22 май премиерите на България и на Гърция Бойко Борисов и Алексис Ципрас дадоха началото на изграждането на , близо до прохода Маказа.Очакванията са интерконекторът  г.По-рано премиерът Бойко Борисов посети строителните дейности по изграждането на автомагистрала \"Хемус\" в участъка между пътен възел \"Белокопитово\" и \"Буховци\".", "date": "2019.11.10", "title": "Борисов убеден - интерконекторът България-Гърция е диверсификация "}
{"url": "https://news.bg/crime/bashta-i-sin-sa-sred-arestuvanite-za-ubiystvoto-v-kyustendil.html", "text": "47-годишен баща, 19-годишният му син и 38-годишна жена са арестуваните за убийството на 45-годишен мъж в кюстендилския квартал \"Герена\", пише \"24 часа\". Разследващите ще изясняват съпричастността на всеки един към убийството.Жертвата и заподозреният са бизнесмени. Убитият стопанисва пункт за спортни залагания, а другият се занимава с частен бизнес.До сега е известно, че при скандал пострадалият извадил пистолет и стрелял във въздуха. В този момент опонентът му извадил нож и го намушкал в областта на гърдите и корема. Заподозреният за убийството сам се обадил на спешния телефон 112 за помощ. Пристигнала е линейка, която откарала пострадалия в Спешния център, но той починал.По неофициална информация поводът за кървавата трагедия е неуредени финансови взаимоотношения между жертвата и убиеца.", "date": "2019.11.10", "title": "Баща и син са сред арестуваните за убийството в Кюстендил"}
{"url": "https://news.bg/world/500-amerikanski-voenni-ostavat-v-siriya.html", "text": "Най-малко 500 американски военни остават в Сирия. Това е съобщил топ американски генерал, цитиран от АП. Началникът на Съвместния началник на щабовете генерал Марк Мили е заявил , че около 500 или 600 военни ще останат в Сирия, за да се сражават с бойци на групировката \"Ислямска държава\".Наскоро президентът обезопасяване на нефтените находища в цяла Източна Сирия, въпреки обещанието му да върне войниците у дома.Това е част от продължаващата мисия срещу тероризма след .Министърът на отбраната на САЩ Марк Еспър заяви, че задачата е да се охраняват петролните полета и да се попречи на ДАЕШ да трупа приходи от продажбата на петрол, но също така да не попаднат под контрола на сирийския режим или Русия, така че ползите да са за водените от кюрдите Сирийски демократични сили.", "date": "2019.11.10", "title": "500 американски военни остават в Сирия "}
{"url": "https://news.bg/politics/da-ne-zabravyame-vremeto-na-promenite-prizova-ekaterina-mihaylova.html", "text": "Днешната дата е много оспорвана и през тези 30 години продължава да получава различни оценки - от  до .Това заяви Екатерина Михайлова, председател на СДС 2001-2002 г., на дискусия по повод 30-тата годишнина от началото на демократичните промени в България. Знакови лица от прехода се събраха на дискусия по повод 30-тата годишнина от началото на демократичните промени у нас, съобщи БНР. Михайлова призова .\"Може да критикуваме много качеството на демокрацията, но това, което се случи в първите години, още по времето на така наречената кръгла маса, първата промяна на конституцията от 90 година, след това конституцията от 91-ва година, законите - първите, които се приеха, всъщност дадоха това, което сложи началото\", каза Михайлова. По думите й този период даде политическата свобода, правото да имаме свободни избори, правото да имаме многопартийна политическа система, свобода на изразяването и свобода на словото.Всеки от нас има различно усещане и гледа от различна перспектива на този ден и това е нормално. Носим отговорност пред младите хора да им кажем каква е била истината, каза Торстен Гайтлер, ръководител на бюрото на фондация \"Конрад Аденауер в България\". По думите на Веселин Методиев няма да бъдат забравени личностите на прехода, които са имали кураж, които са били последователни, които са можели за тези години да се развиват. Според него днешният ден е ден на равносметка.\". Не го знаехме тогава, знаем го сега, . . Тази наглост има различни лица, има и леви лица, и десни лица, има комунистически и антикомунистически\".Организатори на форума бяха фондация \"Конрад Аденауер\" и Националният младежки клуб към \"Демократи за силна България\".", "date": "2019.11.10", "title": "Да не забравяме времето на промените, призова Екатерина Михайлова"}
{"url": "https://news.bg/world/8-zaginali-pri-vzriv-kray-tel-abyad-v-siriya.html", "text": "Камион избухна пред пекарна в сирийското село Сулук, разположено югоизточно от град Тел Абяд в неделя, според турските военни и местни служители, предаде РТ.Взривът е убил най-малко осем души, но остава неясно дали са били цивилни или не.Турските военни веднага обвиниха кюрдски милиции за нападението.Това е пореденатентат с много бертви и ранени край Тел Абяд. Анкара започна военна офанзива в североизточна Сирия в началото на октомври, като се насочи към ръководените от кюрдски опълчения, за които смята, че са терористи.Сирийската армия на няколко пъти влиза в сблъсъци с турски войници и подкрепяните от Турция опозиционни сили. Москва посредничи за примирие в Северна Сирия, но спорадичните сблъсъци .", "date": "2019.11.10", "title": "8 загинали при взрив край Тел Абяд в Сирия "}
{"url": "https://news.bg/world/42-19-izbiratelna-aktivnost-v-rumaniya-kam-18-chasa.html", "text": "42, 19% от румънците са гласували до момента на първия тур на президентските , съобщават от Централната избирателна комисия на страната. Данните към 18,00 часа местно време.Избирателната активност в градовете е 42,41 процента, докато в селските райони е 41,9 процента.В столицата Букурещ, активността е 43, 68 процента. 14 кандидати участват на изборите за държавен глава. Първите резултати ще бъдат обявени след приключване на гласуването в 21,00 часа.Настоящият държавен глава и фаворит за преизбиране Клаус Йоханис заяви, че е гласувал за \"нормална Румъния\".18,2 милиона души имат право на глас на първия тур днес.Последните социологически проучвания показват, че настоящият държавен глава Клаус Йоханис ще получи най-голяма подкрепа на първия тур. Очаква се 60-годишният президент да получи около 40%. Зад него се нареждат лявоцентристкият кандидат Виорика Дънчила, която до , независимият кандидат Мирча Дякону, който е бивш актьор и директор на театър, и лидерът на дясноцентристката партия Съюз за спасение на Румъния Дан Барна.Ако никой от кандидатите не спечели повече от 50% подкрепа днес, вторият тур ще се проведе на 24 ноември.", "date": "2019.11.10", "title": "42,19% избирателна активност в Румъния към 18 часа "}
{"url": "https://news.bg/world/56-8-izbiratelna-aktivnost-v-ispaniya.html", "text": "Избирателната активност в парламентарни избори в Испания е  56,8% към 18:00 часа, според Министерството на вътрешните работи.Това показва спад в сравнение с 60,7%, регистрирани в същото време по време на предишните избори през април.За момента най-висока е активността във Валенсия (62,4%), следвана от столицата Мадрид (61%) и Барселона (59 процента).Данните станаха ясни от сайта, който следи изборите в европейските страни.Днешните предсрочни парламентарни избори в Испания са четвъртите за четири години. За тази година испанците гласуват за втори път - предишния вот бе през април. Ще бъдат избрани 350 депутати за Конгреса на депутатите и 208 сенатори.37 милиона души имат право на глас, от които 34,9 милиона живеят в Испания, а 2,1 милиона в чужбина.В избирателните списъци са и около 227 000 нови гласоподаватели - испанци, навършили пълнолетие след вота през април.", "date": "2019.11.10", "title": "56,8% избирателна активност в Испания "}
{"url": "https://news.bg/bulgaria/schupena-kamera-na-alfa-tv-ot-sluzhitel-na-obshtinska-politsiya.html", "text": "На 8 ноември (петък) служител на Общинска полиция е счупил камерата на телевизия \"Алфа\" в сградата на Столична община.Това твърдят от екипа на Алфа ТВ в съобщение до медиите и молят инцидентът да бъде отразен. Накратко, те разказват случилото се и прилагат клип за доказателство и максимална коректност. При опит на Николай Караколев и Владислав Радославов да изпълнят служебните си задължения те са били блъскани от охранители на Общината.Всичко това е било заснето от личния телефон на лидера на Атака и общински съветник Волен Сидеров.Това се е случило в присъствието на директора на Дирекция \"Сигурност\" в Столична община Кристина Лазарова.", "date": "2019.11.10", "title": "Счупена камера на Алфа ТВ от служител на Общинска полиция? "}
{"url": "https://news.bg/world/zelenite-v-avstriya-sklonni-na-koalitsiya-s-kurts.html", "text": "Партията на австрийските Зелените е склонна на коалиция с партията на Себастиан Курц. Въпреки крайно различните си политически програми, този съюз може да стане възможен.Така, партията, класирала се на четвърто място в последните избори, може за първи път да влезе в управлението на страната, предаде \"Ройтерс\". Припомняме, че в , консервативната австрийска народна партия (АНП) приключи предварителни консултации с други политически сили на страната и в понеделник се очаква да обяви решение с кого ще започне практическата част от преговорите за създаване на коалиционно правителство.Това съобщи Себастиан Курц, на когото след парламентарните избори президентът Александър ван дер Беллен разпореди да сформира австрийски кабинет.В началото на октомври лидерът на АНП Себастиан Курц получи мандат да състави ново правителство, след като неговата партия спечели предсрочни парламентарни избори. Работата по формирането на кабинета може да продължи до католическата Коледа, 25 декември. Преходното правителство, ръководено от първата канцлерка на Австрия, Брижит Бирлайн, продължава да изпълнява задълженията си до създаването на нов кабинет.Най-вероятните сценарии за коалиция бяха със Зелените или възстановяване на правителство с дясната Австрийска партия на свободата (APS). Тандемът със зелените може да се сблъска с трудности поради противоречия с ANP относно миграционната политика и енергетиката.", "date": "2019.11.10", "title": "Зелените в Австрия склонни на коалиция с Курц "}
{"url": "https://news.bg/culture/10-te-nay-skapi-kitari-chudovishtata-na-dzhimi-hendriks-bob-dilan-erik-kleptan.html", "text": "Cpeд пpeдмeтитe нa изĸycтвoтo, ĸoитo ce пpoдaвaт и ĸyпyвaт нa тъpгoвe, имa нe caмo ĸapтини и cĸyлптypи. Любитeлитe нa мyзиĸaтa ca гoтoви дa платят мнoгo скъпо зa мyзиĸaлни инcтpyмeнти, ĸoитo ca нe caмo c виcoĸo ĸaчecтвo, нo и ca чacт oт мyзиĸaлнaтa иcтopия, посочва Koи ca нaй-cĸъпитe, пpoдaдeни няĸoгa ĸитapи в cвeтa? Изданието ѕtrіngјоу.соm разказва за десетте с най-висока стойност.1. Fеndеr Ѕtrаtосаѕtеr: $2 700 000Цeнaтa нa тaзи ĸитapa e 2,7 милиoнa дoлapa. Cyмaтa бeшe плaтeнa нa блaгoтвopитeлeн тъpг пpeз 2005 гoдинa.Фoндaциятa Rеасh Оut tо Аѕіа бeшe ĸoopдиниpaнa oт Бpaйън Aдaмc, cлeдoвaтeлнo, ocвeн нeгoвия пoдпиc, мoжeтe дa видитe aвтoгpaфи нa цялa гaлaĸтиĸa нa poĸ звeзди - Mиĸ Джaгъp, Epиĸ Kлeптън, Джими Πeйдж, Дeйвид Гилмop, Pичи Блeĸмop, Cтинг, Πoл Maĸĸapтни и дpyги.Taзи ĸитapa ce пpoдaвaшe двa пъти: пъpвo, ĸpaлcĸoтo ceмeйcтвo нa Kaтap ĸyпyвa ĸитapaтa, зa дa дapи и инcтpyмeнтa, и пapитe нa блaгoтвopитeлнaтa фoндaция, a cлeд тoвa няĸoй нe ce пocĸъпи дa плaти зa нeя 2 милиoнa 700 xиляди дoлap.2. Lеѕ Раul Ѕtаndаrt 1959 г.: $2 000 000Kъpĸ Xaмeт oт Меtаllіса пpитeжaвa eднa oт нaй-eмблeмaтичнитe и пoчитaни eлeĸтpичecĸи ĸитapи - Лec Πoл Cтaндapт (1959), нa ĸoятo e cвиpил Πитъp Гpийн (ocнoвaтeл нa Flееtwооd Мас) и нeгoвия yчeниĸ, иpлaндcĸият poĸep Гapи Myp.Πoчитaтeл и нa двaмaтa мyзиĸaнти, Kиpĸ Xaмeт ĸyпyвa ĸитapaтa зa 2 млн. дoлapa. Cпopeд eднa вepcия yниĸaлнocттa нa ĸитapaтa ce ĸpиe и във фaĸтa, чe личният мaйcтop нa Πитъp Гpийн пoдoбpявa пиĸaп aдaптepитe нa ĸитapaтa, пpaвeйĸи звyĸa cпeциaлeн.Cпopeд дpyгa вepcия, eднo oт звyĸoизвличaщитe ycтpoйcтвa пpocтo нe paбoти пopaди фaбpичeн дeфeĸт, тъй ĸaтo пoдoбeн \"нeдocтaтъĸ\" e oтĸpит и пpи дpyги ĸитapи нa Lеѕ Раul Ѕtаndаrt.3. Fеndеr Ѕtrаtосаѕtеr нa Джими Xeндpиĸc: $2 000 000Haй-ĸyлтoвият мoдeл, ĸoйтo e oлицeтвopeниe нa caмoтo пoнятиe \"ĸитapaтa нa Xeндpиĸc\", e бeлият Ѕtrаtосаѕtеr, пpoизвeдeн пpeз 1968 гoдинa.C тoзи инcтpyмeнт гeниaлният ĸитapиcт e cвиpил нa cвoя нaй-извecтeн ĸoнцepт - нa poĸ фecтивaлa Wооdѕtосk пpeз 1969 гoдинa.Kитapaтa e ĸyпeнa oт Πoл Aлън, cъocнoвaтeля нa ИT гигaнтa Місrоѕоft, пpeз 1998 г. зa $2 миилoнa.4. Wоlf нa Джepи Гapcия: $1 900 000Eдин oт любимитe инcтpyмeнти нa ĸитapиcтa и вoĸaлиcт нa Grаtеful Dеаd Джepи Гapcия бeшe пpoдaдeн нa тъpг в Hю Йopĸ зa 1,9 млн. дoлapa. Kитapaтa, ĸoятo мyзиĸaнтът нapeчe Wоlf, тoй нoceшe cъc ceбe cи нa вcичĸи тypнeтa oт Caн Фpaнциcĸo дo Eгипeт.Πpeдишният coбcтвeниĸ нa инcтpyмeнтa бe peжиcьopът, мyзиĸaнт и филaнтpoп Дaниeл Πpицĸep. Toй ĸyпи ĸитapa пpeз 2002 г. зa 700 xиляди дoлapa.5. Kитapaтa Wаѕhburn 22 ѕеrіеѕ Наwk нa Бoб Mapли: $1 200 000Toзи инcтpyмeнт ce cчитa зa нaциoнaлнo cъĸpoвищe нa Ямaйĸa. Πpeз 1971 г. peгe лeгeндaтa гo пpeдcтaвя нa мaйcтopa нa ĸитapaтa Гapи Kapлceн c дyмитe: \"Bзeмeтe ĸитapa зa нeщo, чиятo cъщнocт щe paзбepeтe пo-ĸъcнo.\"Kapлceн интepпpeтиpa пocлaниeтo пo cвoй нaчин. Cлeд извecтнo вpeмe тoй ocнoвaвa блaгoтвopитeлнaтa opгaнизaция Dіffеrеnt Јоurnеуѕ, Оnе Dеѕtіnаtіоn (\"Paзлични пътeшecтвия, eднa дecтинaция\") и вpъчвa пoдapъĸa нa Mapли ĸaтo нaгpaдa зa лoтapия.6. Lеѕ Раul Ѕtаndаrd Ѕunburѕt нa Kийт Pичapдc: $1 000 000Cвeтът зa пpъв път я видя, ĸoгaтo \"Poлинг Cтoyнc\" cвиpeшe в шoyтo \"Eд Cъливaн\" и зaпиca пeceнтa \"Ѕаtіѕfасtіоn\". Kитapaтa ce пoяви и в дoĸyмeнтaлния филм нa гpyпaтa зa тypнeтo им oт 1969 г., Gіmmе Ѕhеltеr.Цeнaтa нa инcтpyмeнтa ce пoĸaчи, ĸoгaтo ce пoявиxa cлyxoвe, чe ĸитapaтa e билa oтĸpaднaтa oт Kийт Pичapдc пo вpeмe нa тypнeтo.Tя ce пoявявa oтнoвo в cpeдaтa нa 70-тe, ĸoгaтo нeйният coбcтвeниĸ зa ĸpaтĸo e Бъpни Mapcдън oт Whіtеѕnаkе, a cлeд тoвa пpeз 2004 г., ĸoгaтo ĸитapaтa нe мoжa дa бъдe пpoдaдeнa пopaди cпopoвe зa тoвa ĸoй e нeин coбcтвeниĸ.7. Fеndеr Ѕtrаtосаѕtеr нa Бoб Дилaн: $965 000Kитapaтa мoдeл Fеndеr Ѕtrаtосаѕtеr, coбcтвeнocт нa caмия Бoб Дилън, бeшe пpoдaдeнa нa тъpг \"Сhrіѕtіе'ѕ\" зa 965 xил. дoлapa.Πpoдaдeнaтa ĸитapa e извecтнa c тoвa, чe c нeя 24-гoдишният Дилън излeзe нa cцeнaтa вмecтo тpaдициoнния зa нeгo aĸycтичeн инcтpyмeнт и бeшe ocвиpĸaн.Извecтнo e, чe Бoб Дилън ocтaви cвoя Fеndеr Ѕtrаtосаѕtеr нa бopдa нa чacтeн caмoлeт, c ĸoйтo тoй лeти дo Hюпopт.Инcтpyмeнтът e в ceмeйcтвoтo нa Bиĸ Kинтo, ĸoйтo e бил пилoт нa тoзи caмoлeт в пpoдължeниe нa пoчти 50 гoдини.8. Вlасkіе Ѕtrаtосаѕtеr нa Epиĸ Kлeптън: $959 500Oт вcичĸи лeгeндapни инcтpyмeнти, ĸoитo ca били в pъцeтe нa Epиĸ Kлeптън пpeз нeгoвaтa дългa и бoгaтa ĸapиepa, нaй-пoпyляpният e мoжe би oчyĸaният мy чepeн Fеndеr Ѕtrаtосаѕtеr, c пpяĸop Вlасkіе.Toй изпoлзвa тaзи ĸитapa, зa дa зaпишe гoлям бpoй oт пoпyляpнитe cи пecни, вĸлючитeлнo Сосаіnе, І Ѕhоt Тhе Ѕhеrіff, Lау Dоwn Ѕаllу и няĸoлĸo вepcии нa Lауlа нa живo.Πpeз 2004 г. Вlасkіе бe пpoдaдeн нa тъpг зa cъбиpaнe нa пapи зa Цeнтъpa зa лeчeниe нa нapĸoмaнии и aлĸoxoлизъм, ocнoвaн oт Epиĸ Kлaптън пpeз 1997 гoдинa.\"Вlасkіе\" бeшe пpoдaдeнa oт ayĸциoннaтa ĸъщa Сhrіѕtіе нa извecтния Guіtаr Сеntеr зa 959 500 дoлapa, ĸaтo пocтaви peĸopд зa oнoвa вpeмe ĸaтo \"нaй-cĸъпaтa ĸитapa в cвeтa\".Гoвopeйĸи зa пpoдaжбaтa в aвтoбиoгpaфиятa cи, ĸитapиcтът пpизнa, чe cбoгyвaнeтo c Вlасkіе e тpyднo: \"Бeшe тeжĸo. Πpeживяxмe мнoгo зaeднo.\"9. Тіgеr нa Джeppи Гapcия: $957 500Лидepът нa Grаtеful Dеаd e cвиpил нa тoзи инcтpyмeнт c имeтo Тіgеr дeceт гoдини, зaпoчвaйĸи пpeз 1979 гoдинa.C тeглo oĸoлo 9 ĸг пopaди изпoлзвaнeтo нa твъpд мaxaгoн, opex и ĸoa, ĸитapaтa e нaпpaвeнa oт житeл нa oĸpъг Coнoмa, Дъг Ъpyин пo тexнoлoгиятa \"caндвич\" - oт плocĸи пaнeли oт paзлични видoвe дъpвo, зaлeпeни зaeднo.Гapcия cвиpи c Тіgеr и пo вpeмe нa пocлeдния cи ĸoнцepт.Kитapaтa бeшe пpoдaдeнa нa тъpг пpeз 2002 г. зa 957 500 дoлapa.10. Gіbѕоn ЕЅ0335 ТDС нa Epиĸ Kлeптън: $847 500Gіbѕоn ЕЅ 0335 ТDС e нaй-cĸъпaтa ĸитapa oт тoзи пpoизвoдитeл.Имeннo нa тoзи инcтpyмeнт Epиĸ Kлeптън изcвиpвa cвoитe пъpви coлa пpeз 1964 г., тoгaвa вce oщe нa в cъcтaвa нa e ТНЕ YАRDВІRDЅ.", "date": "2019.11.10", "title": "10-те най-скъпи китари – „чудовищата“ на Джими Хендрикс, Боб Дилан, Ерик Клептън…"}
{"url": "https://news.bg/world/ispaniya-glasuva-za-chetvarti-pat-na-parlamentarni-izbori-ot-2015-g.html", "text": "Испания гласува на парламентарни избори за четвърти път от 2015 г., информира Би Би Си.Последните избори през април не позволиха на управляващата Социалистическа партия да формира коалиция, след като спечели най-много места в парламента в Мадрид, но не и мнозинство.Страната не може да формира стабилно правителство от четири години. Вотът е засенчен от безредиците в Каталуния и възхода на крайнодясната партия \"Вокс\". След гласуването през април социалистическият премиер Педро Санчес влезе в коалиционни преговори с лявата партия \"Подемос\", но двете партии не успяха да се договорят и изпуснаха крайния срок през септември за формиране на ново правителство.На последното предизборно събитие в петък Санчес призова поддръжниците: \"Има само два варианта: или да гласувате за социалистите, така че да имаме правителство, или гласуване за друга партия, която да попречи на Испания да има прогресивно правителство\".Последните социологически проучвания показват, че нито една партия няма шансове да получи мнозинство. Социалистите отново ще са най-силната партия, но ще получат по-малко гласове в сравнение с изборите през април. Консервативната Народна партия и \"Вокс\" ще увеличат подкрепата си.Изборите се провеждат по-малко от месец след  на Каталуния, което предизвика протести и насилие по улиците на Каталуния.Каталунската криза доминира по време на предизборната кампания.В Барселона вчера отново избухнаха сблъсъци между полицаи и демонстранти.", "date": "2019.11.10", "title": "Испания гласува за четвърти път на парламентарни избори от 2015 г. "}
{"url": "https://news.bg/world/zapochnaha-izborite-za-prezident-na-rumaniya.html", "text": "Започнаха изборите за президент в Румъния след предизборна кампания, обхваната от политическа криза. Само , информират АП и Евронюз.18,2 милиона души имат право на глас на първия тур днес. Те ще изберат един от 14-те кандидати за петгодишен президентски мандат.Последните социологически проучвания показват, че настоящият държавен глава Клаус Йоханис ще получи най-голяма подкрепа на първия тур днес. Очаква се 60-годишният президент да получи около 40%. Зад него се нареждат лявоцентристкият кандидат Виорика Дънчила, която до , независимият кандидат Мирча Дякону, който е бивш актьор и директор на театър, и лидерът на дясноцентристката партия Съюз за спасение на Румъния Дан Барна.Ако никой от кандидатите не спечели повече от 50% подкрепа днес, вторият тур ще се проведе на 24 ноември.Според конституцията президентът на Румъния номинира премиера след консултации с политическите партии. Президентът също може да налага вето на закони, приети от парламента, или да ги връща за преразглеждане, както и да ги оспорва в Конституционния съд.Изборният ден ще приключи в 21,00 часа. Румънската диаспора има възможност да гласува три дни. От петък са", "date": "2019.11.10", "title": "Започнаха изборите за президент на Румъния"}
{"url": "https://news.bg/world/velikobritaniya-uvelichava-4-pati-kvotata-za-sezonni-rabotnitsi.html", "text": "Правителството на Великобритания ще увеличи 4 пъти годишната квота за сезонни работници до 10 000 от следващата година. Целта на Лондон е да намали недостига на работна ръка в сектора след Брекзит. Информацията разпространява \"Ройтерс\", позовавайки се на вестник \"Сънди телеграф\".В момента Великобритания ежегодно издава разрешителни за работа в британски ферми на 2500 души от държави извън ЕС. Секторът обаче смята, че броят им е твърде малък. Много други селскостопански работници идват от по-бедните части на ЕС и в момента няма квоти за тях.\"Нашата имиграционна система трябва да отразява нуждите в селскостопанския сектор и разширяването и продължаването на схемата за набиране на сезонни работници ще бъде важна част от това\", коментира пред вестника земеделският министър Тереза Вилиърс.Промяната ще бъде обявена официално като част от предизборната кампания на Консервативната партия, пише вестникът.Великобритания ще гласува на предсрочни избори на 12 декември. ", "date": "2019.11.10", "title": "Великобритания увеличава 4 пъти квотата за сезонни работници"}
{"url": "https://news.bg/bulgaria/tsvetan-tsvetanov-v-gerb-ima-mnogo-silna-alarma-koyato-sviri.html", "text": "ГЕРБ е печелившият от местните избори, но със сериозно отстъпление в областните центрове. Не може да се сърдиш на хората, които харесват Мая Манолова, а има много силна аларма, която свири в ГЕРБ. Ако имаше друг кандидат на балотажа, нещата можеше да бъдат различни.Така бившият заместник-председател на ГЕРБ Цветан Цветанов коментира  в сутрешния блок на БиТиВи.Той отчете, че БСП имат прираст от местните избори, но ДПС били най-организираната партия в смесените региони. По думите на бившия втори в ГЕРБ има определен страх в партията и не всеки може да изрази своето мнение. Когато няма диалог, така се получава, посочи Цветанов.Според него много е важно да се погледне тежестта на всеки един мандат, защото управляващите отбелязват минус 42 общински съветници в областните центрове. \"Аз смятам, че премиерът Бойко Борисов не трябва да се сърди, когато чува различни мнения. Аз искам да му помогна, защото той бива подвеждан ежедневно от това, което му се съобщава\", подчерта Цветан Цветанов.Той определи думите на премиера, че  като несериозни. \"Не можем да виним столичани, а трябва да търсим грешките в себе си. По този начин ние сме като щрауса и забиваме главата си в пясъка, а проблемът остава. Ако премиерът даде възможност на реалните членове на партията да говорят, където има слабост, нещата ще бъдат по-добри и министър-председателят няма да бъде подвеждан\", обясни Цветанов.\"Аз говоря с болка, но трябва да знаем, че в общинските съвети ще бъде едно многообразие от различни групи общински съветници. Ще бъде много по-трудно и на Йорданка Фандъкова\", предположи Цветанов.Цветанов посочи, че в София министър-председателят не може да се сърди на \"Демократична България\", тъй като управляващите правят отстъпление с 80 000 гласа. По думите му, ако имало друг кандидат на балотажа, нещата щели да бъдат много по-различни. Цветанов отчете, че много хора не са излезли да гласуват, защото нямало за кого да гласуват.Той отхвърли твърденията на водещата, че е бил отстранен от ГЕРБ, а заяви, че сам си е тръгнал.\"Аз успокоявах членове, които или искаха да си тръгнат, или искаха да участват като независими кандидати в общински съвет\", отбеляза той.В кампанията за местните избори Цветан Цветанов не е давал никакво интервю. Никога не си е позволявал да играе срещу ГЕРБ. Той даде за пример Русе, където се разбила една брилянтна организация. Това, което се случи е, че някои от общинските ни съветници отидоха в други листи, защото не намериха място в листата на ГЕРБ.В Благоевград през всичките години хората на управляващите били подложени на много манипулативно поведение и на дискредитиране. Цветанов е убеден, че ако се съпоставят резултатите през последните години, трябва да има уважение към позитивните им резултати. \"Най-лесно е да го наругаеш един човек, не да търсиш, да гониш и да чистиш, а да събереш тази енергия, която да не бъде разпиляна в различни посоки\", подчерта бившият втори в ГЕРБ.\"В Русе и Благоевград ГЕРБ взе грешни решения\", отчете Цветан Цветанов и посочи, че отсега да се говори какво би станало след 4 години е малко несериозно. Така Цветанов отговори и на друг аргумент на премиера, че няма да издига повече кметове, които са изкарали три мандата.Цветан Цветанов изтъкна, че основният критерий за един кандидат за кмет е дали има качества да изпълнява функцията на градоначалник. \"Ако има доверие един кмет, може да има повече мандати и ако хората го искат, защо да не бъде\", запита Цветанов. Той няма намерение да прави свой собствен проект.Бившият заместник-председател констатира, че има страх в ГЕРБ от различното мнение, което може да бъде изразено пред Изпълнителната комисия и пред хората, които взимат решения. \"Хубавото е, че Изпълнителната комисия не направи промени, които бяха подготвени 2-3 години преди това в малките населени места, които компенсираха отстъплението в общинските съвети в големите градове\", каза Цветанов.", "date": "2019.11.10", "title": "Цветан Цветанов: В ГЕРБ има много силна аларма, която свири"}
{"url": "https://news.bg/bulgaria/radev-posochi-prichinite-tlasnali-balgariya-kam-materialna-i-duhovna-bednost.html", "text": "\"Преди 30 години България пое с ентусиазъм по нов път. Надеждата за по-добър живот обаче се сблъска с дълбоки обществено-икономически сътресения, за които българите платиха висока цена. Грабителската приватизация, пренаписването на историята, обезличаването на българската култура и традиции са част от явленията, които ни тласнаха към материална и духовна бедност\".Това написа президентът Румен Радев в профила си във \"Фейсбук\" по повод 30 г. от прехода. \"Осъзнахме, че промяната е труден процес, а не еднократен акт. Резултатите от дългия път към демокрация и пазарна икономика все още будят повече тревога, отколкото успокоение\", пише още той.Според него страната ни е направила важен геополитически избор, но това не е успяло да постави трайни основи за върховенство на закона, разделение на властите и свобода на словото. Поради тази причина, според него, политическите констатации продължават да се разминават с реалността на мнозинството граждани. \"Бедността, безнаказаните корупция и престъпност и ниското качество на обществените услуги продължават да прогонват младите и отнемат от бъдещето ни\", алармира той.Радев вярва, че трябва да се вземат решения, които отговарят на съвременните реалности, а през последните години израснаха поколения, които не се интересуват от стари идеологии. \"Нашите деца изискват да говорим за бъдещето. Да погледнем в утрешния ден с техните очи\", призова той.Румен Радев посочи и рецептата България да се превърне в нормална европейска държава с висок стандарт и качество на живот. \"Трябва да гарантираме необратимост на демократичните процеси, върховенство на закона, прозрачност и ефективност на институциите, изграждане на нова политическа култура и формиране на свободно и овластено гражданско общество\", вярва държавният ни глава и добави, че реалната промяна зависи от нас. \"Отстояването на демокрацията изисква ежедневна воля срещу всеки опит за подмяна. Изисква да отхвърлим апатията и отчуждението, които откъсват хората от собствената им държава и оставят малцина да решават на тъмно нейното бъдеще. Няма сила, която да устои на сплотения около каузата да възроди държавата си и да отстоява достойнството си български народ\", заключава Румен Радев. ", "date": "2019.11.10", "title": "Радев посочи причините, тласнали България към материална и духовна бедност"}
{"url": "https://news.bg/world/nay-bogatite-1-v-sasht-sa-blizo-da-izprevaryat-tsyalata-sredna-klasa.html", "text": "Топ 1% от най-богатите домакинства в САЩ се радват на огромна възвращаемост на борсите през последното десетилетие. Сега те контролират повече от половината от стойността на обществените и частните компании в страната.Това отчита \"Блумбърг\", позовавайки се на данни на Федералния резерв.Американският елит държи още по-голямо парче от тортата, отбелязва медията.Най-богатите в Съединените щати държат 35,4 трилиона долара активи през второто тримесечие на 2019 г. или с 1,5 трилиона по-малко от 36,9 трилиона долара, които държат десетки милиони американци, представляващи от 50% до 90% от всички американци - средната класа и горната граница на средната класа. Топ 1% от най-богатите в САЩ са увеличи активите си с 650 милиарда долара през втората четвърт на 2019 г., докато средната класа отчита 210 милиарда долара печалба.Към момента тези американци (между 90 и 99%), които са заможни, но не влизат в групата на супербогатите, все още контролират най-големия дял от богатството - 42,6 трилиона долара активи. Най-бедните - под 50% от американците - държат едва 6,1 на сто от всички активи в САЩ и имат 35,7 на сто от всички задължения. Възрастта също играе роля за натрупаното богатство. Някои млади хора се присмиват на по-възрастните американци, че са далеч от реалността, но така наречените бейби бумърс, родени между Втората световна война и 1964 г., може последни да се смеят. Тяхното богатство е 11 пъти по-голямо от това на Поколение Y (известно също като Милениали) през втората четвърт на тази година.", "date": "2019.11.10", "title": "Най-богатите 1% в САЩ са близо да изпреварят цялата средна класа"}
{"url": "https://news.bg/world/arestuvaha-izvesten-ruski-istorik-obezglavil-zhena.html", "text": "Полицията в Санкт Петербург арестува известен руски историк по подозрение в убийство на бивш студент, след като е хванат до река с раница, в която е имало женски ръце, обявиха властите, цитирани от АФП.Местни медии в руския град информират, че университетският преподавател Олег Соколов е бил пиян в събота и е паднал в реката, докато се е опитвал да се отърве от човешки останки.Полицията впоследствие отишла в дома на Соколов, където открила обезглавеното тяло на 24-годишната Анастасия Ещенко. Двамата са работили по редица проекти.В съобщение разследващите обявиха, че 63-годишният е спасен в река Мойка. Отбелязва се, че в раницата на мъжа са открити ръцете на жена и задържаният е заподозрян в убийство.Следствието не разкри името на мъжа, но от полицията съобщиха пред АФП, че задържаният е Соколов. Историкът е автор на книги за френски държавници, включително и за Наполеон Бонапарт.", "date": "2019.11.10", "title": "Арестуваха известен руски историк, обезглавил жена"}
{"url": "https://news.bg/bulgaria/borisov-poslednite-30-g-sa-nay-hubavoto-neshto-v-novata-ni-istoriya.html", "text": "Последните 30 години са най-хубавото нещо в новата история на страната ни. Това заяви премиерът на България Бойко Борисов по повод събитията от 1989 г.\"Последните 30 години са най-хубавото нещо, което се е случило на страната ни в новата ни история. С много работа и усилия днес България е различна и тук се живее много по-добре\", убеден е министър-председателят.\"По време на Прехода преминахме през редица трудности - хиперинфлация, масови фалити на банки, пенсии и заплати по няколко долара, опашки пред магазините, празни щандове, блокиране на цялата държава, безнадеждност\", припомни той. \"Днес това са спомени от миналото. България е член на НАТО и на ЕС, пътуваме свободно по света, БВП бележи ръст всяка година, а безработицата е на . Извървяхме дълъг път и днес България се развива. Най-важното днес е, че резултатите се постигат с работа и зависят от всеки един от нас\", заключи премиерът.", "date": "2019.11.10", "title": "Борисов: Последните 30 г. са най-хубавото нещо в новата ни история"}
{"url": "https://news.bg/bulgaria/db-ne-e-podkrepyala-nikogo-na-vtori-tur-obyavi-radan-kanev.html", "text": "Ние от \"Демократична България\" не сме подкрепяли никого на втория тур. Много хора ни се сърдиха, на мен лично. Как са гласували избирателите, от това политиците трябва да си направят извод. Това заяви пред БНТ евродепутатът от \"Демократична България\" Радан Кънев.Скандалът е в това, че отговорни политици, тези които носят отговорност по какъв начин се управлява държавата, бюджетът, образованието, здравеопазването, най-болезнените проблеми на хората, си позволяват да обвиняват гражданите за това как са гласували, да се сърдят и гневят на избирателите, каза Радан Кънев, визирайки думи на президента и премиера.Според него по-голяма част от българите искат промяна. \"На нас целият живот е минал в това ще дойде ли промяната и кога ще дойде. Промени дойдоха много - едни за добро, други не за добро. Хората много ясно казаха на тези избори, че искат по-добро управление от сегашното\", отбеляза той.По думите му, ако Мая Манолова се беше вслушала в предложението му да се откаже на балотажа в полза на Борис Бонев, сега София щеше да има нов кмет.Ако Бонев беше излязъл на балотажа, той щеше да спечели, вярва Радан Кънев и добави, че, а е основано на дългогодишна френска политическа култура.", "date": "2019.11.10", "title": "ДБ не е подкрепяла никого на втори тур, обяви Радан Кънев"}
{"url": "https://news.bg/world/severna-makedoniya-albaniya-i-sarbiya-vse-po-blizo-do-malak-shengen.html", "text": "Преди края на годината гражданите на Северна Македония, Албания и Сърбия трябва да имат възможност за свободно пътуване между трите държави само с лични карти. Трите държави подготвят мерки за улесняване движението на хора и стоки в региона, а също и за привличане на чуждестранни инвестиции.Първите стъпки бяха обявени след среща между премиера на Албания Еди Рама, премиера на Северна Македония Зоран Заев и президента на Сърбия Александър Вучич в Охрид в събота вечерта, съобщават медии.Трите държави се опитват да създадат \"малък Шенген\". Тримата регионални лидери одобриха декларация за сътрудничество.Вучич коментира пред сръбски медии, че преди края на годината гражданите на трите държави трябва да могат да пътуват само с лични карти. Също е договорено взаимно признаване на разрешителните за работа, което потенциално, според сръбския лидер, може да привлече потенциални инвеститори.Заев, Рама и Вучич ще представят идеите си пред представителите на Черна гора и Босна и Херцеговина на среща на Западните Балкани днес.Президентът на Косово Хашим Тачи също е поканен, но той отмени участието си. Според Тачи регионалната инициатива е безсмислена, докато страната му не бъде призната от Сърбия и Босна и Херцеговина. Заев, Рама и Вучич проведоха среща преди месец в Нови Сад, следващата среща е планирана за 21 декември в Албания.", "date": "2019.11.10", "title": "Северна Македония, Албания и Сърбия все по-близо до „малък Шенген”"}
{"url": "https://news.bg/world/erdogan-i-putin-obsadiha-siriya-i-tursko-ruskite-otnosheniya.html", "text": "Президентът на Турция Реджеп Ердоган и руският му колега Владимир Путин обсъдиха турската военна офанзива в Сирия по време на телефонен разговор. Информацията съобщава \"Ройтерс\", позовавайки се на президентството на Турция.В съобщението се казва, че Ердоган и Путин са потвърдили ангажиментите си към постигнатото споразумение в Сочи, което откри пътя за съвместен руско-турски военен патрул в арабската страна.Двамата също са провели разговори за двустранната търговия, но не се разкриват подробности. В съобщение на Кремъл се казва, че двамата са обсъдили ключовите аспекти от руско-турските отношения, включително реализирането на стратегическите проекти в енергетиката и военнотехническата сфера.Особено внимание е отделено на ситуацията в Сирия.Кремъл отбелязва, че разговорът е по инициатива на турската страна.Ердоган ще пътува за Вашингтон, където в сряда ще Турски и руски сили провеждат съвместни патрули в Североизточна Сирия, за да съблюдават , след като Турция  срещу сирийските кюрди, разглеждани от турците като заплаха за националната сигурност на страната.", "date": "2019.11.10", "title": "Ердоган и Путин обсъдиха Сирия и турско-руските отношения"}
{"url": "https://news.bg/bulgaria/ubiystva-v-kyustendil-i-troyan.html", "text": "45-годишен мъж е убит в Кюстендил. Трима души са задържани, съобщават от ОД на МВР-Кюстендил, пише .Убийството е станало около полунощ на ул. \"Пролет\" в кв. \"Герена\".Възникнал е скандал между двама мъже, който прераснал във физическа саморазправа. Единият мъж извадил нож и пробол опонента си. Пристигнала е линейка, която откарала пострадалия в Спешния център, но той починал. По случая са задържани баща, син и техен приятел.От пресцентъра на МВР уточниха, че около 00,20 часа тази нощ е възникнал конфликт между двама мъже в кв. \"Герена\" в Кюстендил на възраст 45 и 47 години. 45-годишният е закаран в болница с прободна рана, където екип на спешния център е установил смъртта му.Задържани са трима души - 47-годишният, който е нансесъл прободната рана, 38-годишна жена и 19-годишен младеж. По неофициална информация поводът за кървавата трагедия е неуредени финансови взаимоотношения между жертвата и убиеца. Отделно от пресцентъра на МВР съобщават, че на 9 ноември криминалисти от РУ-Троян са задържали 66-годишен мъж от града, който е заподозрян в убийството на 71-годишния си брат. Двамата мъже са живели заедно в къща в града и са имали психични заболявания.66-годишният е задържан с прокурорско постановление за срок до 72 часа.", "date": "2019.11.10", "title": "Убийства в Кюстендил и Троян"}
{"url": "https://news.bg/bulgaria/vnimavayte-za-izmami-na-cherniya-petak.html", "text": "Внимавайте за измами и подвеждащи реклами по време на Черния петък, предупреждават от Асоциацията за защита на потребителите.Проучване на асоциацията показва, че 50% от българските потребители ще пазаруват на Черния петък, който тази година се пада на 29 ноември 2019 г.Средно ще бъдат похарчени около 500 лв. на човек. Най-голямо ще бъде пазаруването в търговските центрове и онлайн магазините. Най-търсени ще бъдат дрехите, следвани от електрониката и обувките. Отстъпките средно са между 40 и 60%. За търговците подобен ден е една чудесна възможност за реклама и добър начин за увеличение на продажбите. В някои страни има данни, че приходите от ноември всъщност представляват 20 или дори 30-процентен дял от годишните им приходи.На този ден обаче потребителите трябва да внимават, защото се случват най-големите измами и подвеждащи реклами, заяви председателят на Асоциацията за защита на потребителите Пейо Майорски. Според него има много фалшиви отстъпки и клиентите трябва да следят цените на продуктите, които искат да закупят, като направят сравнение на продажбите в различните магазини. Дори и предварително да проучват цените и дали реално има намаление.\"Бъдете особено внимателни, ако в магазина ви предложат \"стоков кредит\", особено ако покрай него има още нещо - например застраховка\", съветва Пейо Майорски.\"Отивате в магазина и там хора ви предлагат такъв кредит обикновено с 0% лихва. Тъй като в подобни случаи печалбата за кредитодателя е с много нисък размер, е възможно да ви предложат услуги срещу допълнителни такси като застраховки и т.н. Потребителят не е задължен да приеме. Ако приемете заема и решите да го погасите предварително, фирмите за бързи заеми нямат право да събират допълнителни такси, с изключение на договорите, в които е фиксиран лихвеният процент. Може да се предвиди такса до 1% от размера на кредита\", обясни Пейо Майорски.Трябва да се внимава със стоките на кредит, защото накрая потребителят може да се окаже в ръцете на колекторските фирми. След това започва техният тормоз при забавяне или неплащане, допълни той.От Асоциацията за защита на потребителите препоръчват 8 важни стъпки:Пазарувайте от онлайн магазин, който познавате или сте проучили. В адреса на линка трябва да има S (https), както и катинарче, което е знак за сигурност. Ако се окаже, че сте пазарували от некоректен търговец, оспорете плащането пред банката. По-добре е да го направите писмено, за да получите и официален отговор. Имайте предвид, че за тази процедура банката може да начисли такса;Не купувайте импулсивно - предварително. Решете какво ви е необходимо или искате, складирайте го във виртуалната си пазарска кошница и изчакайте деня с намаленията. Наистина ли бихте взели нещо, което не ви трябва, само защото пише \"70% намаление\"?;Щом набележите желаните стоки, обиколете магазините (или проверете в съответните сайтове) и вижте цените им преди намаленията. Сметнете дали обявеното намаление е равно на обещания процент;Имате 14 дни период за размисъл, в който може да върнете продукта си, купен онлайн. Това важи и ако сте го купили на Черния петък. След като върнете покупката, търговецът е длъжен да ви възстанови заплатената сума в рамките на други 14 дни;Ако телевизорът или хладилникът, купени на Черния петък, се повредят, имате право да поискате от продавача да ги ремонтира. Гаранцията на всяка стока, купена от търговец в ЕС, е до 2 години. Ако продуктът се развали, трябва да се обърнете именно към продавача, който е задължен да ви съдейства и да го приведе в съответствие с договора за продажба в рамките на 30 дни;Проверете за скрити такси - например за валутен превод, за доставка, за опаковане;Уверете се, че стоките са безопасни - и това важи не само за материала, от който са изработени детските играчки, но и за вашите дрехи или купата за храна на кучето;Прочетете общите условия - важно е да сте наясно със срока за доставка (обикновено заради Черния петък той е по-дълъг от нормалното), както и за условията за връщане на продукта, ако не ви хареса или си промените решението.", "date": "2019.11.10", "title": "Внимавайте за измами на Черния петък"}
{"url": "https://news.bg/world/evropa-ne-mozhe-da-se-zashtiti-bez-sasht-priznavat-v-berlin.html", "text": "Министърът на външните работи на Германия Хайко Маас пише в статия за списание \"Шпигел\", че Европа, включително и Германия, е неспособна да се защити без помощта на САЩ, предаде ТАСС.\"За Германия е ясно: би било грешка, ако започнем да подкопаваме НАТО. Без САЩ нито Германия, нито Европа могат ефективно да се защитят\", предупреди той.Маас смята, че провеждането на външна политика и политика за сигурност без сътрудничеството на САЩ би било безотговорно, а разделянето на европейска и американска сигурност - опасно. Маас също изрази увереност, че Европа още много години ще се нуждае от НАТО.По думите му Северноатлантическият алианс \"символизира разпределение на тежестта, международното сътрудничество, мултилатерализма\".Преди няколко дни френският президент Еманюел Макрон разбуни духовете с изказването си, че , а Европа \"стои на ръба на пропастта\". С това Макрон , но беше", "date": "2019.11.10", "title": "Европа не може да се защити без САЩ, признават в Берлин"}
{"url": "https://news.bg/world/yapontsite-privetstvaha-noviya-imperator-s-tarzhestven-parad.html", "text": "Японците приветстваха новия император Нарухито и императрица Масако на тържествен парад в централен Токио по повод интронизацията тази година. Някои японци развяваха флага на страната, а други правиха снимки на усмихващата се императорска двойка, информира \"Ройтерс\". 59-годишният император , след като баща му, Акихито, се превърна в Първоначално парадът трябваше да се проведе на 22 октомври, когато Нарухито  пред гости от 190 държави, но беше отложен заради унищожителен тайфун, връхлетял азиатската държава.Десетки хиляди японци от цялата страна се събраха по 4.6-километровия маршрут, за да наблюдават парада.По време на парада премина кортеж от 46 автомобила с дължина 400 метра. 147 милиона щатски долара са отделени за церемониите по възкачването на престола на Нарухито, включително и за днешния парад.", "date": "2019.11.10", "title": "Японците приветстваха новия император с тържествен парад"}
{"url": "https://news.bg/weather/promenlivo-vse-oshte-toplo-vreme-na-mesta-s-valezhi.html", "text": "Времето ще бъде динамично, с променлива облачност, на места с валежи, все още топло за сезона.През нощта облачността над западната част на страната ще се разрасне, а над източната небето ще остане предимно ясно. В сутрешните часове на отделни места в низините ще има условия за мъгли и е възможно видимостта да бъде намалена.С напредването на деня облачната покривка от запад ще става по-плътна. Заедно с това в някои западни и централи райони ще превали дъжд - главно около обяд.Вятърът ще бъде слаб, в източните райони и над планините до умерен, ориентиран от юг и югозапад.Максималните температури в по-голямата част от страната са в интервала 18-23 градуса. В северозападните райони и по високите полета на Западна България те ще са в рамките на 13-17 градуса.Минималните температури са главно между 7 и 12 градуса, малко по-ниски в крайните северозападни райони и по-високи в крайните източни, където ще са около 14-15.", "date": "2019.11.10", "title": "Променливо, все още топло време, на места с валежи"}
{"url": "https://news.bg/bulgaria/okonchatelno-palnoletni-i-prodalzhavame.html", "text": "Днес News.bg вече прекрачва в един следващ период. Няма да ознаменуваме това като някакъв си преход, въпреки че говоренето за 30-годишнината от Прехода - 1989 подлива вода да се правят всякакви равносметки.News.bg разполага обаче с едно достатъчно основание да направи собствена и много лична равносметка - навършваме пълнолетие и според най-разтеглените във времето норми за това - 21 години.И макар миналата година да отбелязахме юбилея си подобаващо, тази година не можем да я подминем и заради нейната знаковост.Не, няма да изброяваме като абитуриентите от 1 до 21, нито ще натискаме клаксони, няма да пукаме и шарени балони, а и дори не чакаме поздравления и подаръци.На рождения ден на нюза-а (както си го наричаме в редакцията) ще работим - точно както сме правили в продължение на 21 години - , та до днес, 10 ноември 2019 г.От първия текст преди 21 години досега - над 529 500 и този брой нараства и в момента, докато четете тази статистика. И работим, защото така правят зрелите хора, а News.bg вече премина окончателно в пълнолетие (може би истината - че и безвъзвратно, но ние тайничко вярваме във вечната младост без фотошоп).За 21 години News.bg успя да премине, а и да преодолее, недоверието в новините онлайн, особено когато все още се питахме какво е интернет и има ли той почва у нас.Радваме се, че 21 години имаме своите верни читатели (и коректори за всичко - от сгрешената буква и запетайка до пропуснат факт или неподходяща снимка).Днес вече в нюза работи поколение, което не може и да си представи какъв е бил светът преди... интернета. Просто, защото е родено... с мобилен телефон в ръка. Днес това поколение се бори с други неща в журналистиката - не да убеждава, че има такова животно като новини онлайн, а че има новини, които си струва да прочетеш и след заглавието.Надяваме се, че и сега се справяме, а се опитваме да се справяме добре.И въпреки че в редакцията искрено се забавляваме на всички обвинения и подозрения - на левите, че сме десни; на десните, че сме леви; на русофилите, че сме русофоби; на русофобите - че сме русофили, и на американо... и всякакви фило-фоби, (да не забравим либералите и консерваторите, че ще се засегнат), можем да ви уверим, вас, нашите читатели, че ще си останем... същите. Единственото, в което ще продължим да се стараем, е да правим по-малко грешки и за всяка една такава допусната се извиняваме - къде от бързане, къде от недоглеждане в желанието да напишем и още една новина, и още един текст, и да ви покажем и разкажем за още и още нещо.И така, надяваме се, още много години... и нито дума за старост, само за зрялост.News.bg поздравява всички работили и отдали от времето, мислите и емоциите си за новинарския сайт, благодари за доверието на своите партньори и най-вече благодари на Негово Величество Читателя.Благодарим, че бяхте и сте с нас през всичките тези 21 години. Продължаваме (и в момента пишем следваща новина)...", "date": "2019.11.10", "title": "Окончателно пълнолетни и продължаваме"}
{"url": "https://news.bg/press/evropa-otbelyazva-30-g-ot-padaneto-na-stenata-sledizbornite-bitki-gratskite-vlasti-s-aktsiya-sreshtu-trafika-na-hora.html", "text": "Годишнината от падането на Берлинската стена е водеща тема за неделните вестници.\"Комунизмът е оставил такава пропаст в Европа, че 30 години след историческото падане на Берлинската стена, източните държави и досега трудно догонваме западните.\" Това написа премиерът Бойко Борисов в профила си във Фейсбук. \"Все още носим белезите му, все още имаме много работа, но посоката е вярна. България направи своя цивилизационен избор. Убеден съм, че трябва да отстояваме демокрацията и правото на свободен избор. Длъжни сме да не допускаме тоталитарните режими да ни разделят!\", добави още Борисов.\" - в. \"24 часа\".\"Президентът на Германия отбеляза 30 години от падането на Берлинската стена на церемония в присъствието на канцлера Ангела Меркел и държавните глави на Полша, Унгария, Чехия и Словакия, предадоха \"Ройтерс\" и ТАСС. В речта си Щайнмайер благодари на бившия лидер на СССР Михаил Горбачов, на властите на САЩ и на гражданите на страните от Вишеградската четворка за приноса им в премахването на стената, която близо три десетилетия разделяше Берлин на източна комунистическа и западна капиталистическа част. Падането й през 1989 г. бе последвано година по-късно от обединението на ФРГ и ГДР. \"Без голямата подкрепа от Вашингтон, но и без смелите и човечни решения на Михаил Горбачов в Москва историята нямаше да е толкова щастлива и нещата нямаше да преминат толкова мирно. Не сме забравили това и няма да го забравим\", заяви Щайнмайер на церемония при улица \"Бернауер\", където е съхранена част от стената. Германският президент също заяви, че Берлинската стена е нямало да падне без подкрепата на гражданите на Будапеща, Познан, Варшава, Гданск и Краков и събитията в Прага и Братислава. \"Унгария, Полша, Чехия и Словакия извоюваха своята свобода и сложиха край на разделението на континента. Свободата на Европа е тяхна заслуга. Без смелостта и волята за свобода на поляците и унгарците, чехите и словаците, мирните революции в Източна Европа и обединението на Германия нямаше да са възможни\", заяви Щайнмайер. Щайнмайер обаче посочи, че падането на Берлинската стена на 9 ноември 1989 г. и краят на Желязната завеса между Изтока и Запада не бележат \"края на историята\", както твърди американския историк Франсис Фукуяма. Борбата на политическите системи продължава и бъдещето е по-неясно от всякога, заяви той. Ето защо Германия и европейските й съюзници трябва всеки ден да се борят за една мирна и обединена Европа и всяка страна трябва да даде своя принос в преодоляването на разногласията, заяви Щайнмайер. Германският президент заедно с колегите си от Полша, Унгария, Чехия и Словакия положиха рози в пролука в останките на стената. Кулминацията на днешните чествания в Берлин ще бъде концерт довечера при Бранденбургската врата с оркестъра на Берлинската държавна капела под диригентството на Даниел Баренбойм.\" - в. \"Дневник\".\"Бившият съветски президент Михаил Горбачов назова кой е провокирал разпадането на Съветския съюз. Думите му са цитирани от германското списание \"Шпигел\". \"За края на перестроката и разпадането на Съветския съюз, са отговорни тези, които организираха пуча през август 1991, а след това пучът използва отслабената позиция на президента на СССР\", казва Горбачов. Той добави, че е бил наясно с възможните рискове от перестройката, но всички ръководители на страната са били наясно, че са необходими промени. Беше невъзможно да живеем така. Съществена част от перестройката беше новата външнополитическа мисъл, която обхващаше както универсалните ценности и ядреното разоръжаване, така и свободния избор, обясни последният съветски лидер. Той подчерта, че не съжалява за перестройката, но признава, че по пътя на реформите били допуснати грешки и изразява мнението, че Русия никога няма да се върне в тоталитарна система. Съветският съюз се разпадна на 25 декември 1991, когато Горбачов обяви, че се оттегля от поста на президент. Това беше предшествано от споразумение, подписано на 8 декември от лидерите на Русия, Беларус и Украйна, в което се провъзгласи създаването на Общността на независимите държави.\" - в. \"Стандарт\".Продължаващите анализи на отминалите местни избори също са сред тематичните акценти.\"Битката Манолова с Корнелия Нинова ще е много интересна. Ще има две БСП-та - на Мая и на Корнелия. И ще си пишат писма, ще се карат за пленуми. И това е\", заяви в събота пред Нова ТВ депутатът от групата на ГЕРБ Георги Марков. Той допълни, че ГЕРБ трябва също да направи своите избори. \"Премиерът нека помисли докога ще толерира \"Да, България\", смята той. \"Гордея се, че съм софиянец. В рамките на ЕС няма друга столица, която 30 години да не е допуснала социалисти и либерали на власт. Личните качества и приличното поведение на Йорданка Фандъкова надделяха и тя победи\", сподели още Марков. И допълни, че всеки град има своите проблеми, както и София. \"На всички ни е ясно, че имаме нужда от още промени. Касиране на изборите няма как да има. Победата на ГЕРБ по градовете е убедителна. От сега заявявам, че през 2021 г. Борисов ще спечели изборите\", каза Георги Марков. \"Сърдим се на Слави Трифонов, че е сложил име на партията \"Няма такава държава\" и се питаме, ама как така. Ами няма друга държава, в която членовете на Висшия съдебен съвет се карат по между си 10 часа по телевизията пред цяла България. Няма държава, в която председателят на ВКС чете политически анализи\", коментира депутатът.\" - в. \"Сега\".\"Йорданка Фандъкова ще опита да се еманципира от Бойко Борисов през новия си кметски мандат, прогнозира Христо Иванов, съпредседател на \"Демократична България\" пред Дарик радио. Според него тя иска да покаже собствената си физиономия и като аргумент той посочи изявление на ръководството на политическата група на ГЕРБ-СДС в общината, че няма да формира мнозинство в Столичния общински съвет (СОС). То е лесно постижимо с 27 съветници на ГЕРБ-СДС. и механичния сбор с избраните съветници от коалиционния партньор в правителството - ВМРО и от \"Атака\", с което общият им брой става 33 съветници в 61-местния съвет. \"Фандъкова не иска да бъде с ВМРО и с \"Атака\". Не иска! Тя изброи едни теми, които не са консултирани с нас, по които ще търсят плаващи мнозинства и тематични коалиции при гласуванията в СОС. Те не искат да са в тази компания, в която са сега\", посочи Иванов. Ако този опит за еманципиране не успее, причината според него ще е една - \"Борисов и неговите зависимости, неговите приятели и дебелите въжета, които водят от него към Сараите, Държавна сигурност и мафията\". Всички нормални хора в ГЕРБ гледат този опит на Фандъкова по някакъв начин да си уреди сметките с историята и да излезе на светлата й страна, анализира Иванов и обяви, че \"Демократична България\" със своите 12 съветници в общинския съвет и с 8 районни кметове в София ще подкрепи всяко усилие за реални реформи в София, а не просто Фандъкова. Спешните реформи, от които се нуждае управлението на Столичната община, са заложени в програмата на \"Демократична България\" - дигитализация на административните услуги, прозрачност на обществените поръчки и договори, децентрализация на районните кметства, делегирани бюджети.\" - в. \"Дневник\".Вестниците съобщават също за операция на гръцките власти срещу трафика на хора.\"Гръцките власти съобщиха за разбиването на престъпна група, обвинена трафик на хора. Групата е фалшифицирала документи за пътуване за мигранти, с помощта на които те са успявали да стигнат до други европейски страни, съобщи БГНЕС. С помощта на служители от специалните части на гръцката полиция пристанищните власти в Пирея са арестували 29 човека, заподозрени за съучастие в схемата. Сред тях са и двамата предполагаеми ръководители на групата, на 32 и 36 години. Полицията заявява, че всички те са от \"азиатски\" произход. При обиска на къща в атинския квартал Кипсели, за която се подозира, че е използвана от престъпната група, са открити 27 мигранти без документи , които чакали да бъдат изведени от Гърция. Открити са и 17 фалшиви паспорта, множество марки и оборудване, използвани за фалшифициране на паспорти и банкноти.\" - в. \"Труд\".\"15 са задържани в рамките на широкомащабна операция, започнала в петък, съобщава \"Катимерини\", а гръцката полиция арестува двама мъже и една жена, замесени в терористична дейност. Полицията е претърсила 13 къщи и е открила 5 автомата АК-47, автоматичен пистолет, два пистолета, детонатори, динамит, TNT и гранати. Ще бъде проверено дали оръжията не са използвани при терористични актове, заявяват от полицията. Двамата арестувани мъже, на 41 и 43 години, са замесени в грабеж при хазартни игри в атинското предградие Холаргос миналия октомври. Друг мъж на 46 години, обвинен също в терористична дейност, незаконно притежание на огнестрелно оръжие и експлозиви и фалшификация, вече е пуснат на свобода. Жената е обвинена в нарушаване на закона за огнестрелните оръжия. 41-годишният мъж е прекарал почти 8 години в затвора за участието си във въоръжената група \"Революционна борба\". Той е освободен през февруари 2018 г., възползвайки се от закон, гласуван от тогавашното правителство, съобщава БГНЕС. Според направените балистични тестове, част от намерените оръжия са били използвани при нападения срещу офисите на партия ПАСОК през януари 2017 г. Един от откритите автомати \"Калашников\" е използван при нападението срещу мексиканското посолство в Атина на 31 юли 2016 г. Въоръжената група пое тогава отговорност за ръчна граната, хвърлена срещу френското посолство в гръцката столица, при което беше ранен полицейски служител. Премиерът Кириакос Мицотакис поздрави полицията за борба с тероризма и Министерството на гражданската защита за арестите и повтори обещанието си \"да приключи с проблема с вътрешния гръцки тероризъм веднъж завинаги\".\" - в. \"Стандарт\".", "date": "2019.11.10", "title": "Европа отбелязва 30 г. от падането на Стената, следизборните битки, гръцките власти с акция срещу трафика на хора… "}
{"url": "https://news.bg/bulgaria/visshiyat-myusyulmanski-savet-prehodat-kam-demokratsiya-ostana-nezavarshen.html", "text": "Историята помни редица повратни моменти, допринесли за развитието на човечеството. Един от тях е случилото се на 10 ноември 1989 г., в резултат на което българското общество пое нов ход след 45-годишен период на застой и отнемане на основни човешки права.На 10 ноември 1989 г. в България се срина \"вечният\" и \"всесилен\" комунистически режим, укрепен от атеистична идеология, който отне най-ценното на българското общество, а именно свободата, включително и религиозната свобода, които са изконни и незаменими за всеки човек, бивайки заложени у него от Създателя му.През този 45-годишен период вярата и майчиният език на мюсюлманите бяха забранени, джамиите им - съборени или затворени, мюсюлманските им имена - отнети насила и заменени с немюсюлмански такива, като дори имената на покойници бяха променени. Именно тези събития изиграха значителна роля за пробуждането на гражданската съвест на нацията и тази на международната общност, което несъмнено допринесе за освобождаването на българския народ от безбожието на комунистическия режим.10 ноември 1989 г. е паметна дата за българския народ и в частност - за мюсюлманската общност в България, тъй като само няколко месеца след това биват възвърнати мюсюлманските имена. И не само това - биват възстановени духовните училища и отворени отново джамиите, започват да се издават вестници и книги за исляма, както на български, така и на майчиния за по-голямата част от общността турски език, дава се възможност за свободно придвижване.Въпреки че постигнатото в положителен смисъл изобщо не е малко, започнатото на 10 ноември 1989 г. не се финализира, а и не продължи с първоначалните темпове във всички сфери на живота. Показателно за това е, че вече 30 години по-късно, въпреки голямата необходимост, в европейска София все още не се разрешава построяването на втора джамия и на сграда за нуждите на Висшия ислямски институт, както и не се дава възможност за пълното възстановяване на вакъфските имоти на общността в страната. Негласната асимилация на мюсюлманите продължава, в резултат на което сред тях има такива, които, неосъзнали напълно идентичността си, \"доброволно\" сменят мюсюлманските си имена с други и така се отдалечават от своята религиозна принадлежност, култура и език.Неоспорим факт е, че доразвиването на ценните демократични постижения спря, дори на моменти те бяха отнети, затова трудно може да се говори за приключил преход към демокрация, но продължава играта на демокрация. Затова точно по време на годишнината от 10 ноември, и то след три десетилетия, отново трябва да се замислим за ценностите, свободата и демократичността и да ги отстояваме, за да продължим в положителна посока започнатото на 10 ноември 1989 година.", "date": "2019.11.10", "title": "Висшият мюсюлмански съвет: Преходът към демокрация остана незавършен"}
{"url": "https://news.bg/health/mlad-lekar-spasi-v-edin-den-petima-patsienti-s-ostar-infarkt.html", "text": "Д-р Владимир Иванов от МБАЛ-Пазарджик е спасил петима пациенти с остър миокарден инфаркт през последното денонощие, съобщава изданието plovdiv24.38-годишният медик е извършил по спешност коронарна ангиопластика, за да върне болните към живота.При спешни ситуации като остър миокарден инфаркт или нестабилна ангина пекторис е важна всяка минута, за да се предотврати голяма загуба на сърдечна тъкан и  от усложнения и смърт.Д-р Владимир Иванов ръководи катетаризационната лаборатория към лечебното заведение. Завършва медицинското си образование в град Есен, Германия през 2007 г. След това защитава специалност по вътрешни болести и кардиология - през 2014 г., също в Германия. През 2017 г. защитава докторска дисертация към университета в град Бохум, Германия. През 2018 г. д-р Владимир Иванов се връща в България и по покана на изпълнителния директор д-р Васил Вълчев започва работа в областната болница в Пазарджик.", "date": "2019.11.10", "title": "Млад лекар спаси в един ден петима пациенти с остър инфаркт "}
{"url": "https://news.bg/bulgaria/polsha-rusiya-zloupotrebyava-s-interpol-nyama-da-predadem-veterana-mazur.html", "text": "Задържането в Полша на украинския ветеран от войната в Донбас Игор Мазур е само технически въпрос с оглед на установени международни процедури, с които Русия злоупотребява. Полската страна няма да се поддаде на провокацията и не смята да предава Мазур на Москва, както поискаха руските власти.Това става ясно от изявление на заместник-председателката на полския парламент Малгожата Гошевска, публикувано във Фейсбук.\"Призовавам към спокойствие и благоразумие. Задържането на полската граница на Игор Мазур е изключително технически въпрос в изпълнение на международни споразумения и ангажименти. Смелият граждански активист и ветеран от войните в Донбас, Грузия и Чечня стана жертва на действията на източните ни съседи. Той е включен от руските служби в регистъра на Интерпол за издирваните лица. Това е нагледен пример как Кремъл използва международните правни институции за политическа мъст.\" - подчертава Гошевска.\"Не можем да се поддадем на провокацията. Не можем да бъдем актьори в руския сценарий.\" - допълва тя.По думите й, Полша е длъжна да задържи всяко лице, фигуриращо в регистрите на Интепол, за да изясни ситуацията.\"Ние знаем много по случая. И ви уверявам, че пътят към Русия е затворен. Полските власти и съдът внимателно ще разследват случая, а аз от своя страна помагам и гарантирам за невинността на Игор Мазур по руските обвинения.\" - категорична е заместник-председателката на полския Сейм.Мазур беше задържан в Полша по искане на Русия, отправено чрез Интерпол. Мазур е член на Секретариата на пълномощника по правата на човека на украинската Върховна рада.", "date": "2019.11.10", "title": "Полша: Русия злоупотребява с Интерпол, няма да предадем ветерана Мазур"}
{"url": "https://news.bg/politics/prezidentskata-institutsiya-ne-pochete-godishninata-ot-padaneto-na-stenata.html", "text": "Президентът Румен Радев и вицепрезидентът Илияна Йотова, за разлика от множество европейски държавни лидери, напълно пренебрегнаха 30-годишнината от падането на  - световно събитие, което постави началото на края на тоталитарните комунистически режими в страните от тогавашния съветски блок, включително и в България.Президентската институция по никакъв начин не почете този паметен за европейците и свободолюбивите хора исторически момент, отбелязва журналистът Христо Христов в сайта desebg.com.Той посочва, че президентската двойка, издигната от БСП преди 3 години, за пореден път се дистанцира от демократичните ценности и събитията, довели до рухването на тоталитарната комунистическа система в Европа, включително в нашата страна.До момента липсва реакция по повод на историческото събитие не само на сайта на президентството, но и във Фейсбук страниците на Радев и Йотова.Държавният глава, който по конституция има обединителни функции към нацията, за пореден път демонстрира изключително ниска политическа култура и безхаберие - факт, показващ, че \"вятърът на промяната\" преди 30 година в Източна Европа не е стигнал до него и вицепрезидента му, се казва в публикацията.Напомня се, че през 2014 г., когато бе отбелязан четвърт век от падането на Берлинската стена, тогавашният президент Росен Плевнелиев организира под негова егида честване на 25-годишнината от това паметно събитие с международна конференция, редица други инициативи, сред които и открити уроци, награждаване на жертви на комунистическия режим и специален президентски прием на представители на гражданската общност.Пред Бранденбургската врата в Берлин събитието беше отбелязано с грандиозен концерт. Европейските лидери изразиха своята съпричастност към историческата годишнина.В Берлин България е представена от вицепремиера и външен министър През цялата отминаваща седмица в Берлин бяха организирани изложби, 3D инсталации и прожекции на документални филми, които припомниха на берлинчани и гостите на германската столица събитията от нощта на 9 срещу 10 ноември.", "date": "2019.11.10", "title": "Президентската институция не почете годишнината от падането на Стената"}
{"url": "https://news.bg/bulgaria/dvoyka-shtarkeli-ostana-da-zimuva-kray-s-bogdantsi.html", "text": "Двойка щъркели остана да зимува на язовира край село Богданци, Разградско. Новината съобщи за радио Шумен местната счетоводителка Йорданка Бозаджиева, която ги е заснела край водоема.\"Първоначалната ми идея беше да снимам залеза край водоема, но забелязах щъркелите. Залеза го пропуснах, но имам няколко уникални кадъра на двете птици.\" - коментира Йорданка Бозаджиева, която е изкушена от фотографията.По думите й, двойката е прекарала цялото лято на язовира и сега не иска да отлети на юг. Местните хора смятат, че птиците вече са възрастни и няма да могат да стигнат до топлите страни.Йорданка сподели, че ще ходи да наглежда щъркелите, като призова хората от селото да се грижат за тях през зимата, когато язовирът замръзне.Припомняме, през миналата година в източните райони на страната хората  - премръзнали, в безпомощно състояние. Птиците бяха приютявани в стопански постройки и дори в домовете на местните жители.", "date": "2019.11.10", "title": "Двойка щъркели остана да зимува край с. Богданци"}
{"url": "https://news.bg/bulgaria/navarshvat-se-30-g-ot-padaneto-na-totalitarniya-rezhim-na-todor-zhivkov.html", "text": "Днес се навършват 30 години от свалянето от власт на комунистическия лидер Тодор Живков, с което се поставя началото на промените в България и се поставя краят на тоталитарния режим у нас.На днешната дата през 1989 г. се провежда т. нар. Десетоноемврийски пленум, на който Централният комитет на Българската комунистическа партия освобождава Тодор Живков от най-високата длъжност генерален секретар в партията (и в държавата), която той заема в продължение на 35 години.Тази дата се възприема като начало на прехода към демокрация и пазарна икономика, въпреки че еднопартийната система на БКП (която продължава да е единственият ръководен фактор в държавата) е премахната едва на следващата година, а първите реални икономически реформи са предприети 15 месеца след пленума.Десетоноемврийският пленум е определян като преврат или като \"конституционна смяна\" на държавното ръководство, а заедно с последвалите събития е наричан и \"тихата революция\".На 18 ноември се провежда първият свободен митинг, организиран от т. нар. неформални организации, начело с КТ \"Подкрепа\" и \"Екогласност\", на площада пред Храм-паметника \"Свети Александър Невски\".Опозиционно настроената част от обществото ни не се задоволява с Ноемврийския пленум, той като на него не са взети никакви решения относно политическия плурализъм и премахването на еднопартийната система на БКП.В резултат на това на 9 декември в София и други градове се провеждат нови демонстрации с искания за оставка на приемника на Живков - Петър Младенов, и замяната му с Желю Желев. Планират се нови митинги. Начело на движението застава Съюзът на демократичните сили, учреден на 7 декември.На 14 декември пред парламента се провежда многохиляден митинг, свикан от опозицията, участниците в който настояват за ускорено премахване на чл. 1 (постановяващ ръководната роля на комунистическата партия в България) и деполитизация на държавните институции. В парламента по това време се обсъжда премахването на член 1, ал. 2 и 3 от конституцията на страната, регулираща абсолютната власт на БКП.Вечерта Петър Младенов прави неуспешен опит за обръщение към събралото се множество хора за съблюдаване на реда. Той е посрещнат с освиркания от хората, на които репликира: \"С този екстремизъм ще докарате България до пропастта\".На влизане обратно в парламентарната сграда, афектиран от случващото се, се обръща лично към Добри Джуров и Минчо Йовчев с репликата \"По-добре танковете да дойдат!\".Тази реплика става причина за оставката му на 6 юли 1990 г. след масови протести, създаване на палатковия Град на истината пред президентството и гладната стачка на студентите в Софийския университет.Петър Младенов не признава да е изричал тази реплика, но след експертиза на запис от изявлението му, доказващ, че думите са автентични, той е принуден да се оттегли.", "date": "2019.11.10", "title": "Навършват се 30 г. от падането на тоталитарния режим на Тодор Живков"}
{"url": "https://news.bg/politics/hil-i-vindman-oprovergaha-tezata-za-ukrainska-namesa-v-amerikanskite-izbori.html", "text": "В показанията си по разследването за импийчмънт на Доналд Тръмп двама високопоставени служители на Белия дом свидетелстваха, че няма данни за намеса на Украйна в кампанията за президентските избори в САЩ през 2016 г.Това става ясно от стенограмите на изслушванията в Конгреса на бившата съветничка в Белия дом Фиона Хил и директора по въпросите за Европа в Съвета за национална сигурност на САЩ Александър Виндман, цитирани от Рolitico.Стенограмите бяха публикувани от трите ресорни комисии към Камарата на представителите по : по разузнаването, по външните работи и по надзора.Тезата за украинска намеса беше лансирана от президента Доналд Тръмп при опитите му да отклони вниманието от руската намеса в американския политически живот.", "date": "2019.11.10", "title": "Хил и Виндман опровергаха тезата за украинска намеса в американските избори"}
{"url": "https://news.bg/world/iran-otkri-novo-petrolno-nahodishte-s-nad-50-mlrd-barela.html", "text": "Иран откри ново петролно находище в южната част на страната със залежи от над 50 милиарда барела суров петрол. Това съобщи иранският президент Хасан Рохани, цитиран от АП.Рохани направи съобщението по време на реч в пустинния град Язд.Той поясни, че находището е открито в южната провинция Хузестан - дом на иранската петролна индустрия. 53 милиарда барела ще бъдат добавени към доказаните резерви на Иран от 150 милиарда барела, посочи той.\"Обръщам се към Белия дом, в дните, когато вие санкционирате продажбата на ирански петрол, работниците и инженерите на страната успяха да открият 53 милиарда барела петрол\", обяви Рохани, цитиран от полуофициалната агенция \"Фарс\".Иран в момента е четвъртата страна в света с най-големи резерви на суров петрол и втората по природен газ. Държавата споделя огромно офшорно находище с Катар в Персийския залив.Новото петролно находище може да се превърне във второто най-голямо в Иран след това в Ахваз от 65 милиарда барела. Полето е на 2400 квадратни километра площ и резервите са на дълбочина от 80 метра, според полуофициалната агенция \"Тасним\".", "date": "2019.11.10", "title": "Иран откри ново петролно находище с над 50 млрд. барела"}
{"url": "https://news.bg/finance/menda-stoyanova-byudzhet-2020-e-poveche-ot-sashtoto.html", "text": "Бюджет 2020 отговаря на определението \"повече от същото\". Той може да е готов в началото на декември. Това заяви пред БНР Менда Стоянова - член на изпълнителната комисия на ГЕРБ и председател на парламентарната комисия по бюджет и финанси.По думите й, политиката, водена от правителството на ГЕРБ, е политиката на неговата предизборна програма и тази на управляващата коалиция..Тя \"На първо място увеличението на . лв. БВП. \"В нашата прогноза в правителствената програма доста по-скромно бяхме заложили . За следващата година отново се предвижда Стоянова.Според нея е . \".Стоянова подчерта също, че . За 2020 г. се очаква той да Според нея с този бюджет може да се заделят средства за приоритетните политики на правителството, сред които е и политиката по доходите.\"Една от ограничените мерки, които правителството може да вземе и го прави, това е \", каза Стоянова. Другият лост на приоритетните политики са доходите в бюджетния сектор. Там за поредна година се предвижда , което е натиск върху реалния бизнес, признава Стоянова. Бизнесът не би следвало да направи повишение под 10%, за , каза тя.Председателят на бюджетната комисия в парламента заяви, че няма да има промени в данъчната политика до края на мандата. От партията очакват сблъсък с левицата по този въпрос.Относно пенсиите, където с БСП са на различни позиции, Стоянова каза, че . . В противен случай , призна тя.Друг вариант за финансиране на пенсиите е да се вземат пари от данъците, което . За тези сфери ние предвиждаме сериозен ръст. Не можем да зарежем тези останали политики и \".Нулевият дефицит е буфер, с него могат да се изпълнят заложените разходни политики в случай на икономически срив, категорична е Стоянова.За отминалите местни избори депутатът от ГЕРБ бе категорична, че очакванията за намаляване на данъци и увеличаване на инвестиционна програма не си кореспондират.\". Едновременно с това отново възникна идеята да се преотстъпи част от централния данък върху общия доход на съответните общини\", илюстрира думите си Стоянова. Според икономическия министър Емил Караниколов Бюджет 2020 е по-добър от този за 2019 година. Под добър той разбира изпълним.\"\", каза той и допълни, че често реформите не срещат одобрението на обществото.\"Считам, че , което се наблюдава в последните няколко месеца\", продължи министърът. Към момента , категоричен е Емил Караниколов. По думите му България може да отговори на всякакви забавяния в икономиката. Наистина имаме балансиран, но работещ бюджет, заяви министърът на икономиката., подчерта Караниколов, според когото несигурността и забавянето сега идват в голяма степен от геополитическите отношения между глобалните сили, както и от Брекзит. \". ... При криза основното нещо, което първо ще забележим, което в момента в България не се случва, е да започнат съкращения, т.е. . Другото, което държавата трябва да осигури, за да налее свежи пари в икономиката, е примерно пари за инфраструктурни проекти\", заяви Караниколов.Вътрешното потребление стимулира икономиката ни, смята министърът.По думите му в страната има сектори, които тръгват напред - например IT-секторът, автомобилният сектор, металургията. \"\", смята Караниколов.Държавните дружества са на печалба, отчете той и каза, че преди се работило само на ишлеме.Доходите се увеличават, убеден е министърът на икономиката.Всички грешки, които сме могли да допуснем, сме ги допуснали, заяви Емил Караниколов, който преди ръководеше Агенцията за приватизация.\"Трябва да оставим \"Фолксваген\" да реши къде ще инвестира в завод\", смята министърът. Според него . \"Разговорите ни с \"Фолксваген\" отвориха очите на всички други, че България е на картата\", каза той и допълни, че се подготвя законодателство за индустриалните зони., каза Караниколов.По думите му няма напрежение в кабинета (между ГЕРБ и патриотите). Самият икономически министър Емил Караниколов е издигнат на този пост от квотата на партия \"Атака\".", "date": "2019.11.10", "title": "Менда Стоянова: Бюджет 2020 е \"повече от същото\""}
{"url": "https://news.bg/world/morales-prizova-za-novi-izbori-v-boliviya.html", "text": "Президентът на Боливия Ево Моралес обяви, че ще свика нови президентски избори, след като международни наблюдатели поставиха под въпрос резултатите от вота преди няколко седмици, информира Би Би Си.Свиквам нови избори, за да може народът на Боливия да избере новото си правителство чрез гласуване, обяви той, цитиран от ТАСС.На пресконференция дългогодишният лидер също обеща да смени членовете на избирателната комисия на страната.Организацията на американските държави препоръча днес Боливия да проведе нови избори, след като са установени сериозни нарушения на последния вот, който поставя под въпрос победата на президента Ево Моралес, предаде \"Ройтерс\".Международната организация обяви, че проверка на  е установила \"ясни манипулации\" на избирателната система и резултатите не могат да бъдат потвърдени.Манипулациите на компютърната система са в такъв размер, че те трябва да бъдат разследвани от Боливия и да се поеме отговорност при този сериозен случай, се казва в предварителен доклад.В събота недоволни граждани на Боливия нахлуха в две държавни медии и ги принудиха да прекъснат излъчванията, а някои полицаи прекратиха охраната на площада, където е разположен дворецът на Моралес, предаде АФП.Демонстрантите нахлуха в Bolivia TV и Radio Patria Nueva. Те принудиха журналистите да напуснат, като ги обвиниха, че обслужват интересите на Моралес. Около 40 журналисти напуснаха сградата, която се споделя от двете медии, докато 300 демонстранти ги обиждаха. Моралес, който беше избран за първи път за президент през 2006 г., отхвърля призивите за оставка. ", "date": "2019.11.10", "title": "Моралес призова за нови избори в Боливия"}
{"url": "https://news.bg/society/saboriha-kashtata-s-papagalite-vav-varna.html", "text": "Събориха почти до основи емблематичната \"Къща с папагалите\" във Варна, съобщи bTV.По уверенията на реставраторите паметникът на културата ще бъде напълно възстановен. Жителите на морската ни столица се опасяват, че дори да бъде възстановено по всички стандарти, зданието пак трудно ще се впише сред новите кооперации и бизнес сгради, изникнали около него. \"Къщата с папагалите\" е построена през 1922 година от известния архитект Стефан Венедикт Попов в стил сецесион. Името на сградата идва .\"Това е единственото място, където архитектът добавя екзотични птици\", обясни Християн Облаков, изследовател на стара Варна. Фигурите на емблематичните папагали се намирали на върха на фасадата. Тях вече ги няма, но е ..\"\", обясни , реставратор в Исторически музей - Варна. .Според главния архитект на Варна Виктор Бузев, ако има място за шега - зимата екзотичните птици отлитат на юг. Той се надява на пролет птиците да се върнат и да си кацнат по местата.", "date": "2019.11.10", "title": "Събориха \"Къщата с папагалите\" във Варна"}
{"url": "https://news.bg/world/merkel-prizova-evropa-da-razraboti-novi-orazhiya.html", "text": "Канцлерът на Германия Ангела Меркел призова европейските държави да разработят нови оръжия, включително самолети и танкове, съобщават руски медии.\"В бъдеще ние съвместно ще разработим нови оръжейни системи, включително проект за боен самолет и проект за танк\", съобщи Меркел и добави, че Германия и Франция водят.Канцлерът направи коментара по време на традиционното си ежеседмично видеообръщение, но този път то бе посветено на 64 г. от основаването на Бундесвера. Според Меркел конфликтът в Украйна и анексирането на Крим още веднъж са актуализирали отбраната и сътрудничеството в рамките на военните съюзи, особено в НАТО. Тя смята, че Европа трябва да засили военната си мощ в рамките на НАТО.Лидерът на Германия добави, че сигурността на страната се гарантира от съществуването на Бундесвера, което означава, че въоръжените сили трябва да получат необходимите финансови ресурси за развитие.По думите й външната и военната политика на Германия трябва да бъдат взаимносвързани, но също политиките на ЕС и НАТО.По-рано днес министърът на външните работи на Германия Хайко Маас обяви, че Европа, включително и Германия, е Преди няколко дни френският президент Еманюел Макрон разбуни духовете с изказването си, че , а Европа \"стои на ръба на пропастта\". С това Макрон , но беше", "date": "2019.11.10", "title": "Меркел призова Европа да разработи нови оръжия"}
{"url": "https://news.bg/world/johanis-pecheli-vota-v-rumaniya-no-otiva-na-balotazh-sreshtu-danchila.html", "text": "Румънският президент Клаус Йоханис печели убедително на президентските избори, но не е преизбран. Това показват все още неокончателни резултати. Според тях, той ще се яви на балотаж срещу опозиционния лидер на социалдемократите и бивш премиер Виорика Данчила.Йоханис е събрал 37,3% от гласовете, следван от Данчила с 23, 1 процента.Това показва, че държавният глава е взел със 7% повече, отколкото на предишния вот. Балотажът ще се проведе на 24 ноември. Неделният тур приключи в 20 часа при избирателна активност 51, 37 процента. През 2014 е била 53, 2 процента. Първи официални резултати се очакват в понеделник сутринта. ", "date": "2019.11.10", "title": "Йоханис печели вота в Румъния, но отива на балотаж срещу Данчила  "}
{"url": "https://news.bg/world/sotsialistite-pechelyat-izborite-v-ispaniya-silno-predstavyane-za-katalunskite-partii.html", "text": "Социалистите на действащия премиер Педро Санчес печелят убедително ова показват резултати при 99% от обработените протоколи. Консервативната Народна партия е на второ място. Нито лявата, нито дясната партия обаче няма да имат мнозинство.Минимум 176 места са необходими, за да могат да сформират правителство.Разпределението на местата в парламента се очертава така:Социалистическа партия -120 места или 28% (123 през април месец). Народната партия с 87 или 20,8% (66 преди) и \"Вокс\" с 52 места или 15,1% (24 преди). Партията \"Вокс\" е големият победител този път заради отличното си представяне. Големите губещи са Унидас Подемос\", които ще имат 35 (спрямо 42 при предишния вот) и \"Гражданите\", които сега печелят само 10 (при 42 места преди). Силно представяне на вота показват \"сепаратистките\" партии в региона Каталуния. Барселона е сред градовете с висока избирателна активност. Партиите за независимост ще получат мнозинство в парламентарната делегация, представляваща региона на Каталуния в националния парламент. За първи път те ще разполагат с 22-25 от общо 48 места. Припомняме, че вотът премина и на фона на продължаващите вълнения в Каталуния след осъдителните присъди на регионалните лидери за организирания преди години референдум за отцепване. Избирателната активност е 69,87%, което показва с около 6 процента по-малко от предишния вот. Днешните предсрочни парламентарни избори в Испания са четвъртите за четири години. За тази година испанците гласуват за втори път - предишния вот бе през април.Избрани са 350 депутати за Конгреса на депутатите и 208 сенатори.37 милиона души имаха право на глас, от които 34,9 милиона живеят в Испания, а 2,1 милиона в чужбина.В избирателните списъци са и около 227 000 нови гласоподаватели - испанци, навършили пълнолетие след вота през април.", "date": "2019.11.10", "title": "Социалистите печелят изборите в Испания, силно представяне за каталунските партии "}
{"url": "https://news.bg/world/belit-onay-e-noviyat-kmet-na-hanover.html", "text": "Подкрепяният от Зелените кандидат Белит Онай e новият кмет на германския град Хановер, съобщи \"Билд\".С резултат от 52,9 процента той спечели в неделя балотажа срещу подкрепяния от ХДС кандидат Екхард Шолц, който взе 47,1 процента от гласовете. Избирателната активност е била 43,5 процента.Изборите бележат първо поражение на лявоцентристката СПД в Хановер след 1946 година. Онай е и първият кмет на регионална столица и град в страната от турски произход. ", "date": "2019.11.10", "title": "Белит Онай e новият кмет на Хановер"}
{"url": "https://news.bg/world/morales-podade-ostavka.html", "text": "Президентът на Боливия Ево Моралес подаде оставка, предаде \"Спутник\". Това обяви самият той. Изпратил е оставката си до парламента и като мотиви цитира желанието си мирът и стабилността в страната да се възстановят. Моралес декларира, че няма намерение да бяга от страната и нищо не е откраднал, но се носят упорити слухове, че бягство ще има. Очаква се той да бъде арестуван. Мексико вече предложи политическо убежище. Това е съобщил външният министър Марсело Ебрар. Аржентина, Венецуела, Куба, Никарагуа и Мексико oбявиха, че оставката е преврат. Все още не е ясно кой ще изпълнява временно неговите функции до избор на нов президент. Това се случва, след като по-рано армията на Боливия призова президента да се оттегли след 14 години на власт. Командирът на въоръжените сили на Боливия направи това в изявление.\"След анализиране на конфликтната вътрешна ситуация, молим президента да подаде оставка на президентския си мандат, за да позволи умиротворяването и поддържането на стабилността, за доброто на нашата Боливия\", каза генерал Уилямс Калиман пред репортери.Това се случва,  премина на страната на демонстрантите, които седмици наред протестират срещу преизбирането на държавния глава, който е на власт от 2006 година. Демонстраците взеха . Припомняме, че под натиска на общественото недоволство, по-рано днес Моралес обяви, че , след като международни наблюдатели поставиха под въпрос резултатите от вота преди няколко седмици.Свиквам нови избори, за да може народът на Боливия да избере новото си правителство чрез гласуване, обяви той.На пресконференция дългогодишният лидер също обеща да смени членовете на избирателната комисия на страната.Подадоха оставки вицепрезидентът и председателят на Сената. Международната организация обяви, че проверка на  е установила \"ясни манипулации\" на избирателната система и резултатите не могат да бъдат потвърдени.Манипулациите на компютърната система са в такъв размер, че те трябва да бъдат разследвани от Боливия и да се поеме отговорност при този сериозен случай, се казва в предварителен доклад.", "date": "2019.11.10", "title": "Ево Моралес подаде оставка "}
{"url": "https://news.bg/crime/nikolay-dimitrov-polaga-kletva-kato-kmet-na-nesebar.html", "text": "Утре  трябва да подаде клетва, предаде bTV. Очаква се той и двамата общински съветници, които бяха задържани по-рано, да бъдат доведени под конвой. След клетвата, те отново ще бъдат върнати в ареста. Припомняме, че  по обвинение за купуване на гласове. На Димитров беше повдигнато обвинение като ръководител на организирана престъпна група. От ЦИК обявиха, че не могат да се произнесат по казуса и оставиха решението в ръцете на областния управител на Бургас. Според адвокат Ина Лулчева, ако задържането му пpoдължи, Димитров няма да може да пoлoжи ĸлeтвa и дa вcтъпи в длъжнocт. Така обаче се подменя вотът на избирателите, Затова по-рано тази седмица, тя поиска Стана ясно, че  e cвиĸaл зa 11 нoeмвpи зaceдaниe нa нoвия Oбщинcĸи cъвeт в Несебър, нa ĸoeтo ĸмeтът и общинските съветниците дa вcтъпят в длъжнocт.На първия тур на местните избори  на гласоподавателите.", "date": "2019.11.10", "title": "Николай Димитров полага клетва като кмет на Несебър "}
