{"url": "https://news.bg/world/vuchich-samo-s-vzaimni-kompromisi-mozhe-da-se-reshi-kosovskiyat-vapros.html", "text": "Само компромис може да доведе до решение на косовския въпрос. Двете страни трябва да отстъпят.Това заяви сръбският президент Александър Вучич по време на конференцията GLOBSEC в Братислава, предаде \"Танюг\".Вучич каза, че Прищина и Белград имат различни гледни точки за територията на Косово.Властите в Прищина и албанското население в Косово смятат, че Косово принадлежи на тях и че е независима държава, докато според сръбската конституция Косово е сръбска територия, каза Вучич.Ако ме питате какви са възможностите ни за решение, аз съм доста песимистичен, но това не означава, че няма да направя всичко по силите си, както всички останали, за да запазим мира и стабилността си и да се опитаме да намерим потенциални решения едновременно - каза той.Решението трябва да бъде такова, че двете страни да се отдръпнат малко назад; не може да се окаже, че сърбите трябва да признават безусловно независимостта - това няма да се случи, подчерта той.Припомняме, че по-рано Вучич заяви, че. Той прави този коментар, докато се обръща към международните фактори. \"Можете да ме убиете, но това няма да се случи\", коментира Вучич.Прищина наложи драстични мита върху вноса на сръбски стоки, като преди тоа създаде официално и косовска армия, с което обтегна отново отношенията с Белград. Премиерът на Косово Рамуш Харадинай заяви, че признаването на Косово от Сърбия би било първата стъпка към помирение и .И двете държави обявиха, че евроинтеграцията е сред основните им приоритети. ", "date": "2019.06.07", "title": "Вучич: Само с взаимни компромиси може да се реши косовският въпрос "}
{"url": "https://news.bg/crime/proveryavat-prokuror-otkazal-da-nakazva-za-razlepyane-na-plakati-na-hitler.html", "text": "Бургаската районна прокуратура е отказала да образува досъдебно производство срещу граждани, разлепили плакати на Адолф Хитлер и нацистки символи.Плакатите бяха разлепени в чест на рождения ден на Хитлер - 21 април 2019 година, точно пред входа на Съдебната палата на пешеходна зона, която е популярна за разходки на гражданите на Бургас. След подаден сигнал към МВР, полицията е установила извършителите на деянието - трима мъже на възраст между 17 и 44 години, придружавани от 17 годишно момиче. Цялата преписка от дознанието и предварителната проверка е била изпратена в Районна прокуратура Бургас с мнение за образуване на досъдебно производство срещу лицата.От Центъра за еврейско-българско сътрудничество \"Алеф\" изразяват и възмущение и тревога, че с отказа да разследва случая на практика от прокуратурата дават \"зелена светлина\" за бъдещи подобни прояви и негласно поощряват разпространителите на крайно опасната нацистка идеология.От районната прокуратура официално са заявили за \"Алеф\" че отказват да образуват досъдебно производство и разлепването на плакатите с нацистка пропаганда е квалифицирано като \"дребно хулиганство\". Районна прокуратура са отказали да предоставят каквато и да било допълнителна информация за мотивите на това постановление, както и името на прокурора, който го е издал.По-късно през същия ден от Апелативна прокуратура Бургас са сигнализирали Окръжната за извършване на Предстои повторен анализ на събраните при проверката данни от Окръжна прокуратура - Бургас и ревизия на акта на Районна прокуратура - Бургас, с оглед преценка за извършено умишлено престъпление от общ характер, уверяват от Окръжна прокуратура Бургас.През годините  в Бургас има черна серия от подобни инциденти, включително и изрисуването на нацистки символи върху еврейската Синагога и нейното последващо подпалване. На много места в града и публични зони могат да бъдат забелязани изрисувани нацистки символи, като до момента извършителите са неизвестни и не са били подведени под съдебна отговорност, заявяват още от \"Алеф\".На фона на всичко това сегашният  отказ установените лица, разпространяващи нацистка символика и пропаганда от месец април 2019 г., да бъдат обвинени от прокуратурата превръща българската съдебна система в скрит съучастник  на наонацистката пропаганда. Нежеланието на прокуратурата официално да обоснове тези свои действия поражда много тежки и болезнени въпроси.Център \"Алеф\" призовава всички представителите на трите власти в България, включително и Върховна касационна прокуратура и комисията по \"Дисциплинарна дейност и взаимодействие с Инспектората към ВСС\" към Прокурорската колегия на ВСС, да преразгледат постановлението на Бургаска районна прокуратура, с което на практика се легитимира публичното разпространяване на нацистка пропаганда на обществени места и се приравнява с действия като счупване на прозорец или псувня и заплащане на глоба от 10 до 200 лв.\"Ние считаме, че разлепването на плакати на Хитлер с нацистки символи по случай неговия рожден ден пред Съдебната палата в Бургас не е обикновено дребно хулиганство, а демонстративен акт, подбуждащ към расова, етническа непоносимост, както и престъпления срещу човечеството. Подобни действия са съставомерни и представляват престъпления, както по силата на Наказателния кодекс на Република България, така и на приетите от страната ни европейски законодателни директиви.\"Припомняме, че вчера в Районна прокуратура в Кюстендил започна . На различни места в града бяха разлепени плакати, съдържащи изображение на немски генерал от Втората световна война - Фердинанд Шьорнер във военна униформа с нацистки символи под надпис.", "date": "2019.06.07", "title": "Проверяват прокурор, отказал да наказва за разлепяне на плакати на Хитлер"}
{"url": "https://news.bg/regions/shofyor-na-nelegalni-migranti-izbyaga-ot-politsiyata-na-am-trakiya.html", "text": "Столичната полиция издирва шофьор, който е превозвал нелегални мигранти, но ги е зарязал при проверка от патрул на ОДМВР.Около 17.15 часа днес полицията е спряла за проверка микробус \"Мерцедес\", движещ се бавно в аварийната лента на автомагистрала \"Тракия\" в района на 40 км в посока София.При поискване на документите му, водачът побягнал в посока гората. В микробуса са открити 15 чужди граждани. Тепърва ще се изяснява тяхната самоличност.Въпреки че служителите са заградили периметъра и са пуснали и следово куче по петите му, полицията не открила шофьора. Той се издирва.", "date": "2019.06.07", "title": "Шофьор на нелегални мигранти избяга от полицията на АМ \"Тракия\""}
{"url": "https://news.bg/world/tereza-mey-podade-ostavka-kato-lider-na-konservativnata-partiya.html", "text": "Тереза Мей официално подаде оставка като лидер на Консервативната партия, с което поставя официален старт на кампанията за избор на неин наследник на \"Даунинг стрийт\" 10, съобщава Скай нюз.През миналия месец Мей обяви, че Официални представители на Комитет 1922 на торите потвърдиха, че премиерът се оттегля от лидерския пост на Консервативната партия. Но тя ще остане действащ лидер до избора на наследник.До 17,00 часа местно време в понеделник депутатите от Консервативната партия могат официално да подават документи за участие в битката за лидерския пост. До момента 11 кандидати публично обявиха намерението си да участват в надпреварата. Очаква се гласуването да приключи на 22 юли, което означава, че новият председател на Консервативната партия и премиер ще стане ясен най-рано на 23 юли.Очаква се Мей да остане премиер още няколко седмици.", "date": "2019.06.07", "title": "Тереза Мей подаде оставка като лидер на Консервативната партия"}
{"url": "https://news.bg/tech/nasa-otvarya-mezhdunarodnata-kosmicheska-stantsiya-za-turisti-ot-2020-a.html", "text": "НАСА разрешава на туристи да посетят Международната космическа станция (МКС) от 2020 година, съобщиха от американската космическа агенция, като уточниха, че цената на една нощувка е 35 000 долара. Оттам уточниха, че ще отворят орбиталната станция за туризъм и други бизнес начинания. Годишно ще има до две кратки мисии на частни астронавти, посочи Робин Гатенс, който е заместник-директор на МКС.Първият компонент на МКС беше изстрелян в орбита през 1998 г., а станцията е постоянно обитавана от ноември 2011 г.\"НАСА отваря Международната космическа станция за търговски възможности и търговия с тези възможности, както никога досега не сме го правили\", изтъкна главният финансов директор на НАСА Джеф ДеУит в Ню Йорк.НАСА обяви, че частните астронавти ще имат разрешение да пътуват до МКС за период до 30 дни. Туристите ще пътуват с американски космически кораб.Допълва се, че частно търговско дружество ще бъде натоварено да определя състава на екипажа и да гарантира, че частните астронавти отговарят на медицинските изисквания, както и на тези за обучение за космически полети.Двете компании, наети от НАСА, са SpaceX на Илон Мъск, която ще използва своята капсула Dragon, и Boeing, която строи космически кораб, наречен Starliner. Тези компании вероятно ще таксуват всеки частен астронавт с близо 60 млн. долара на полет.Космическата агенция наскоро обяви, че планира да се върне на Луната до 2024 г., откарвайки първата жена там и първия човек от десетилетия.", "date": "2019.06.07", "title": "НАСА отваря Международната космическа станция за туристи от 2020-а"}
{"url": "https://news.bg/politics/todor-zhivkov-beshe-do-golyama-stepen-balgariya-i-balgariya-beshe-zhivkov.html", "text": "Една от големите грешки на прехода, на историята и историографията е, че не дадоха точната и вярна оценка за комунистическия вожд Тодор Живков. Това коментира Калин Тодоров пред БНР. Баща му е Станко Тодоров, който е министър-председател преди 1989 г. и един от най-приближените на Живков. \"Оценката се колебаеше - от сатана до човека, който се е грижел за народа, а това, че не оцениха Живков като личност, като лидер повлия много лошо на отношението ни към миналото. Защото Живков беше до голяма степен България и България беше Живков\", изтъкна той, представяйки книгата си \"Зад завесата на соца\".Калин Тодоров смята, че \"изживяваме миналото отново и отново, защото не го познаваме\".\"Дълго време имах вътрешна съпротива да напиша книгата, защото ние бяхме елитът. Бидейки елита, се ползвахме от привилегии, които обикновеният български гражданин нямаше. Това беше моята спирачка - ти си ползвал привилегии, твоето семейство е ползвало привилегии, твоята гледна точка е изкривена\", посочи той. \"С годините видях, че привилегиите се възвърнаха. Лека-полека те се завърнаха и, отстрани погледнато, сегашният елит съвсем не се ползва от по-малко привилегии, от това, с което се ползвахме ние\", коментира авторът.В сравнение с други фамилии и властимащи тогава, семейството на Калин Тодоров се ползвало с по-малко привилегии, твърди още той.\"Баща ми е тръгнал от най-ниското, от абсолютната низина. Той носеше със себе си това, народното - да бъде скромен, да не се опитва да ползва повече неща, от другите. Докато при майка ми нещата бяха от чисто идеологическа гледна точка - тя беше човек, който държи, когато си заявил, че си за равенство, да го правиш\", увери още ТодоровПрез 1988 майка му Соня Бакиш е изключена от БКП, а баща му напуска Политбюро, въпреки че продължава да оглавява Народното събрание.Цяла глава от книгата Калин Тодоров е посветил на вторите в партията. Определя този въпрос като \"изключително интересен\".Живков като всеки задържал се прекалено дълго на власт ръководител отстраняваше вторите, когато започнеха \"да му дишат във врата\", посочи Калин Тодоров. Като направи паралел със сегашната ситуация той допълни, че \"официалната причина за отстраняването на втория никога не е истинската\".\"В някаква степен вторият става заплаха, защото хората отдолу могат да започнат да го припознават като първи, и второ, защото външният фактор може да започне да го припознава като първи\", загатна Тодоров за отношенията между Бойко Борисов и Цветан Цветанов в управляващата партия ГЕРБ. ", "date": "2019.06.07", "title": "\"Тодор Живков беше до голяма степен България и България беше Живков\""}
{"url": "https://news.bg/bulgaria/babh-proveryava-borsite-za-plodove-i-zelenchutsi-v-blagoevgrad.html", "text": "Заради пролетно-летния сезон, в който консумацията на плодове и зеленчуци се повишава значително, инспектори на ОДБХ-Благоевград започнаха извънредни проверки на пазарите, борсите и тържищата на територията на областта.Това съобщха от пресцентъра на Българската агенция по безопасност на храните. Проверките включват и доставките на пресни плодове и зеленчуци, влизащи от Гърция на ГКПП Кулата-Промахон. Също така на границата ни с Гърция са сформирани съвместни екипи с НАП, които ще следят за доставките, влизащи в България от Гърция.Инспекторите следят и за нерегламентирани места за продажба на пресни плодове и зеленчуци в региона на Сандански и Петрич.Целта е предотвратяване на нелоялни търговски практики и недопускане на заблуда на потребителите относно произход, качество и безопасност на плодовете и зеленчуците, предлагани на пазара. Ще се отчитат произходът на продуктите, правилното етикетиране, съответствието с пазарния клас, посочен в документите с този на етикетите им, за съпроводителните документи и съответствието на стоката.", "date": "2019.06.07", "title": "БАБХ проверява борсите за плодове и зеленчуци в Благоевград "}
{"url": "https://news.bg/world/kogato-ste-v-rim-ne-se-oblichayte-kato-gladiatori-i-tsenturioni-preduprediha-vlastite.html", "text": "Облечен като гладиатор, испански турист не е знаел, че облеклото му може да създаде проблеми по време на разходка около известния Фонтан ди Треви в Рим в петък сутринта, пише \"Гардиън\".Властите в италианската столица наложиха нови правила, осъвременени от законодателство от 1946 г., в опит да прекратят небрежното поведение, което отдавна е източник на недоволство. Една от мерките забранява обличането като центуриони и позирането за снимки с цел печелене на пари. Новите правила също забраняват храненето до исторически паметници и пеенето в обществения транспорт.Не е ясно дали нарушителите ще бъдат наказвани или просто ще бъдат предупреждавани от патрулиращата полиция на историческите места, но властите в Рим обещават \"тежки глоби\" при къпане в градските фонтани, което често се случва през лятото.Правилата също включват забрана за влачене на куфари и сакове на колелца по исторически стълбища, разходка гол до кръста и ходене на групи от бар на бар. Властите се прицелват и в пияниците, които нарушават обществения ред, тези, които пеят в обществения транспорт, както и тези хора, които пият от обществени чешми със засмукване на чучура. Незаконната улична търговия и продажбата на билети на черно също са забранени, както и традицията да се простират дрехи между съседни сгради.Старите регулации са осъвременени, за да се адаптират с нуждите на съвременното общество, обявиха от столичния съвет.", "date": "2019.06.07", "title": "Когато сте в Рим, не се обличайте като гладиатори и центуриони, предупредиха властите"}
{"url": "https://news.bg/politics/joncheva-nedovolna-che-vazmushtenieto-kam-gerb-ne-e-nakaralo-horata-da-glasuvat.html", "text": "Моралното възмущение на хората към управлението на ГЕРБ, за съжаление, не прерасна в електорална активност. Това коментира пред Би Ти Ви новият евродепутат от БСП Елена Йончева.\"Хората имат нетърпимост към правителството. Скандалите показват, че държавата се управлява по дълбоко порочен начин. В Европа, след един подобен на нашите скандали, си отива правителство\", каза още тя, вероятно имайки предвид . Според нея Бойко Борисов и ГЕРБ са впрегнали цялата държавна машина в нарушение на закона. \"През последните две седмици Борисов яхна своя джип. Обикаляше и правеше малки видеопостановки в нарушение на закона и всякакъв морал. Беше използван корпоративен и купен вот с впрегната държавна машина\", настоя Йончева.\"БСП е единствената партия, която има ръст на гласувалите за нея спрямо предишните евроизбори и имаме един евродепутат в повече. Но тези избори не станаха начало на загубата на ГЕРБ\", каза Елена Йончева и отрече левицата да е водила негативна кампания - само изнасяла факти за корупция с документи и имена.\"Последният евродоклад от вчера потвърждава корупцията, с която това правителство не желае и не може да се справи. Там се казва, че има срив във всяка една сфера - образование, здравеопазване и пътища, които са под средното ниво в Европа\", добави евродепутатът от левицата.По думите ѝ основният извод от вота бил, че мафията не може да бъде преборена с усилията на една партия. \"За да махнем тези хора, които съсипват България, трябват усилията на всички опозиционни партии, на българската журналистика и гражданското общество. Това е горчивата истина\", констатира Елена Йончева.", "date": "2019.06.07", "title": "Йончева недоволна, че възмущението към ГЕРБ не е накарало хората да гласуват"}
{"url": "https://news.bg/world/si-dzinpin-tramp-e-moy-priyatel-gotovi-sme-da-spodelim-5g-tehnologiyata-si.html", "text": "Президентът на Китай Си Дзинпин нарече американския лидер Доналд Тръмп \"приятел\" и подчерта, че САЩ не са заинтересовани от прекъсване на икономическите отношения с Китай въпреки търговското напрежение, съобщават световни медии. На Петербургския международен икономически форум в Санкт Петербург Си подчерта, че има големи инвестиции, свързани с двете държави.\"Трудно е да се представи пълно отцепване на САЩ от Китай или Китай от САЩ. Ние нямаме интерес от това, нашите американски партньори също нямат интерес. Президентът Доналд Тръмп е мой приятел и аз съм убеден, че той не е заинтересован от това\", обясни той, цитиран от \"Ройтерс\".По-рано Тръмп обяви, че той \"определено\" ще постигне търговско споразумение с Китай, който \"изгуби трилиони долари\" заради митата. Той отбеляза, че ще вземе окончателно решение за налагане на нови мита след срещата на Г-20 по-късно този месец.Си Дзинпин каза още на форума, че Китай е най-големият поддръжник на глобализацията. По думите му Пекин не се опитва да \"доминира в света\", а търси взаимни ползи.Китай е готов да споделя технологичните изобретения с всички партньори, особено 5G технологията си, извести китайският лидер. В допълнение той призова световните сили да подкрепят глобалната многостранна търговска система, като подчерта важността да се намери решение на търговските спорове въпреки различията.", "date": "2019.06.07", "title": "Си Дзинпин: Тръмп е мой приятел, готови сме да споделим 5G технологията си"}
{"url": "https://news.bg/world/radev-kam-putin-spiraneto-na-yuzhen-potok-ne-ogranichava-suvereniteta-ni.html", "text": "България има дългосрочно сътрудничество с Русия в областта на енергетиката, което има стратегически измерения. Наблюдаваме дълбоки промени в енергийната и в частност в газопреносната инфраструктура и в резултат на тях България развива потенциал за бъдеща дистрибуция на природен газ към Югоизточна и Централна Европа.Това заяви президентът Румен Радев в рамките на дискусията на Петербургския международен икономически форум, съобщиха от пресцентъра на президентството.Припомняме, че държавният глава  срещна с президента Владимир Путин и двамата обсъдиха сътрудничеството в енергетиката. Днес двамата влязоха в спор относно цената на газа и проекта \"Южен поток\". Българският държавен глава отново подчерта, че ценовата политика е съществен елемент.Президентът Путин заяви, че цената на природния газ е обвързана с цената на нефта и определи това като \"справедлива цена\". По думите му България е загубила от спирането на проекта \"Южен поток\". Според руския държавен глава това не е било суверенно решение на страната ни, а загубените инвестиции в \"Южен поток\" представляват цената за евроинтеграцията, която България плаща.Радев заяви, че не може да се съгласи с твърдението, че суверенитетът на България е бил ограничен. \"Южен поток\" не беше проект само на България, а европейски проект и решението е било общо. Румен Радев подчерта и че независимо от сегашната сложна формула за формирането на цената на природния газ, ние трябва да гледаме отвъд днешния ден.В рамките на дискусията на въпрос за ефекта от наложените на Русия санкции отговориха президентът Румен Радев и министър-председателят на Словакия Петер Пелегрини.Българският държавен глава посочи, че санкциите са метод с икономически средства да се променят политически позиции. От такива решения страда бизнесът, а те засягат освен страната, на която са наложени и страните които ги налагат.Често пъти санкциите не са ефективно решение, засягат широки слоеве на населението и създават негативен ефект срещу подобна политика.България има негативен опит със санкциите срещу бивша Югославия, в резултат на които се появи черен пазар и организирана престъпност, припомни още президентът.", "date": "2019.06.07", "title": "Радев към Путин: Спирането на \"Южен поток\" не ограничава суверенитета ни "}
{"url": "https://news.bg/world/rosteh-do-2-mesetsa-turtsiya-poluchava-s-400.html", "text": "Ръководителят на руския държавен конгломерат \"Ростех\" Сергей Чемезов заяви, че страната ще започне да доставя зенитно-ракетните системи С-400 в Турция до два месеца, предаде агенция Интерфакс.Чемезов добави, че Русия е завършила обучението на турски специалисти за използването на С-400.Предварителните плащания са получени и изпълнението на договора върви по план, увери той. Припомняме, че САЩ решиха да  турски пилоти, които планират да пътуват до държавата, за да бъдат обучени да летят с новите изтребители Ф-35.Това е ясен знак за ескалация на конфликта между Турция и САЩ във връзка с решението на Анкара да закупи зенитно-ракетен комплекс С-400 от Русия. Вашингтон предупреждава, че комплексът представлява заплаха за американските самолети. Турция планира да закупи Ф-35. Американците са убедени, че Турция не може да притежава двете.Турция проявява интерес да закупи 100 изтребителя за 9 милиарда долара.Президентът на турция Реджеп предложението на САЩ да продаде на Турция ракети \".", "date": "2019.06.07", "title": "Ростех: До 2 месеца Турция получава С-400 "}
{"url": "https://news.bg/politics/balgarskite-i-makedonskite-istoritsi-se-razbraha-za-epohata-na-antichnostta.html", "text": "Българските и македонските историци са постигнали съгласие за историята от епохата на Античността, съобщи БГНЕС.Препоръките на двете правителства за Античността, която се изучава от българските ученици в пети клас, а от македонските - в шести, са приети от смесената Българо-македонска експертна комисия, която проведе двудневно заседание в Скопие.Съпредседателят на комисията от македонска страна, проф. Драги Георгиев, заяви, че са приети всички забележки и от двете страни за периода на античната история. Сега предстои те да бъдат изпратени до правителствата и те да действат съгласно процедурата.По време на днешното заседание българските и македонските учени са обсъдили и общото честване на Гоце Делчев.Проф. Драги Георгиев и проф. Ангел Димитров, който е съпредседател от българска страна, заявиха, че е постигнато съгласие за личността и делото на Гоце Делчев, но все още има някои различия.И двамата са убедени, че те ще бъдат преодолени по време на следващата среща, която ще се състои през септември. Проф. Димитров изрази увереност, че ще се намери общ език за честването на Гоце Делчев, особено ако се продължи конструктивният диалог от тази среща.", "date": "2019.06.07", "title": "Българските и македонските историци се разбраха за епохата на Античността"}
{"url": "https://news.bg/world/poredni-mnogohilyadni-protesti-v-alzhir.html", "text": "Поредни многохилядни протести се проведоха в Алжир днес, съобщиха световните информационни агенции. Припомняме, че и подобни демонстрации Това е 16-и такъв петък. Припомня се, че денят не е случайно избран в предимно мюсюлманската държава. Издигнати бяха познатите лозунги като \"Всички да се махат\".Демонстрантите настояват за , стремейки се към оттеглянето на висши фигури, включително политици и бизнесмени, които управляваха северноафриканската страна след обявяването на независимост от Франция през 1962 г.След 20 години на власт президентът Абдел-Азис Бутефлика се оттегли на 2 април под натиск от страна на протестиращите и армията, но демонстрациите продължиха, стремейки се да бъдат отстранени всички властници, принадлежащи към старата гвардия, както и да бъдат предприети политически реформи.Протестиращите също така настояват за оставката на временния президент Абделкадер Бенсалах, който е председател на горната камара на парламента, и който замести Бутефлика за период от 90 дни, за да организира и контролира президентските избори на 4 юли.Армията, най-влиятелната институция в северноафриканската държава, опита омиротворяване, изпълнявайки редица искания на протестиращите, включително започване на разследвания срещу хора, заподозрени в злоупотреба с власт и кражба на обществени средства.", "date": "2019.06.07", "title": "Поредни многохилядни протести в Алжир "}
{"url": "https://news.bg/int-politics/novi-sanktsii-na-sasht-udryat-neftohimicheskata-industriya-na-iran.html", "text": "САЩ наложиха нови санкции на Иран, насочени към нефтохимическата индустрия на Ислямската република, включително срещу най-голямата нефтохимическа компания в страната, заради финансовата ѝ подкрепа за Революционната гвардия. Това обявиха от Министерството на финансите на САЩ, цитирани от световните осведомителни агенции.Американското финансово ведомство уточни, че санкциите ще се прилагат за компанията Persian Gulf Petrochemical Industries и 39 от нейните дъщерни дружества и агенти за продажбите в чужбина. Допълва се, че компанията притежава 40% от нефтохимическия производствен капацитет на Иран и е отговорна за 50% от общия износ на петролни продукти на страната.Американското финансово министерство изтъкна, че компаниите са направили милиарди долари от бизнес с Революционната гвардия, която американското правителство определи за \"\" миналия месец.\"Прицелвайки се в тази мрежа, ние възнамеряваме да откажем финансиране на ключови елементи на иранския нефтохимически сектор, който предоставя подкрепа на Революционната гвардия\", коментира американският финансов министър Стивън Мнучин.В изявлението на ведомството се посочва още, че Министерството на петрола на Иран през миналата година е възложило на \"Хатам ал Анбия\", икономическото и инженерно подразделение на гвардията, 10 проекта в петролната и нефтохимическата индустрия на стойност 22 млрд. долара, четири пъти повече от официалния бюджет на Революционната гвардия.Санкциите са част от кампанията на американската администрация за \"максимален натиск\" срещу Иран и за замразяване на всички активи, които наказаните фирми могат да имат в юрисдикции на САЩ, както и забраняват на американските граждани да правят бизнес с тях.", "date": "2019.06.07", "title": "Нови санкции на САЩ удрят нефтохимическата индустрия на Иран"}
{"url": "https://news.bg/world/aun-san-su-chi-i-orban-obsadiha-narastvashtiya-broy-myusyulmani.html", "text": "Лидерът на Мианмар Аун Сан Су Чи и унгарският премиер Виктор Орбан обсъдиха нарастващия брой мюсюлмани в страните им. Припомняме, че това се оказа общ проблем и за двете държави. Чи, нобелов лауреат,, след поредната вълна на насилие в Мианмар. Етническото малцинство рохингя, изповядващо исляма, населява размирния Ракхайн и твърди, че е традиционно е подложено на гонения и репресии.Около 700 000 души избягаха от Мианмар от последната вълна насилие през 2017 година, при която загинаха хиляди.Орбан, от своя страна, бе остро критикуван от ЕС, защото от самото начало на бежанската криза в Европа обяви, че Унгария отказва да приема мигранти. То бе и в предизборната му кампания. ", "date": "2019.06.07", "title": "Аун Сан Су Чи и Орбан обсъдиха нарастващия брой мюсюлмани "}
{"url": "https://news.bg/bulgaria/intsident-v-stolichniya-gradski-transport-prati-zhena-v-pirogov.html", "text": "Инцидент в столичния градски транспорт прати жена в \"Пирогов\" днес, предаде БНР. Жената, на 40 години, е в тежко състояние и с опасност за живота Сигналът в Бърза помощ е получен в 17.50 часа. На столичния бул. \"Цар Борис ІІІ\", при рязко спиране на автобус, пътничката е паднала и се е ударила.Пристигналите на място лекари са установили, че пострадалата има счупване на шийни прешлени.", "date": "2019.06.07", "title": "Инцидент в столичния градски транспорт прати жена в \"Пирогов\" "}
{"url": "https://news.bg/regions/10-godishno-momche-s-opasnost-za-zhivota-sled-padane-ot-vtoriya-etazh.html", "text": "10-годишно момче падна от прозорец на втория етаж в дома си в село Раковски, съобщи БНР.Инцидентът станал около 21 ч. снощи, докато майката и братчето били в същата стая. Пострадалото дете е откарано в МБАЛ - Разград.Настанено е за лечение с черепно-мозъчна травма и опасност за живота.", "date": "2019.06.07", "title": "10-годишно момче с опасност за живота след падане от втория етаж"}
{"url": "https://news.bg/world/germanskiyat-parlament-ulesni-deportatsiyata-na-migranti.html", "text": "Парламентът на Германия одобри нови правила, които улесняват депортацията на мигранти след дебат с прекъсвания и персонални атаки, информира ДПА.Вътрешният министър Хорст Зеехофер заяви пред Бундестага преди гласуването: \"Задължение да напусне страната трябва да бъде последвано от реално напускане\".Малките опозиционни партии, включително Зелените и Левицата, обвиниха социалдемократите, малкия партньор в управляващата коалиция, че са гласували срещу принципите си.Новите правила намалиха пречките при задържане за депортация и позволяват задържането на мигранти в стандартни затвори преди депортирането им. Депутатът от Зелените Филиц Полат нарече гласуването \"черен ден за демокрацията\".Социалдемократът Хелге Линд отхвърли обвинението и посочи, че се депортират мигранти от провинции, където Зелените са членове на управляващата коалиция.", "date": "2019.06.07", "title": "Германският парламент улесни депортацията на мигранти"}
{"url": "https://news.bg/finance/rastezh-pri-stroitelstvoto-i-lek-spad-pri-industriyata-prez-april.html", "text": "Добри нива на динамика на строителния сектор през месец април показват предварителни данни на Националния статистически институт.Индустрията също расте спрямо същия месец година по-рано, но отчита забавяне спрямо март.Търговията на дребно отбелязва спад.Промишлено производствоПрез април сезонно изгладеният индекс на промишленото производство намалява с 1.9% в сравнение с март. Календарно изгладеният индекс на промишленото производство регистрира ръст от 2.4% спрямо съответния месец на 2018 година.През април намаление спрямо предходния месец е регистрирано в добивната промишленост - с 3.6%, в производството и разпределението на електрическа и топлоенергия и газ - с 2.3%, и в преработващата промишленост - с 1.8%.По-съществено увеличение е регистрирано при: производството на тютюневи изделия - с 18.2%, ремонта и инсталирането на машини и оборудване - с 8.7%, производството на компютърна и комуникационна техника, електронни и оптични продукти - с 4.0%.На годишна база ръст промишленото производство е отчетен в преработващата промишленост - с 4.3%, а спад - в производството и разпределението на електрическа и топлоенергия и газ - с 5%, и в добивната промишленост - с 2%.Строителна продукцияПо предварителни данни през април индексът на продукцията в сектор \"Строителство\", изчислен въз основа на сезонно изгладени данни, е с 0.4% над равнището от предходния месец. Календарно изгладените данни показват увеличение с 5.8% на строителната продукция в сравнение със същия месец на 2018 година.През април в сравнение с предходния месец продукцията от сградното строителство се увеличава с 0.6%, а от гражданското/инженерното строителство - с 0.1%.На годишна база нарастването на строителната продукция през април се определя от положителния темп при сградното строителство, където ръстът е с 10.8%, докато при гражданското/инженерното строителство е регистрирано намаление с 0.9%.Търговия на дребноПо предварителни сезонно изгладени данни през април оборотът в раздел \"Търговия на дребно, без търговията с автомобили и мотоциклети\" по съпоставими цени запазва равнището на предходния месец. Оборотът в сектора, изчислен въз основа на календарно изгладени данни, намалява с 0.2% в сравнение със същия месец на предходната година.През април се наблюдава спад на оборота спрямо предходния месец при търговията на дребно с автомобилни горива и смазочни материали - с 3.6%, а при търговията на дребно с хранителни стоки, напитки и тютюневи изделия и търговията на дребно с нехранителни стоки, без търговията с автомобилни горива и смазочни материали е регистрирано увеличение, съответно с 2.4 и 0.4%.В сравнение със същия месец на 2018 г. оборотът намалява при търговията на дребно с хранителни стоки, напитки и тютюневи изделия - с 3.4%, докато при търговията на дребно с автомобилни горива и смазочни материали и търговията на дребно с нехранителни стоки, без търговията с автомобилни горива и смазочни материали се наблюдава увеличение, съответно с 2.8 и 0.9%.По-значителен ръст е регистриран при търговията на дребно чрез поръчки по пощата, телефона или интернет - с 18.2%.Спад е отчетен при търговията на дребно с фармацевтични и медицински стоки - с 4.8%, и търговията на дребно с текстил, облекло, обувки и кожени изделия - с 4.3%.", "date": "2019.06.07", "title": "Растеж при строителството и лек спад при индустрията през април"}
{"url": "https://news.bg/society/karayancheva-podari-fototipno-izdanie-na-tarnovskata-konstitutsiya-na-badeshtite-yuristi.html", "text": "Председателят на Народното събрание Цвета Караянчева връчи дипломите на студентите по право на Софийския университет \"Св. Климент Охридски\" и им подари фототипно издание на Търновската конституция. На тържествена церемония бъдещите юристи получиха дипломите си в пленарната зала на Народното събрание. Тази година за първи път завършващите юристи полагат \"Клетва на посветилите се на правото\", утвърдена от Факултетния съвет на Юридическия факултет на Софийския университет.Караянчева пожела на абсолвентите успешен старт в живота, като изрази надежда професионалният им път повече да ги вдъхновява, отколкото да ги разочарова.Животът ви очаква, от Вас зависи в каква посока ще тръгнете. Едно нещо обаче ще остане постоянно и това са дипломите ви от правния факултет на Софийския университет, подчерта парламентарният шеф.По думите на ректорът на СУ \"Св. Климент Охридски\" проф. Анастас Герджиков големите възможности, които младежите получават като дипломирани юристи, вървят заедно с голяма отговорност. Той им пожела да бъдат достойни за тази отговорност и да носят с чест дипломите си.Деканът на Юридическия факултет на университета проф. Даниел Вълчев изтъкна, че да си юрист е въпрос на призвание.Борбата за правото и неговите морални основания изисква постоянни усилия, отбеляза Вълчев.На тържествената церемония за връчване на дипломите присъстваха председателят на Конституционния съд Борис Велчев, главният прокурор на Република България Сотир Цацаров, ръководители на различни органи на съдебната власт, на Висшия адвокатски съвет, преподаватели и др.", "date": "2019.06.07", "title": "Караянчева подари фототипно издание на Търновската конституция на бъдещите юристи"}
{"url": "https://news.bg/int-politics/putin-skastri-sasht-za-torpiliraneto-na-severen-potok-2.html", "text": "Президентът на Русия Владимир Путин коментира ситуацията със строителството на газопровода \"Северен поток-2\" по време на Международния икономически форум в Санкт Петербург, съобщават руските медии.\"Това (\"Северен поток-2\" и интересът на европейците към него) не се вписва в логиката и не отговаря на интересите на онези, които, в рамките на съществуващия универсалистки модел, са свикнали с изключителността и всепозволеността си, с това, че другите трябва да плащат техните сметки. И затова се опитват и се опитваха безкрайно да торпилират проекта\", изтъкна Путин.По думите му проектът имал за цел да подобри енергийната сигурност на Европа, да създаде нови работни места.По-рано ръководителят на австрийската петролна и газова корпорация OMV Райнер Зеле, че строителството на газопровода \"Северен поток-2\" върви по график, въпреки ситуацията с Дания, която засега блокира проекта.", "date": "2019.06.07", "title": "Путин скастри САЩ за \"торпилирането\" на \"Северен поток-2\""}
{"url": "https://news.bg/society/obshtinski-savetnik-ot-ataka-nastoyava-fandakova-da-zabrani-gey-parada.html", "text": "\"Г-жо Фандъкова, настоявам да забраните гей-парада.\" Защитете българските деца. Това пише Станил Станилов, общински съветник от \"Атака\" в отворено писмо до кмета на София Йорданка Фандъкова.Той настоява да не се дава разрешение за провеждането на предстоящия гей парад.Станилов се мотивира, че след демократичните промени у нас Конституцията гарантира правата и свободите на българските граждани и подобни прояви са ненужни.Той подчертава, че най-уязвимата група в случая са децата.Местният парламентарист от \"Атака\" припомня на столичния кмет, че България е православна страна с традиционни ценности, нямащи нищо общо с джендър-идеологиите на западния неолиберален свят.\"Българите винаги са смятали семейството за съюз между мъж и жена, който в мир, любов и уважение отглежда плодовете на своята любов - децата\", напомня Станилов.Припомняме, че преди два дни  Според тях основният проблем били политическите претенции на това събитие.", "date": "2019.06.07", "title": "Общински съветник от Атака настоява Фандъкова да забрани гей парада"}
{"url": "https://news.bg/world/britanski-sad-othvarli-opit-za-delo-sreshtu-boris-dzhonsan-zaradi-lazhi-za-brekzit.html", "text": "Бившият външен министър на Великобритания Борис Джонсън повече не трябва да се явява пред съда по обвинения, че е подвел британското общество по време на кампанията за Брекзит, постанови Висшият съд, съобщават Скай нюз и други медии.В частното съдебно преследване Маркъс Бол обвинява Джонсън в злоупотреба със служебно положение заради твърденията си, че Великобритания плаща по 350 милиона британски лири на ЕС на седмица.Политикът е сочен за фаворит за лидер на Консервативната партия и премиер. Днес министър-председателят Тереза Мей официално ще подаде оставка.На изслушването днес в съда адвокатите на Джонсън заявиха пред съдиите, че клиентът им не е нарушил законите и не е лъгал по време на кампанията през 2016 г. Те оспорваха съдебна призовка да се яви пред Уестминстърския магистратски съд по три обвинения в злоупотреба със служебно положение, внесени от Бол. Според адвокатите опитът за съдебно преследване на Борис Джонсън е кулминацията на политически мотивиран процес.Джонсън обаче няма да бъде съден, след като Висшият съд отхвърли призовките. Той не присъства на съдебното заседание.Говорител обяви, че депутатът няма да коментира случая.Пред репортери преди изслушването Бол заяви, че е изгубил три години от живота си на минимална заплата да внесе този случай, защото вярва, че има основание.", "date": "2019.06.07", "title": "Британски съд отхвърли опит за дело срещу Борис Джонсън заради лъжи за Брекзит"}
{"url": "https://news.bg/int-politics/yunker-iska-harvatiya-v-shengen-i-v-chakalnyata-za-evrozonata.html", "text": "Председателят на Европейската комисия Жан-Клод Юнкер даде тласък на надеждите на Хърватия да се присъедини към Шенгенската зона \"отворената граница\" на ЕС, както и в чакалнята за приемане на еврото, съобщава \"Ройтерс\".Хърватия се присъедини към ЕС през 2013 г., но за да се присъедини към Шенгенското пространство, трябва да убеди Брюксел, че е в състояние ефективно да управлява външните граници на блока, особено чувствителен въпрос след кризата с мигрантите в Европа през 2015 г.\"Бих искал Европейската комисия да даде препоръка преди края на нашия мандат за присъединяването на Хърватия към шенгенската зона\", заяви Юнкер пред репортери след разговори с хърватския министър-председател Андрей Пленкович.Настоящият мандат на Комисията изтича през октомври. След като се даде препоръка, страните-членки на Европейския съюз обикновено я одобряват, което означава, че Хърватия може да се присъедини към Шенгенското пространство още през следващата година.Пленкович каза, че очаква от Комисията, изпълнителната власт на ЕС, да потвърди през есента, че Хърватия отговаря на всички технически критерии за присъединяване към Шенген.Членството в Шенген води до по-тясна политическа и икономическа интеграция с останалата част от ЕС, премахвайки закъсненията в движението на хора и стоки.Шенгенската зона включва 22 от 28-те държави-членки на ЕС, както и четири държави извън ЕС - Норвегия, Исландия, Швейцария и Лихтенщайн. Както и Хърватия, другите членове на ЕС, които не са в Шенген, са Великобритания, Ирландия, България, Румъния и Кипър.Юнкер обясни и че Комисията ще подкрепи кандидатурата на Хърватия да се присъедини към Европейския механизъм (ERM-2) - две години в чакалнята за евро, когато една страна трябва да докаже стабилността на своята валута.\"Вярвам, че Хърватия е готова да се присъедини към ERM-2\", каза Юнкер. Неговата оферта ще бъде оценена от Европейската централна банка. Хърватия се надява да се присъедини към Шенгенското пространство и ERM-2 през 2020 г.", "date": "2019.06.07", "title": "Юнкер иска Хърватия в Шенген и в чакалнята за еврозоната"}
{"url": "https://news.bg/regions/davat-blizo-1-mln-lv-za-asfaltirane-na-ulitsi-vav-vratsa.html", "text": "Започва асфалтиране на пътната инфраструктура във Враца и населените места от общината, информира БНР.Предвидените средства са в размер на близо 1 милион лева. Средствата, в размер на 2 200 000 лева, са отпуснати от правителството.От общината поясняват, че 500 000 лева са за уличната мрежа в града, 500 000 за пътната инфраструктура в селата, а 1 200 000 лева - за волейболното хале.В града ще бъдат напълно обновени улици в изключително тежко състояние, с множество компрометирани участъци. Пътните отсечки са - ул. \"Цар Обединител\", ул. \"Константин Фотинов\", улица \"Андрей Цветков\" и ул. \"Иван Срацимир\" - до блок №38, в ж.к. \"Дъбника\". Ремонтните работи ще бъдат реализирани от \"Гарант - 90 - Цонев и СИЕ\" ООД.Взето е решение и за възстановяване на междублоковото пространство в ж.к. \"Река Лева\". Обявена е процедура за избор на изпълнител за асфалтиране в района на ул. Остри връх, бул. \"Христо Ботев\" и ул. Река Лева, както и за обновяване на междублоковото пространство на ул. \"Околчица\". Стойността на поръчката е в размер на близо 120 000 лева.В населените места от общината ще има ремонти в селата Девене, Чирен, Тишевица, Косталево, Власатица, Мраморен, Оходен, Паволче, Лютаджик, Мало Пещене и Нефела. Извън средствата, осигурени от Министерски съвет, пътните участъци в селата ще бъдат обновявани и със средства от бюджета на общината.За четвъртокласната пътна мрежа са предвидени още близо 400 000 лева. Предвижда се още асфалтиране на пътят до село Згориград, успоредно с това, ще се полага асфалтова настилка на пътя за село Челопек, както и пътната отсечка между селата Мраморен и Голямо Пещене. Предвидени са ремонти и на пътя до село Лиляче /Враца - Криводол - Лиляче/.", "date": "2019.06.07", "title": "Дават близо 1 млн. лв. за асфалтиране на улици във Враца"}
{"url": "https://news.bg/int-politics/rusiya-ima-nepriyatna-iznenada-za-boyniya-flot-na-sasht.html", "text": "Модернизираният руски бомбардировач за дълги разстояния Ту-22М3М ще се превърне в неприятна изненада за американските военноморски сили. Това обяви руският военен експерт Юрий Кнутов в интервю за руската държавна англоезична телевизия RT.По думите му в близките години географията на използването на Ту-22М3М ще се разшири благодарение на програмата на руското военно министерство за подобряване на летищата и военните бази. Експертът припомнил, че в края на миналата година в Крим беше завършено строителството на нова писта на летище Белбек. Възможността за прехвърляне на Ту-22М3М в Крим според Кнутов е особено важна.\"В акваторията на Черно море редовно навлизат американски разрушители. Ако ситуацията се влоши, разполагането на бомбардировачи на полуострова ще бъде неприятна изненада за военноморските сили на САЩ\", коментира той.Модернизираният бомбардировач ракетоносец Ту-22М3М беше представен в Казан миналия август, след което беше предаден за наземни и летателни изпитания. Според шефа на руската Обединена авиационна корпорация руските въздушно-космически сили ще получат бойната машина през 2021 г.", "date": "2019.06.07", "title": "Русия има \"неприятна изненада\" за бойния флот на САЩ"}
{"url": "https://news.bg/world/sotsializmat-na-chaves-i-maduro-zatvoril-10-200-kompanii-vav-venetsuela.html", "text": "Социализмът на Уго Чавес и Николас Мадуро затворил 10 200 компании във Венецуела, съобщава PanAm Post.В момента в страната действат 2 500 компании.Контролът върху обмена на валути и върху цените, законите на пазара на труда, отчуждаването и други мерки са основните причини защо индустриалният сектор се превръща в бизнес гробище всеки ден. Когато Чавес поел властта, в страната имало 12 700 компании. Сега 10 200 от тях са прекратили дейността си в страната.Венецуелската конфедерация на индустриите представи доклад, в който се посочва, че най-малко 85% от останалите 2 500 компании могат да затворят до две години, ако не настъпят политически и икономически промени в латиноамериканската държава.Изследване за индустриалната ситуация разкрива, че 53% от компаниите във венецуелския индустриален парк функционират с по-малко от 20% от оперативните си възможности.Конфедерацията вярва, че 1,5 милиона работни места са изгубени при управлението на Чавес и Мадуро.Повече от 20 мултинационални компании са напуснали Венецуела благодарение на социализма. Причините са: сериозен недостиг на суровини, липсата на достъп до чужда валута, закони и регулации, които възпрепятстват икономическата дейност и \"абсурдните\" контролирани цени, които водят до големи загуби.Анализ на мозъчния тръст  отрежда предпоследно място на Венецуела в списъка с държави по икономическа свобода. От 180 държави Венецуела е на 179-то място. Северна Корея е на дъното.", "date": "2019.06.07", "title": "Социализмът на Чавес и Мадуро затворил 10 200 компании във Венецуела"}
{"url": "https://news.bg/crime/signali-za-kuchetata-vav-vlado-trichkov-sa-podavani-oshte-prez-2016-g.html", "text": "Още през 2016 г. има подадени сигнали срещу собственика на кучетата, които са в местност на Владо Тричково. Още тогава също така са били съставяни протоколи на собственика на кучетата да се грижи за животните си и да направи, така че те да не напускат двора.Сега, след трагичния инцидент, полицията е установила, че дворът, където са живеели кучетата, има ограда, но животните са могли да я прескачат.Сигналът за случая бил подаден от жена, вчера в около 16.30 ч. на тел. 112 в ОДМВР София. Тя е видяла в местността Говедарника труп на човек.Незабавно са били изпратени служители на Районно управление Своге, които са констатирали смъртта на мъжа. За около час и половина са установили и неговата самоличност - той също живеел в района на село Владо Тричков и се грижел за болната си майка. Самият той също отглеждал куче.Директорът на ОДМВР-София старши комисар Николай Спасов определи инцидента като неприятен. Той заяви, че компетентните органи не са установили рани от огнестрелно и хладно оръжие и се изключва вероятността от насилствена от ръката на човек смърт.Като причина за смъртта се сочи кръвозагуба, вследствие от нападението на кучетата.Служителите на реда първоначално не са открили собственика на кучетата на адреса на вилата - Й.К. Открили са обаче самите кучета, част от които били в двора, но друга част са се разхождали по улицата.В последствие собственикът е арестуван, като не е отрекъл, че животните са негови и е обяснил, че се грижи за кучетата. Съдействал е на органите на МВР и е задържан за 24 часа.До края на деня ще му бъде повдигнато обвинение, стана ясно още на брифинга в столичната Окръжна прокуратура. От Окръжна Прокуратура са изпратили делото на Районна прокуратура Своге.Окръжният прокурор Наталия Николова разясни, че обвинението ще бъде за това, че не са положени достатъчни грижи за гръбначно животно - куче в резултат, на което е настъпила смърт (чл. 325в, ал. 2 от НК.).Държавното обвинение ще поиска собственикът на кучетата да бъде задържан и за 72 часа.Кучетата са взети и са настанени във ветеринарна клиника \"Връбница\" със съдействието на \"Екоравновсие\". На животните е назначена дентална експертиза.Припомняме, че по-рано днес стана ясно, че софийското село Владо Тричков. Вчера пък куче от порода", "date": "2019.06.07", "title": "Сигнали за кучетата във Владо Тричков са подавани още през 2016 г."}
{"url": "https://news.bg/crime/politsiyata-razkri-2-domashni-narkooranzherii-v-sofiya.html", "text": "Полицията разкри 2 домашни наркооранжерии в София, съобщиха от МВР.На място те са задържали 31-годишен мъж, занимавал се с отглеждането на наркотиците. В хода на проверката са претърсени 2 адреса в столицата.На единия, ползван от мъжа под наем, криминалистите открили оранжерия със засадени 585 растения в напреднал етап на развитие и оборудвана с въздухоотводи, поливна система, обезмирисители, лампи, суха маса и везни.Установено е още, че мъжът притежава апартамент в затворен комплекс в столицата. При претърсване на адреса , полицаите намерили 172 растения, отглеждани в парници, оборудвани с влагоуловители, въздухомери, таймери.На задържания е повдигнато обвинение.", "date": "2019.06.07", "title": "Полицията разкри 2 домашни наркооранжерии в София"}
{"url": "https://news.bg/world/video-ot-sblasaka-na-boynite-korabi-na-sasht-i-rusiya-v-iztochnokitaysko-more.html", "text": "Появиха се кадри от \"сблъсъка\" между руския разрушител и американския крайцер в Източнокитайско море, съобщават руски медии.По-рано САЩ и Русия взаимно се обвиниха в опасна провокация, след като техни кораби се разминаха на разстояние около 50 метра. Първо Москва обвини САЩ в опасни маневри, а впоследствие Вашингтон нападна Русия, че разрушителят им \"Адмирал Виноградов\" е преминал опасно близо до американския крайцер USS Chancellorsville.Един от американските моряци на USS Chancellorsville е заснел видео с преминаващия руски кораб.", "date": "2019.06.07", "title": "Видео от „сблъсъка” на бойните кораби на САЩ и Русия в Източнокитайско море"}
{"url": "https://news.bg/int-politics/izvesten-razsledvasht-zhurnalist-arestuvan-v-rusiya.html", "text": "Полицията в Русия обяви, че известен разследващ журналист е с повдигнати обвинения за търговия с наркотици, съобщава \"Асошиейтед прес\".От полицията уточниха, че Иван Голунов, който работи за независимия сайт \"Медуза\", е бил задържан вчера с четири грама метилефедрин в него, като в дома му също били открити наркотици. Журналистът сега е изправен пред обвинения в дилърство.От \"Медуза\" посочиха в изявление, че Голунов, един от най-известните разследващи журналисти в Русия, е бил бит в ареста и са му отказани медицински тестове, които биха показали, че не е търгувал с наркотици.От \"Медуза\" допълват, че Голунов наскоро е получил заплахи, свързани с история, която е разследвал и че имат \"причини да смятат\", че той е преследван заради работата си.", "date": "2019.06.07", "title": "Известен разследващ журналист арестуван в Русия"}
{"url": "https://news.bg/world/radio-vatikana-izlachva-novini-na-latinski-ezik.html", "text": "Латинският може би технически е мъртъв език, но ще бъде възкресен със седмична новинарска програма по Радио Ватикана от тази седмица, съобщава ДПА.\"Hebdomada Papae, notitiae vaticanae latine redditae\" (\"Седмицата на папата, ватикански информационен бюлетин на латински език\") ще се предава всяка събота от 12:32 часа по Радио Ватикана.Петминутният новинарски бюлетин също ще бъде достъпен като подкаст (радиопредаване в интернет) на , придружен от превод на италиански език.След бюлетина ще има друга програма на италиански език, на която експерти от Ватикана ще обясняват красотата и съвременното използване на латинския език, който все още е официалният език на Католическата църква.Във Ватикана има отдел, който публикува папските документи на латински език и поддържа профил на папата в \"Туитър\" на латински език, следван от 900 000 души.", "date": "2019.06.07", "title": "Радио Ватикана излъчва новини на латински език"}
{"url": "https://news.bg/world/razsledvashti-obvinyavat-darzhava-za-atakite-sreshtu-tankerite-do-oae.html", "text": "Предварителните открития на разследване, водено от Обединените арабски емирства (ОАЕ), показват, че по всяка вероятност зад атаките срещу танкери на 12 май стои държава, но към момента няма доказателства, които да водят към Иран.Информацията разпространяват АФП и АП.ОАЕ, Саудитска Арабия и Норвегия представиха предварителната информация по време на заседание на Съвета за сигурност на ООН, който ще получи окончателните резултати от разследването, за да обмисли възможен отговор.САЩ обвиняват Иран, че стои зад Атаката е извършена в момент на голяма ескалация на напрежението между Техеран и Вашингтон. Нанесени са щети по четирите кораба - два под саудитски флаг, един под норвежки и един под флага на емирството - при атаката в териториалните води на ОАЕ до пристанището във Фуджейра.След оценка на щетите и провеждане на химически анализ, ОАЕ обяви пред Съвета за сигурност, че атаките са извършени най-вероятно от държавни служби.\"Докато разследването все още продължава, тези факти са силен сигнал, че четирите атаки са част от сложна и координирана операция, извършена от актьор със значителни оперативни възможности, най-вероятно държавен актьор\", пише в съобщение на ОАЕ, Саудитска Арабия и Норвегия.ОАЕ вярва, че за извършването на атаките е необходимо разузнаване.Иран отхвърля обвиненията, че стои зад саботажа. По време на представянето на доклада ОАЕ не обвини Ислямската република.\"Ние вярваме, че отговорността за тази атака лежи върху раменете на Иран\", обяви обаче посланикът на Саудитска Арабия в ООН пред журналисти след срещата на Съвета за сигурност.Руският заместник-посланик Владимир Сафронков коментира пред журналисти след срещата при закрити врата, че не са представяни доказателства, които да свързват Иран с атаките. Той призова да не се избързва със заключенията, тъй като разследването продължава. Дипломати от ООН обявиха, че вероятно Русия ще попречи на мерки на Съвета за сигурност за наказване на Иран.", "date": "2019.06.07", "title": "Разследващи обвиняват държава за атаките срещу танкерите до ОАЕ"}
{"url": "https://news.bg/health/nzok-veche-pokriva-mozachnite-peysmeykari-na-bolnite-ot-parkinson.html", "text": "Пациенти в напреднала фаза на болст на Паркинсон ще получават от Националната здравноосигурителна каса (НЗОК) така наречените мозъчни пейсмейкъри или устройства за дълбока мозъчна стимулация. Това стана ясно по време на пресконференция в УМБАЛ \"Св. Иван Рилски\".Неврохирургът доц. Красимир Минкин обясни, че реимбурсирането на тези изделия е дългоочакван успех, тъй като в продължение на 6 години болницата е водила преговори с НЗОК. Един такъв апарат струва на пациентите около 40 000 лева, като и батериите за него са приблизително на същата цена.По този начин пациентите могат да получават всички утвърдени методи за лечение, утвърди доц. Минкин.Шест пациенти в момента чакат за смяна на батериите на закупените от тях мозъчни пейсмейкъри. Класическите батерии изискват смяна и издържат до 4 години, а модерните, които сега навлизат, издържат около 2 седмици до месец и се зареждат през кожата на болния.Критериите за одобрение на пациенти са по европейски стандарт - те трябва да са на възраст под 75 години, да са в добро когнитивно състояние, да нямат тежки и психиатрични заболявания, да отговарят на тестове, които се провеждат в болницата.Не е единствено диагнозата Паркинсон достатъчно условие за имплантиране на пейсмейкър, обясни доц. Минкин.Член на неговия екип е и д-р Калоян Габровски, според когото резултатите при 32-мата пациенти, които са получили пейсмейкър, са се подобрили значително и не се наблюдават усложнения.Това е една високо ефективна и нискорискова интервенция, макар и силно технологична, смята д-р Габровски.Според приблизителни данни около 17 000 души у нас страдат от Паркинсон. Не всички обаче отговарят на зададените критерии, а и лимитът на НЗОК е около 40 души годишно, допълни доц. Минкин.Дали пациентите ще се повлияят от операцията, зависи от изследванията. Положението на електрода или целта могат да бъдат променени, като обичайно самото устройство се стартира две или три седмици след операцията, каза още той. След като има реимбурсиране и се обучават нови специализанти, това е успех, който остава рутинен, изрази мнение доц. Минкин.Бяхме принудени да изпращаме пациенти в чужбина за смяна на батерии и НЗОК трябваше да плаща два пъти повече за нещо, което не може да се извърши в България. По 1-2 пациенти седмично могат да бъдат оперирани от екипа на специалиста.Няма никакъв проблем да се впишем в изискванията, но НЗОК трябва да има нужния капацитет да покрие необходимите средства, коментира неврологът.По думите му голяма част от лечението обхваща освен имплантацията и проследяване, като е необходимо постигането на равновесие между медикаментите и електричеството. В момента предстои 8 пациенти да бъдат изследвани в болницата, преди да преминат към операция.Веднага след пресконференцията доц. Минкин влезе в операционната, за да смени батериите на пейсмейкъра на 71-годишен мъж.", "date": "2019.06.07", "title": "НЗОК вече покрива мозъчните пейсмейкъри на болните от Паркинсон"}
{"url": "https://news.bg/education/izlyazoha-rezultatite-ot-maturite-na-zrelostnitsite.html", "text": "Зрелостниците вече могат да видят резултатите си от майската сесия на държавните зрелостни изпити (ДЗИ). Това съобщиха на сайта на Министерството на образованието.Проверката става с входящ номер и идентификационен код на адрес: Припомняме, че на На втората задължителна матура пък се ", "date": "2019.06.07", "title": "Излязоха резултатите от матурите на зрелостниците"}
{"url": "https://news.bg/politics/radev-prizova-oon-da-predotvratyava-vaznikvashtite-krizi.html", "text": "Отстъплението от многостранната дипломация застрашава сигурността и стабилността и е предпоставка за генерирането на кризи. Това беше общата позиция на държавния глава Румен Радев и на генералния секретар на ООН Антониу Гутериш, които се срещнаха в рамките на Петербургския международен икономически форум.Двамата бяха единодушни, че климатичните промени, борбата с тероризма и устойчивото развитие изискват съвместни усилия и общ подход от държавите-членки на ООН.По думите на Радев България подкрепя усилията за реформа, която да доведе до по-ефективна и дееспособна ООН.Държавният глава призова ООН да използва в много по-голяма степен способностите си не само да разрешава, но и да предотвратява възникващите кризи.Радев и Гутериш споделиха обща оценка, че тенденцията на ескалация на напрежение в международните отношения, отказът от ключови споразумения в областта на разоръжаването и засилването на миграционните потоци не могат да бъдат преодолени с едностранни действия от нито една отделна държава и не трябва да водят до ерозия в дейността на ООН.", "date": "2019.06.07", "title": "Радев призова ООН да предотвратява възникващите кризи"}
{"url": "https://news.bg/world/rusiya-i-sasht-v-slovesen-konflikt-ruski-korab-se-doblizhil-na-15-metra-ot-amerikanski-kraytser.html", "text": "Русия и САЩ влязоха в словесен конфликт.Военноморските сили на САЩ съобщиха, че руски разрушител е бил съвсем близо до сблъсък с американски крайцер във Филипинско море, съобщава \"Ройтерс\". Вашингтон заклейми \"опасните и непрофесионални действия\".\"Докато оперираше във Филипинско море, руският разрушител клас Udaloy I DD 572 направи опасна маневра до USS Chancellorsville\", обяви Клейтън Дос, говорител на Седми флот на САЩ.Той описа позицията на Русия, че корабът на САЩ е действал опасно като \"пропаганда\". Руският разрушител се доближи на 15-30 метра от Chancellorsville, заяви Дос.По-рано Русия обвини САЩ в опасни действия. Москва се оплака, че американският кораб внезапно е променил курса си и се е доближил на 50 метра от руския разрушител. В съобщението на руснаците се отбелязва, че инцидентът е станал в Източнокитайско море.", "date": "2019.06.07", "title": "Русия и САЩ в словесен конфликт - руски кораб се доближил на 15 метра от американски крайцер"}
{"url": "https://news.bg/health/v-pernik-zabraniha-1-ton-hrani-sadarzhashti-kurkuma-s-olovo.html", "text": "Областната агенция по безопасност на храните в Перник забрани продажбата на 1 тон храни, в които се съдържа подправката куркума, която съдържа олово.Директорът на агенцията в Перник Елза Драгомирова заяви пред БНР, че храните са били пакетирани в местно предприятие, където вложили подправката.Използваната в цеха куркума е била от . Въпреки че превишението е било минимално и въпреки малкото количество куркума, вложена в продуктите, са предприети мерки те да не стигнат до магазините.Малки количества е имало и в търговската мрежа. Те също са били изтеглени.Начинът на унищожаване на храните ще бъде съгласувано с Регионалната здравна инспекция (РЗИ), за да не се допусне екологично замърсяване.", "date": "2019.06.07", "title": "В Перник забраниха 1 тон храни, съдържащи куркума с олово"}
{"url": "https://news.bg/politics/abv-vnesoha-v-ms-zabelezhkite-si-za-darzhavnite-predpriyatiya.html", "text": "АБВ входира в Министерски съвет и Министерството на икономиката бележките и предложенията си по проекта на закон за публичните предприятия.От партията настояват за публична дискусия по политиката за държавни предприятия, в която ще участва с конкретни предложения.Новият Закон за държавна собственост предвижда премахване на забранителния списък, в който са пристанища, НКЖИ, БДЖ, АЕЦ-Козлодуй, \"Кинтекс\", ВМЗ-Сопот и редица други стратегически предприятия.Въпросният норматив би дал възможност и да се продават обособени зони от такива предприятия, без санкция от Народното събрание, твърдят от АБВ.Председателят на АБВ Румен Петков определи новия закон като Според партията предложенията в закона за публичните предприятия ще доведат до втора вълна на приватизацията, още по-опустошителна от първата.", "date": "2019.06.07", "title": "АБВ внесоха в МС забележките си за държавните предприятия"}
{"url": "https://news.bg/crime/gorski-zadarzhaha-2-dushi-za-nezakonna-sech-vav-vrachansko.html", "text": "Горски задържаха 2 души за незаконна сече в местността \"Мара Врачанка\", землището на село Борован, област Враца.Нарушението е констатирано след получен сигнал. Проверяващите са установили четири лица, които транспортират дърва за огрев с четири каруци.Две от лицата са задържани, останалите успели да избягат. Те се издирват.Дървесината е била немаркирана и без превозни документи.На нарушителите са съставени актове. Задържани са конете, каруците, бензиномоторен трион и дървесината.При друг случай в местността \"Палековото\", землището на град Монтана, горските са установили други нарушители, които транспортират с четири конски каруци дърва за огрев.Общо за денонощието само при двата случая са задържани 8 коня, 8 каруци, бензиномоторен трион и около 6 кубика дърва за огрев.", "date": "2019.06.07", "title": "Горски задържаха 2 души за незаконна сеч във Врачанско"}
{"url": "https://news.bg/world/za-parvi-pat-partiyata-na-farazh-e-nay-golyamata-politicheska-sila-na-ostrova.html", "text": "Изненадващ развой на политическите сили във Великобритания. Партия \"Брекзит\" на евроскептика Найджъл Фараж е най-голямата партия на Острова, пише \"Гардиън\", позовавайки се на социологическо проучване.За първи път в изследване на YouGov/Times партията на Фараж е водеща сила във Великобритания. Ако изборите за парламент се провеждат утре, партията ще бъде подкрепена от 26%.На втора и трета позиция са лейбъристите и Либералните демократи с 20%, а управляващата Консервативна партия се срина до четвърта позиция с 18%. Зад тях са Зелените с 9 на сто.Фараж коментира, че тези резултати са невероятно добри за партията му.Въпреки че премиерът на Великобритания Тереза Мей днес официално ще подаде оставка, тя остава най-популярният избор за ролята за разлика от лидера на опозицията. 29 на сто от британците смятат, че Мей би била по-добър премиер в сравнение със 17%, които мислят същото за лидера на лейбъристите Джереми Корбин. Близо половината (47%) не могат да изберат измежду тях, а 7 на сто отказват да отговорят.В проучването са участвали 1670 британци в периода 5-6 юни 2019 г.Новата партия на Фараж бешеПартията на Фараж спечели изборите за Европейски парламент през миналия месец. ", "date": "2019.06.07", "title": "За първи път партията на Фараж е най-голямата политическа сила на Острова"}
{"url": "https://news.bg/disasters/edin-milion-novi-infektsii-predavani-po-polov-pat-na-den.html", "text": "Един милион нови инфекции, предавани по полов път, се случват всеки Божи ден, изчисли Световната здравна организация (СЗО).Това означава повече от 376 млн. нови случая годишно за четири инфекции - хламидия, гонорея, трихомониаза и сифилис.СЗО подчертава липсата на напредък в спирането на разпространението на инфекциите, предавани по полов път и изтъква, че данните са \"изключително тревожни\", съобщава Би Би Си.Експертите са особено загрижени за повишаването на резистентните на лекарства сексуално предавани инфекции.СЗО редовно оценява глобалното въздействие на четирите често срещани инфекции.В сравнение с последния си анализ през 2012 г. СЗО съобщава, че \"няма съществен спад\" в равнищата на новите или съществуващите инфекции.Предполага се, че около един на всеки 25 души в световен мащаб има най-малко една от тези четири полово предавани инфекции, като някои страдат от няколко инфекции едновременно.Данните показват, че сред хората на възраст между 15 и 49 години през 2016 г. е имало:Трихомониазата се причинява от инфекция от паразит по време на секс. Хламидия, сифилис и гонорея са бактериални инфекции.Симптомите на сексуално предаваните инфекции могат да включват отделяне на гной, болка при уриниране и кървене между менструациите. В много от случаите обаче няма никакви симптоми.Сериозните усложнения могат да включват възпалително заболяване на таза и безплодие при жени от хламидия и гонорея, както и сърдечно-съдови и неврологични заболявания от сифилис.Ако жена се зарази с полово предавана инфекция, когато е бременна, това може да доведе до мъртво раждане, преждевременно раждане, ниско тегло при раждане и здравословни проблеми за бебето, включително пневмония, слепота и вродени деформации.Д-р Питър Салама от СЗО коментира: \"Виждаме тревожна липса на напредък в спирането на разпространението на полово предавани инфекции в световен мащаб. Това е сигнал за тревога за предприемане на съгласувани усилия, за да се гарантира, че всички, навсякъде могат да имат достъп до услугите, от които се нуждаят, за да се предотвратят и лекуват тези инвалидизиращи заболявания.\"Практикуването на безопасен секс, особено чрез използване на презервативи и по-добър достъп до тестване, са от решаващо значение, изтъкват от СЗО.", "date": "2019.06.07", "title": "Един милион нови инфекции, предавани по полов път на ден"}
{"url": "https://news.bg/regions/i-pleven-v-gotovnost-zaradi-visokite-niva-na-dunav.html", "text": "Областният управител на Плевен Мирослав Петров издаде заповед за обявяване на първа степен на готовност за общините по поречието на река Дунав, съобщи Нова.Решението на Петров да обяви първа степен на готовност е заради нивото на Дунав при Никопол - там реката е достигнала над кота 668.Със заповедта областният управител нарежда кметовете на общините Долна Митрополия, Гулянци, Никопол, Белене, както и на управителя на \"Напоителни системи\" - Плевен, да определят длъжностни лица за наблюдение на застрашените участъци на предпазните диги на реките Дунав, Искър, Вит и Осъм.Там, където по короната на дигите има непроходими участъци заради прорасла растителност, да предприемат дейности за почистване са задължени управителят на \"Напоителни системи\" в областния град и кметът на община Белене.Припомняме, вчера  обявиха във Видин, а в Лом - втора.", "date": "2019.06.07", "title": "И Плевен в готовност заради високите нива на Дунав"}
{"url": "https://news.bg/economics/manolova-uvelichenieto-na-toka-i-parnoto-e-neobosnovano.html", "text": "Предложението за увеличение на цената на тока и парното е необосновано. Това заяви омбудсманът Мая Манолова, която участва в второто обществено обсъждане в КЕРВ тази седмица.По думите ѝ то е нечестно спрямо българските граждани. Омбудсманът подчерта, че общественото обсъждане било бутафория, защото липсвали представители на Министерството на енергетиката, на парламента, на Столична община, работодатели и синдикати.По всичко личи, че решенията за повишаване на цената предварително са взети, обясни Манолова. Според нея с общественото обсъждане просто трябвало да се отбие номера.Манолова е категорична, че не трябва да има увеличение на парното предвид намаляването на цената на природния газ. По думите ѝ би следвало да има намаление на цената на парното не само в София, но и в цялата страна.Общественият защитник посочи, че цената на природния газ на международните пазари е в исторически най-ниските си нива. С 50% намаление спрямо октомври миналата година.В същото време \"Булгаргаз\" предлага намалението да бъде само 10 стотинки или под 1%, допълни Манолова.Тя изтъкна, че не е получила отговор на въпросите защо Топлофикация всяка следваща година произвежда по-малко топлоенергия, при положение, че се присъединяват нови абонати, защо делът на разходите непрекъснато се увеличава, защо не намаляват технологичните загуби, както и защо ремонтните програми на Топлофикации не се изпълняват.Омбудсманът заяви, че продължава да се наблюдава порочната закономерност - при регистрирано намаление на цената на природния газ, цената на парното и на топлата вода да не се променят, а дори да се вижда увеличение.Припомняме, енергийният регулатор предлага нова цена на електроенергията всяка година от 1 юли. През тази енергийните , но преди месец председателят на КЕВР Иван Иванов съобщи, че токът ще поскъпне в зависимост от инфлацията, която надхвърля 3%. ", "date": "2019.06.07", "title": "Манолова: Увеличението на тока и парното е необосновано "}
{"url": "https://news.bg/finance/zhelyazkov-ubezhdava-za-minusite-na-paketa-mobilnost-polsha-ungariya-litva-i-latviya.html", "text": "Министърът на транспорта, информационните технологии и съобщенията Росен Желязков обсъди с колегите си от Полша, Унгария, Литва и Латвия съвместна стратегия на държавите членки на ЕС, които се противопоставят на текстове в Пакета \"Мобилност\" I. Срещата се проведе по време на вчерашното заседание на Съвета по транспорт на ЕС в Люксембург.\"Трябва да бъде преосмислен цялостният подход по Пакета за мобилност I. Наблюдаваме несъответствие между предвидените мерки в законодателните предложения и начертаните дългосрочни цели, в областта на транспорта. Приетите на първо четене текстове в Европейския парламент, както и тези от общия подход на Съвета, са напълно неприемлива основа за последващи институционални преговори. Съвместните усилия следва да бъдат насочени към постигане на балансирана и устойчива правна рамка, за европейския транспортен сектор\", заяви Желязков пред транспортните министри.Министърът ни също така подчерта, че ясната оценка на последствията на направените законодателни предложения, е крайъгълният камък не само за засилване развитието на Единния пазар, но и за осигуряване на подобрени условия на труд в сектора.През следващата седмица Желязков ще покани на среща представители на превозвачите и новоизбраните български членове на Европейския парламент.Основната тема на разговорите ще бъде предстоящите действия и съвместните стъпки по Пакета \"Мобилност\".", "date": "2019.06.07", "title": "Желязков убеждава за минусите на пакета \"Мобилност\" Полша, Унгария, Литва и Латвия"}
{"url": "https://news.bg/world/rusiya-i-germaniya-s-parva-sdelka-ot-godini-za-pooshtryavane-na-ikonomikata.html", "text": "Правителствата на Русия и Германия подписаха инициатива за поощряване на икономическата активност - първото подобно споразумение между двете държави от години, информира ДПА.Докато политическите отношения между двете страни за конфликта в Украйна остават обтегнати, Русия и Германия подсилиха икономическите връзки през изминалата година, включително разширяват големия газов проект \"Северен поток\".\"Нормално е неразрешените въпроси да са като слон в стаята\", обяви германският икономически министър Петер Алтамйер след подписването на документа с руския си колега Максим Орешкин.Документът, подписан на Петербургския международен икономически форум в Санкт Петербург, има за цел да създаде благоприятна среда за резултатни икономически дейности между двете държави.Алтмайер, първият икономически министър на Германия, който присъства на форума от възникването на конфликта в Украйна преди пет години, отбеляза, че санкциите на ЕС срещу Русия ще останат, докато конфликтът продължава.\"Конфликтите доведоха до огромен спад на развитието на европейско-руските отношения. Искаме да засилим сътрудничеството колкото е възможно повече\", обяви германският министър.Той припомни, че наскоро \"Даймлер\" е открил завод до Москва.\"Има големи инвеститорски проекти на други германски компании\", отбеляза Алтмайер, но не даде подробности. Той иска германските инвестиции в Русия да получат необходимите гаранции.", "date": "2019.06.07", "title": "Русия и Германия с първа сделка от години за поощряване на икономиката "}
{"url": "https://news.bg/comments/vsichki-sme-dzhendari.html", "text": "На 8 юни хората от ЛГБТ общността у нас ще излязат на мирно шествие, подкрепени от близките, приятелите и от домашните си любимци (който иска). С други думи едни джендъри, както са известни в интернет фолклора, ще се хванат за ръка и ще демонстрират с искане за равни права. Правят го вече за 12-ти път, след злополучната 2008 година, когато излизат на шествие под надслов \"Аз и моето семейство\" и ги атакуват неонацисти, скинари, националисти и футболни ултраси. Замерват ги с камъни, бомбички, дори с коктейл Молотов. Полицията арестува над 80 души. Децата на дъгата не се отказват и продължават да излизат всяка година на мирен протест, като лакмус за прословутата българска толерантност, която с ентусиазъм заявяваме навън и услужливо забравяме, когато сме сами вкъщи.Ще ги подкрепят едни други джендъри - тия дето ги финансират от Норвегия и други страни по най-различни грантове, за да разпространяват хомосексуалната ерес в нашите земи, платените соросоиди. Същите, които подкрепят Националната стратегия за детето, която пък цели само едно - да ни отнемат децата и да ги дадат на приемни родители. Прогресивните сили организират групи за натиск (предимно в социалните мрежи) и печатат флаери, с които ни информират каква опасност е надвиснала над родителските ни права и на кои телефони не трябва да се звъни в случай на насилие над дете, за да не ни го вземе държавата и да стане като в Скандинавието, където хомосексуални двойки отглеждат поколението на хетеросексуални родители. В този ред на мисли по-здравомислещите майки и бащи е най-добре да не разхождат децата си в района на Княжеската градина в събота, защото там ще се провежда София прайд, а както стана ясно, хомосексуализмът се предава не само по полов, но и по въздушно-капков и зрителен път. В контекста на вълненията около стратегията, моментът никак не е подходящ за гей парад.Прайдът може и да не случи на момент, но не пречи да бъде употребен от политиците, по традиция от предишни години. През 2008-ма лидерът на Българския национален съюз Боян Расате развя перчем срещу протестиращите и беше арестуван. Този акт \"втвърди\" и без друго стоманените редици на организацията му, която се бореше за чиста българска нация. Расате построи къща, сготви в национален ефир и повече не се чу. Днес членът на Испанската фаланга се занимава основно с даване на интервюта покрай поредния конфликт между роми и българи, когато си почива от съдебни дела. През 2012 г., по време на петия прайд, по-култивираната му версия Ангел Джамбазки от ВМРО и колегите му от \"Атака\" държаха речи на контрапротест край НДК преди да потеглят, предвождани от три млади хетеросексуални двойки (символ на традиционното българско семейство), в националистическо шествие към църквата \"Света неделя\". Контрапротестиращите получиха и благословията на ставрофорния свещеноиконом Евгений Янакиев от Сливен, който насърчи православните християни към съпротива с думите: \"Замерването с камъни е удачен вариант.\" Джамбазки се готви за втория си мандат като евродепутат, но колегите му от ВМРО, на които предстоят местни избори, не спят. Те вече разпространиха позиция относно \"джендър пропагандата\", според която целта на протестиращите не е борба за равни права, а пропаганда на \"розовите фашисти\", които са насочили хомосексуалните си стрели към най-беззащитните - децата. Неслучайно из цял свят отрано ги обучават как да се самозадоволяват и как да правят анален секс, ще ви кажат воеводите. НФСБ също не остават назад. Те упорито настояват, че протестиращите са хора със \"сексуални отклонения\" и с политически искания, и споделят тревогата на ВМРО, че това е опит за промяна на \"традиционните национални ценности и правни устои\" на българите насочен особено силно към децата.Историята на българските прайдове показва, че политиците са в състояние да изтъргуват и подкрепата си, както се случи с червения Георги Кадиев през 2011 г. Като кандидат за кмет на София по онова време (неосъществената му детска мечта), той заведе дори съпругата си Соня на Моста на влюбените да се здрависат с организаторите на гей парада. По-късно се отметна от позицията си и заяви, че е против гей браковете и предпочита \"нормалните семейства\". Година преди него ДСБ реши \"да прегърне разнообразието\", както призоваваха организаторите на третия гей парад, и станаха първата парламентарна партия, която подкрепя прайда. Извън парламента солидарност заявиха зелените и социалистическата младеж. Ако някой реши да проследи историята на това шествие у нас, ще забележи закономерна зависимост между политическата подкрепа или заклеймяване и наличието на избори в съответната година. Не е изключение и София прайд 2019. От управляващата партия ГЕРБ, макар и с неохота, поддържат европозицията, че хомосексуалните хора трябва да имат равни права с останалите членове на обществото, но законодателната им активност е доста сдържана в тази посока. Снишиха се след неуспешния опит за ратифициране на Истанбулската конвенция, но понеже колегите им от Европа ги сритаха, направиха блед опит да се реваншират и с приетите миналата година промени в Наказателния кодекс домашното насилие и психическия тормоз бяха криминализирани. Трудно е да си по европейски либерален към хомосексуалните, когато лидерът ти е ярко хетеросексуален - рита топка, хвърля си чорапите, където свари (както сам призна преди години в интервю), а \"момичетата от УБО\" му гладят ризите. Ако го предизвикат да коментира хомофобските изяви на коалиционните си партньори, най-вероятно ще каже, че това си е тяхна позиция, в която ГЕРБ не се меси.И на тоя фон хората с нетрадиционна сексуалност организират прайд. Защо е нужно? Защото са хора, на които са им присъщи най-органичните човешки потребности - да обичат, когото искат; да живеят с партньора си; да не крият идентичността си; да не бъдат дискриминирани; да получават защита от домашно насилие и още много права, от които хетеросексуалните не са лишени. През 2012 г. Агенцията на Европейския съюз за основни права проведе най-мащабното до момента проучване сред ЛГБТ общността в страните-членки на ЕС. Участвалите в проучването българи са 1034 души. 68 % от запитаните признават, че ежедневно са подложени на обидни шеги. Според 47 % от участниците неприязънта към хората с нетрадиционна сексуална ориентация в България е \"много широко разпространена\", 38 % твърдят, че е \"умерено разпространена\" и само 15 %, че е \"рядко срещана\". 92 % от запитаните заявяват, че биха се чувствали по-добре, ако в училище е имало политика на толерантност спрямо лесбийките, гей мъжете и бисексуалните хора. Само 30 % са признали ориентацията си в семейството, 85 % са криели, че са ЛГБТ в училище, а 41 % са били мишена на негативни коментари от съучениците си. 60 % не са докладвали случаите на дискриминация, на които са станали жертва, защото смятат, че нищо не би се променило. Обобщените данни за Европа показват, че 50 % от ЛГБТ хората избягват определени места, където биха станали жертва на тормоз. Почти половината от запитаните потвърждават, че отправянето на обиди към хората с нетрадиционна сексуалност от политици е широко разпространено. Две трети от тях избягват да се държат за ръце с партньора си на обществено място от страх да не бъдат нападнати или тормозени.Утре, на прайда, ще могат да се хванат за ръце, на следващия прайд - пак. Защото хетеросексуалните се дразнят от такива джендърски демонстрации. Нищо че светът вече е много по-шарен. Като дъгата е символ на хората, които ще протестират мирно. И всички сме джендъри, не защото сме тръгнали да се преориентираме сексуално, а защото границите между мъжките и женските социални функции все повече се размиват. Все пак, за успокоение на ултрасите от футболните агитки, които утре вероятно ще \"охраняват\" гей парада, ще кажа: \"Момчета, ние може да сме джендъри, но съдията си е п.....с\".", "date": "2019.06.07", "title": "Всички сме джендъри"}
{"url": "https://news.bg/int-politics/nay-noviyat-samoletonosach-na-sasht-se-okaza-nesavmestim-s-f-35.html", "text": "Конгресът на САЩ може да забрани експлоатацията на най-новия самолетоносач на САЩ CVN-79 \"Джон Ф. Кенеди\", пише изданието .Това било свързано с факта, че изтребителите от пето поколение F-35C не са съвместими с настоящите версии на електромагнитния катапулт EMALS (Еlectromagnetic Aircraft Launch System) и съоръжението за бързо забавяне на самолета при кацане (Advanced Arresting Gear) на този кораб, като съответно те не могат да излитат и да кацат на \"Джон Ф. Кенеди\".Освен това противниците на проекта смятат, че CVN-79 не е в състояние да изпълнява основни функции. По време на проведените изпитания само самолетите F/A-18 Super Hornet и EA-19G Growler са били в състояние да излитат от кораба.CVN-79 \"Джон Ф. Кенеди\" е част от проекта \"Форд\". Първият самолетоносач на проекта, CVN-78 \"Джералд Р. Форд\", струва на Вашингтон рекордните 12,9 млрд. долара. Той беше предаден на американските военноморски сили през 2017 година.Пентагонът планира да построи общо между 10 и 12 кораба от този клас. Някои от тях трябва да постъпят на въоръжение до 2027 г.Проектобюджетът за отбрана на САЩ за следващата година има точка за възможното спиране на програмата за строителството на \"Форд\", докато не бъде доказана съвместимостта на техните самолетоносачи с изтребителите F-35.", "date": "2019.06.07", "title": "Най-новият самолетоносач на САЩ се оказа несъвместим с F-35"}
{"url": "https://news.bg/politics/goranov-mozhem-da-platim-sumata-za-iztrebitelite-navednazh.html", "text": "Финансовият министър Владислав Горанов смята, че е по-малко вероятно да договорим разсрочено плащане с \"Локхийд Мартин\" по сделката с изтребителите. Според Горанов обаче държавата ни има възможност да плати сумата наведнъж, а не както настояваше военния министър Красимир Каракачанов - на вноски.С позицията си финансовият министър се разминава от създалото се мнение, че преговорите ще се водят основно за разсрочване на плащането. Изказвания в такава насока .По думите на Горанов сумата за изтребителите е доста сериозна, но за радост, държавата би могла да я плати наведнъж. Той не отговори дали става въпрос за заем, но повтори, че може да си позволим да я платим наведнъж. Горанов допълнително посочи, че страната ни все още е в преговори за разсрочено плащане и все още има вероятност такова да бъде договорено. До есента страната ни трябва да бъде наясно с всичко.Горанов обясни, че със сигурност военните проекти са скъпо за фиска усилие, но това, в което е убеден е, че изтребителите са най-оптималният за България вариант. Той се надява да бъде постигната оптималната цена.\"След като сме членове на НАТО и това усилие трябва да бъде направено\", акцентира Горанов.Припомняме, че Американският конгрес одобрил финансовата рамка за придобиване на 8 многоцелеви изтребителя Ф-16 Блок 70 от България преди няколко дни, след което в България се разгоря дискусия за цената, която американците искат от нас за закупуването на изтребителите. Няколко пъти военният министър , максималната сума, а не окончателната цена на сделката. В момента текат преговори с \"Локхийд Мартин\" по окончателните параметри на сделката, като от българска страна е сформирана . Първоначално българският парламент даде разрешение ., но след това бе прието допълнително решение, според което се допуска отклонение от посочената цена.", "date": "2019.06.07", "title": "Горанов: Можем да платим сумата за изтребителите наведнъж"}
{"url": "https://news.bg/crime/razbiha-shema-za-falshivi-meditsinski-za-novi-shofyori-v-pernik.html", "text": "Полицаите в Перник разбиха схема за получаване на фалшиви медицински свидетелства, които да послужат за издаването на шофьорски книжки.По данни на Областната дирекция на МВР в Перник акцията е проведена вчера от служител на сектор \"Противодействие на икономическата престъпност\".Спецполицаите атакували медицински център в Перник. Вътре били намерени и иззети множество бланки \"Медицинско свидетелство\", които били с подписи и печати на различни лекари специалисти, само трябвало да се нанесат личните данни на кандидат - шофьорите.Хората, имащи нужда от подобен документ, посещавали центъра и срещу определена сума получавали готовото медицинско удостоверение.По случая е започнато досъдебно производство под ръководството на Районна прокуратура - Перник. Работата по разследването продължава.", "date": "2019.06.07", "title": "Разбиха схема за фалшиви медицински за нови шофьори в Перник"}
{"url": "https://news.bg/int-politics/tramp-obyavi-stoltenberg-za-svoy-nay-golyam-fen.html", "text": "По време на пътуването си до Обединеното кралство, където участва в честванията на десанта в Нормандия и се срещна с европейски лидери, президентът на САЩ развенчава пред \"Фокс Нюз\" критиците, които прогнозират, че , разпад на НАТО и изолация на САЩ, съобщава \"Спутник\".Доналд Тръмп осъди критиците на своята политика zа НАТО, като заяви, че докато алиансът \"пада\" през последните 15 години, сега е \"като ракета\". \"А секретарят Столтенберг е може би най-големият фен на Тръмп, за да бъда честен с вас. Обикаля наоколо, изнася реч на другия ден, каза, без Доналд Тръмп, може би нямаше да има НАТО \", обяснява президентът, отбелязвайки, че НАТО има над 100 милиарда долара от други страни, които сега \"започват да плащат\".Той още веднъж отбелязва, че САЩ са стигнали до точката, в която страната е \"плащала близо до 100% за НАТО\" и обвини други съюзници, че са избегнали да споделят тежестта.\"И така, плащахме, за да защитим всички тези европейски нации и това просто не е справедливо. Казах им, казах на страните, на ръководителите на страните. Казах: \"Не е честно\". САЩ дори не са спечелили от това ... Те са платили повече от сто милиарда долара повече за своята защита\", допълва той.Тръмп се насочи и към Германия, която се съпротивляваше да увеличи разходите си въпреки многократните му критики. Той настоява, че Берлин трябва да \"плаща много повече\", отколкото сега, и обвинява, че \"се възползват от нас\".Опровергавайки всички твърдения за разрив между Тръмп и Меркел, той отбеляза, че упоритостта му по отношение на разходите за НАТО дори я накарала да се засмее.\"Вчера бях с Ангела Меркел, която много ми харесва. Много хора мислят, че нямаме добри отношения... Ние имаме! И дори се усмихва, когато казвам, виж, трябва да платиш, а тя някак се смее, защото от години се измъкват от това. Това е несправедливо\", коментира Тръмп.Запитан за неотдавнашния призив на  да съборят стените на невежеството и да се борят с изолационизма, без да споменава имена, нещо, което се тълкува като антиТръмп тирада, президентът обясни, че \"тя казва какво има да каже\" и допълва, че преди няколко дни е имала \"доста тежки избори\", но той все пак я харесва.\"Разбирам се с нея, но казах: \"Трябва да платите\". Повечето от страните сега са близо, или много близо. И това е нещо огромно. Това е над сто милиарда долара за много кратък период от време\", допълва Тръмп.Доналд Тръмп многократно критикува НАТО - по-специално вноските на страните в  организацията. Тръмп поиска от всички страни-членки на НАТО възможно най-скоро да достигнат разходи за отбрана до 2% от БВП. По време на реч на срещата на върха на Алианса той предложи страните не само да изпълнят това задължение, но и да увеличат разходите до 4% от БВП.В момента само осем държави-членки на НАТО харчат повече от 2% за отбраната, а военният бюджет на САЩ е около 3,58% от БВП.", "date": "2019.06.07", "title": "Тръмп обяви Столтенберг за свой най-голям фен"}
{"url": "https://news.bg/world/leybaristite-spryaha-partiyata-na-farazh-kam-parvo-deputatsko-myasto-v-parlamenta.html", "text": "Британската опозиционна Лейбъристка партия не позволи на Партия \"Брекзит\" на Найджъл Фараж да спечели първо депутатско място в парламента на страната на частични избори в Източна Англия, съобщава \"Ройтерс\".Новата партия на Фараж губи с по-малко от 700 гласа (683).Победата може да отслаби натиска върху лидера на лейбъристите Джереми Корбин категорично да обяви подкрепата си за втори референдум за Брекзит. Мнозина в партията смятат, че втори референдум е единственият начин за пробив в преговорите за Брекзит.Лейбъристите приветстваха победата на Лиса Форбс, която спечели с 10 484 гласа. Втори е кандидатът на Партия \"Брекзит\" Майк Грийн с 9 801 гласа. Трети е кандидатът на Консервативната партия със 7 243.48% избирателна активност на вота, пише \"Гардиън\". Питърбъро отиде към избори, след като депутатът от Лейбъристката партия Фиона Онасаня беше. Тя излъгала във връзка с шофиране с превишена скорост.Консерваторите отчитат най-слабия си резултат в избирателния район от 1886 г.", "date": "2019.06.07", "title": "Лейбъристите спряха партията на Фараж към първо депутатско място в парламента"}
{"url": "https://news.bg/politics/2023-godina-idva-parviyat-nov-korab-za-vms.html", "text": "Първият нов кораб за Военноморските сили ще бъде доставен до 2023 година, а вторият - до края на 2024 година. Това заяви по време на парламентарния контрол вицепремиерът и военен министър Красимир Каракачанов, цитиран от БНР.Министърът припомни, че общата стойност на сделката е 820 милиона лева без ДДС.Той обаче изрази притеснения, че модернизацията на ВМС може евентуално да се забави, ако се наложи страната ни да плати на САЩ цялата сума наведнъж за изтребителите Ф-16.\"Казвам, имам притеснения. Няма такава индикация към момента. Разбира се, аз не бих искал това да се случва, тъй като няма как модернизацията на един от видовете въоръжени сили да бъде за сметка на останалите. Това не е справедливо, не е нормално и ще създаде само недобри усещания в личния състав на въоръжените сили\", коментира Каракачанов.Забавяне на проекта за военноморския флот може да има, ако до 12 юни, докато се подготвя докладът, се докаже, че ценовите и технически параметри, които се разглеждат, имат пропуски. В този вариант Министерството на отбраната ще даде възможност на фирмите за корекция, обясни още министърът.\"При такъв вариант ние ще направим всичко възможно, а именно ще дадем възможност на трите фирми участнички да си подобрят офертите, ако има такъв вариант. Ако не може - при първо разглеждане да се прецени, ако има надхвърляне на сумата... ще даде възможност да си коригират офертите до рамките, които е гласувало Народното събрание с идеята да стигнем до подписване на договор. Амбицията ни е до края на годината да имаме договор за ВМС\", допълни Каракачанов.", "date": "2019.06.07", "title": "2023 година идва първият нов кораб за ВМС"}
{"url": "https://news.bg/crime/aktivistite-ot-lozenets-ne-znayat-za-iska-na-arteks-sreshtu-tyah.html", "text": "Мариан Башур и Никола Вапцаров от Инициативен комитет \"Лозенец\", които покрай скандала с апартаментите на властта се опълчиха на строителната фирма \"Артекс\" и строежа на небостъргача \"Златен век\" в квартала\", не са уведомени от Софийския градски съд (СГС), че срещу тях има заведени искове.Пред БНР Никола Вапцаров посочи, че не знае в какво точно се състои искът. Той коментира, че с документите са доказали, че посочената сграда се строи без разрешително за строеж и това се е доказало от всички институции.\"Благодарение на разследването за \"Апартаментгейт\" и изнесената в медиите информация институциите се задействаха по нашите сигнали. Иначе ние протестираме от 2017 година\", каза Вапцаров.Според него това дело е с цел сплашване на гражданското общество.Припомняме, по данни на СГС от \"Артекс\" са завели 2 граждански дела срещу Башур и Вапцаров. С исковете строителната фирма претендира за по 100 000 лева обезщетение и от двамата активисти.", "date": "2019.06.07", "title": "Активистите от \"Лозенец\" не знаят за иска на \"Артекс\" срещу тях"}
{"url": "https://news.bg/world/kraytser-na-sasht-se-doblizhi-na-50-metra-ot-ruski-razrushitel-v-iztochnokitaysko-more.html", "text": "Тихоокеанският флот на Русия обвини боен кораб на САЩ, че е предприел действия, които са били близо да доведат до катастрофа с руски военен кораб в Източнокитайско море. Москва обвинява Вашингтон в опасни маневри, съобщава \"Ройтерс\", позовавайки се на руски медии.Ракетният крайцер USS Chancellorsville внезапно е променил курса и се е приближил на 50 метра от разрушителя \"Адмирал Виноградов\", който е бил принуден да предприеме извънредни действия, за да се избегне сблъсък.Русия е изразила официален протест пред САЩ. Инцидентът е станал днес около 03,35 часа по Гринуич.В същото време \"Адмирал Виноградов\" е на въоръжение от юни 1987 г.Американският кораб е от юли 1988 г. Той е бил част от бойна група към самолетоносач, участвала във войните в Ирак и Афганистан.", "date": "2019.06.07", "title": "Крайцер на САЩ се доближи на 50 метра от руски разрушител в Източнокитайско море"}
{"url": "https://news.bg/politics/obedinenite-patrioti-bili-v-nasipno-sastoyanie.html", "text": "Депутатът от ВМРО Искрен Веселинов определи случващото се в последните дни в малката коалиция като \"постсеизмични трусове след земетресението на евроизборите\".Нашият апел е колегите, които имат по-малък резултат, да се научат са губят и да търсят вината първо в себе си, а не в другите, заяви Искрен Веселинов пред журналисти в парламента.Според него тогава отношенията могат да се нормализират.Той е категоричен, че от ВМРО нямат за цел да затъват в блатото на някакъв коалиционен скандал, защото той е безсмислен.Към момента воля да са заедно почти отсъства, подчерта Веселинов.На въпрос възможен ли е вариант за коалиция без \"Атака\", той обясни, че е възможно самостоятелно явяване на предстоящите избори, но е възможно и коалиране само с НФСБ. По думите обаче се очаква, когато имаш партньор да има и някакъв \"happy end\" накрая, дори да е имало търкания.Не може да бъдеш в състояние на перманентен скандал 2 години, посочи депутатът от ВМРО.Той подчерта, че е участвал в насрочването на поне 7-8 коалиционни съвета, които са били бламирани от партньорите.На въпрос какво толкова ще се стане, ако се разпадне малката коалиция, Веселинов коментира, че няма да стане нищо.Ние не нападаме никого. Кампании и целенасочени опити за злепоставяне не сме правили, отбеляза Веселинов.Той посочи, че от 6 месеца коалицията няма парламентарен живот и вече нямали общи позиции с партньорите си. Всичко се формирало буквално в парламентарна зала.Факта е, че коалицията не работи и всичко е в насипно състояние, изтъкна Веселинов.По темата за държавните субсидии за политическите партии депутатът от ВМРО заяви, че е категорично \"за\" намаляване на субсидиите.Трябва обаче да се направи, че да се гарантира минимумът за съществуването на политическите партии, уточни Веселинов.Дали този минимум ще се гарантира през държавната субсидия, каквото е неговото виждане или чрез някакви други механизми, трябва да се реши чрез дебат, по думите му.Веселинов поясни, че сумата от 5 лв. на действителен глас му се струва приемлива, но все пак я тя била въпрос на дебати.", "date": "2019.06.07", "title": "Обединените патриоти били в насипно състояние"}
{"url": "https://news.bg/world/vlastite-v-avstraliya-konfiskuvaha-rekordni-blizo-2-tona-narkotitsi.html", "text": "Австралийските власти иззеха най-голямото количество метамфетамин в историята на страната. Конфискувани са 1,8 тона наркотици в Мелбърн, скрити в тонколони, доставени от Банкок, информира АП.Граничните сили на Австралия поясняват, че са конфискували 1,759 тона метамфетамини на кристали и 37 килограма хероин.На улицата цената на метамфетамина е 1,2 милиарда австралийски долара (835 милиона щатски долара) и на хероина 13 милиона долара.Все още не са извършени арести.Властите отбелязаха, че успешната операция ще нанесе сериозен удар върху доставките на наркотици в щата Виктория.", "date": "2019.06.07", "title": "Властите в Австралия конфискуваха рекордни близо 2 тона наркотици"}
{"url": "https://news.bg/politics/upravlenieto-obedinyava-patriotite-prizna-yavor-notev.html", "text": "Управленската програма е в основата на дейността на трите партии от малката коалиция. Това заяви депутатът от \"Атака\" Явор Нотев в кулоарите на парламента.Той уточни, че ще продължат да работят както досега.Мисля, че същественото в изказването на Сидеров и Каракачанов е поетите ангажименти съобразно управленската програма.По думите му това е основата, върху която ще се градят техните отношения.Нотев отбеляза, че всяка партия е запазила своето право в парламентарна зала да гласува поотделно по различни въпроси.Явор Нотев отказа да коментира дали е коалиция ОП след като няма коалиционен съвет и диалог между партии.Припомняме малко по-рано в кулоарите на парламента лидерът на НДСБ Валери Симеонов заяви, че Депутатът от ВМРО Искрен Веселинов пък заяви, че", "date": "2019.06.07", "title": "Управлението обединява патриотите, призна Явор Нотев"}
{"url": "https://news.bg/crime/mele-mezhdu-tsigani-v-peshtera-dovede-do-5-aresta.html", "text": "Масов бой и вандалски прояви в ромския квартал на Пещера \"Луковица\" доведе до ареста на 5 лица. Вследствие на разпрата е ранен 1 мъж, информира \"24 часа\".По данни на говорителя на полицията в града Мирослав Стоянов при мелето били изпочупени стъклата на две къщи и постройки в района на ромската махала.Сигналът за сбиването е бил подаден в следобедните часове в четвъртък. Разпрата се разразила между група мъже от две отдавна враждуващи фамилии.Напрежението бързо ескалирало, при което с дървени колове бил пребит 51-годишния Ангел В. Мъжът е транспортиран в областната болница в Пазарджик със счупен крак и множество травми по главата. Той е без опасност за живота, информират от здравното заведение.За потушаване на ескалиралото напрежение в Пещера са били изпратени служители както на местната полиция, така и автопатрули от Пазарджик.Издирват се и други участници във вандалските прояви.Към момента обстановката в квартала е спокойна, каза говорителят на полицията Мирослав Стоянов.След спирането на безредиците полицията е задържала петима от участниците в боя - мъже на възраст от 19 до 49 години. Полицейски автопатрул продължава да следи за спазване на обществения ред в града.", "date": "2019.06.07", "title": "Меле между цигани в Пещера доведе до 5 ареста"}
{"url": "https://news.bg/int-politics/putin-ne-mu-lipsva-che-nyama-pokana-za-75-godishninata-ot-desanta-v-normandiya.html", "text": "Руският президент Владимир Путин заяви, че \"не е проблем\", че той не е поканен да се присъедини към други световни лидери, отбелязващи 75-ата годишнина от десанта в Нормандия, съобщава БиБиСи.Путин, който бе поканен на събитието за 70-тата годишнина през 2014 г., заяви, че има \"достатъчно друга работа\" в Русия. Коментарите са след като правителството заяви, че десантът \"не е решаващ за изхода от войната\".Русия често обвинява Запада, че не признава ролята на СССР във Втората световна война.Световни лидери, включително американският президент Доналд Тръмп, присъстваха на отбелязването в четвъртък, където отдадоха почит на съюзническите войски, които дебаркират срещу германските сили на брега на Северна Франция на 6 юни 1944 г. в най-голямата морска и въздушна операция в историята.Путин се присъедини към последното голямо честване през 2014 г., но тази година не бе поканен. Говорейки на икономическия форум в Санкт Петербург, той обясни, че липсата на покана не е проблем.\"Ние също не каним всички на всяко събитие. Защо да бъда поканен навсякъде? \", коментира руският президент.Неговата забележка е ден след като руското министерство на външните работи обясни, че значението на Десантът в Нормандия за изхода на войната не трябва да се преувеличава.Когато страните спорят за настоящето, те често не са съгласни и с миналото. Британският премиер Тереза ​​Мей го определя, като деня, в който \"определи съдбата на бъдещите поколения\". Но руското външно министерство вижда нещата по съвсем различен начин.\"Десантът в Нормандия не оказва решаващо въздействие върху изхода на Втората световна война\", заяви говорителят Мария Захарова. \"Това бе неизбежно след победите на Червената армия при Сталинград и Курск.\"Популярният руски вестник \"Комсомолская правда\" пита: \"Защо Западът иска всички да мислят, че техният фронт не е само вторият фронт, а главният?\".Той допълва, че милиони съветски войници са убити, докато армията чака съюзниците да отворят втори фронт.Може би, ако президентът Путин бе поканен да се присъедини към честването, гледната точка на Русия можеше да бъде по-положителна.Руски телевизионен водещ заяви: \"Не би имало дори десант в Нормандия, ако не бяха съветските войници, загинали от 1941 г. до края в борбата срещу фашизма.\"Москва се бие с германските сили на изток почти три години и по време на Десантът в Нормандия, който в крайна сметка води до освобождението на Западна Европа от нацистка Германия.Съветският съюз губи повече от 25 милиона души в наричаната от тях \"Велика отечествена война\" - повече от всяка друга нация.Всяка година , за да отбележи годишнината от края на Втората световна война и да си спомни ролята на съветските войски.", "date": "2019.06.07", "title": "Путин не му липсва, че няма покана за 75-годишнината от десанта в Нормандия "}
{"url": "https://news.bg/crime/5-domashni-kucheta-ubiha-mazh-v-sofiysko.html", "text": "Пет домашни кучета убиха човек в Софийско, информира Нова.Мъжът е бил нападнат и изяден от домашните кучета в гориста местност край софийското село Владо Тричков. Нападението станало вчера, четвъртък.Жертвата е на 39-годишна възраст.По случая вече се води разследване под надзора на прокуратурата. Има данни и за задържан мъж - собственика на кучетата.Изяснено е, че кучетата са от породата Кане корсо. Според местни хора животните и друг път нападали хора.Огледите на мястото на тежкия инцидент продължават.", "date": "2019.06.07", "title": "5 домашни кучета убиха мъж в Софийско"}
{"url": "https://news.bg/world/25-dushi-sa-raneni-pri-eksploziya-v-zhilishtni-sgradi-v-shvetsiya.html", "text": "25 души са ранени при експлозия в две съседни жилищни сгради в южен шведски град, съобщават \"Ройтерс\" и други медии.Експлозията е станала в град Линшопинг на 175 километра югозападно от Стокхолм. Експлозията е счупила прозорци и е унищожила балкони. Едната от сградите е на пет етажа, а другата е на четири етажа, информира АП.Полицията обяви, че е изпратен сапьорски екип в района след експлозията, която е станала около 07,00 часа по Гринуич. Районът е отцепен от полицията.Не е ясна причината за експлозията. The Local съобщава, че властите подозират, че експлозията е в резултат на изтичане на газ.Експлозията е била чута в радиус 8 километра от мястото на инцидента.", "date": "2019.06.07", "title": "25 души са ранени при експлозия в жилищни сгради в Швеция "}
{"url": "https://news.bg/society/uvelichavat-s-do-15-ploshtite-za-zalesyavane.html", "text": "Увеличават площите за залесяване в държавните горски територии и подобряват видовия състав на насажденията чрез залесяване с 10% - 15% с медоносни дървесни видове.Това стана ясно от среща на ръководството на Изпълнителна агенция по горите с водещи експерти по залесяването от ИАГ, регионалните дирекции по горите, горски семеконтролни станции - София и Пловдив, държавните предприятия, горски стопанства.Обсъдени бяха и възможностите за увеличаване на медоносните дървесни видове в държавните горски територии.По думите на изпълнителния директор на ИАГ Мирослав Маринов ще се направят необходимите промени в нормативната база, за да се избегнат административни пречки за осъществяване на дейността.Експертите изразиха готовност за увеличаване на площите за залесяване и допълнително събиране на семена за посев и производство на фиданки от медоносни дървесни видове в случаите, където наличните са недостатъчни.Предстои да бъдат изготвени и програми за възстановяване на съществуващите насаждения от акация и други медоносни интензивни видове.На срещата беше дискутирана възможност за безвъзмездно предоставяне на фиданки от медоносни дървесни видове освен на пчеларски организации и на други заинтересовани организации.", "date": "2019.06.07", "title": "Увеличават с до 15% площите за залесяване"}
{"url": "https://news.bg/world/sasht-nyama-da-priemat-poveche-piloti-ot-turtsiya-za-obuchenie-na-f-35.html", "text": "САЩ решиха да прекратят приемането на още турски пилоти, които планират да пътуват до държавата, за да бъдат обучени да летят с новите изтребители Ф-35, обявиха американски представители, цитирани от \"Ройтерс\".Според осведомителната агенция това е ясен знак за ескалация на конфликта между Турция и САЩ във връзка с решението на Анкара да закупи зенитно-ракетен комплекс С-400 от Русия. Вашингтон предупреждава, че комплексът представлява заплаха за американските самолети. Турция планира да закупи Ф-35. Американците са убедени, че Турция не може да притежава двете.Двама американски източници вярват, че все още е възможно да се отмени решението, ако Турция промени плановете си. Те добавиха, че решението към момента ще се прилага само за тези турски пилоти и техници, които тепърва ще пътуват до САЩ.Все още не е взето официално решение, според източниците, да се прекрати обучението на турските пилоти и на поддържащите екипи във военновъздушната база Luke в Аризона. В момента в базата се обучават четирима турски пилоти. Други двама турски пилоти работят като инструктори. Освен тези шестима военнослужещи, има 20 турски техници, които в момента се обучават.Турция проявява интерес да закупи 100 изтребителя за 9 милиарда долара.", "date": "2019.06.07", "title": "САЩ няма да приемат повече пилоти от Турция за обучение на Ф-35"}
{"url": "https://news.bg/int-politics/afrikanskiyat-sayuz-zamrazi-chlenstvoto-na-sudan.html", "text": "Африканският съюз временно прекрати членството на Судан в организацията на фона на масовите протести в страната. Информацията беше съобщена в Twitter от Съвета по мира към Африканския съюз.Судан може да възстанови членството си след като бъде сформирано временно правителство, което да бъде ръководено от цивилни. Отбелязва се, единственият изход от кризата.Според организацията на суданските лекари, по време на протестите между 3 и 5 юни в страната са убити над 100 души. В река Нил бяха немерени 40 тела. Около 500 души са с наранявания и травми.Болниците са препълнени, има недостиг на медици.", "date": "2019.06.07", "title": "Африканският съюз замрази членството на Судан"}
{"url": "https://news.bg/world/siriyskata-opozitsiya-predprie-nastaplenie-v-idlib.html", "text": "Сирийската опозиция започна настъпление в провинция Идлиб, предаде агенция dpa с позоваване на Сирийската обсерватория по човешките права.По данни на правозащитниците, от началото на ожесточените боеве има данни за 14 загинали бойци от опозиционните сили и 21 войници от армията на Асад.В сраженията участва и руска военна авиация в подкрепа на правителствената армия.Идлиб е последната провинция, която остава под контрола на опозицията.В региона, където живеят близо три милиона души, от началото на април около 300 хиляди са напуснали домовете си, според данни на ООН, унищожена е важна инфраструктура. Стигна се до една от най-големите хуманитарни кризи в сирийския конфликт.", "date": "2019.06.07", "title": "Сирийската опозиция предприе настъпление в Идлиб"}
{"url": "https://news.bg/int-politics/senatori-poiskaha-razsledvane-za-vrazkite-na-tramp-s-deutsche-bank.html", "text": "Сенатори демократи поискаха разследване на връзките на президента Доналд Тръмп и зетя му Джаред Къшнър с Deutsche Bank, съобщи \"Ройтерс\". Във връзка с това групата сенатори, оглавявана от Шеръд Браун, е написала обръщение до Федералния резерв.От Федералния резерв посочиха, че са получили документа и ще отговорят на сенаторите, но не бяха дадени конкретни коментари по темата. Засега Тръмп и екипът му не са коментирали искането.През май в. \"New York Times\" съобщи, че фирми на Тръмп в продължение на много години са се възползвали от руски инвестиции. Според конгресмени, по такъв начин Русия и други страни може да упражнявали влияние върху него. Смята се, че това влияние може да е осъществявано именно чрез банката.Стана известно, че Тръмп има най-малко 130 милиона долара задължения към Deutsche Bank.Прокуратурата на Ню Йорк поиска от Deutsche Bank документи за кредитите, давани на компании на Тръмп. Банката вече започна предаването на документите, а междувременно адвокатите на президента подадоха иск срещу нея за \"нахлуване в личната сфера и бизнеса му с цел нанасяне на политическа щета\".", "date": "2019.06.07", "title": "Сенатори поискаха разследване за връзките на Тръмп с Deutsche Bank"}
{"url": "https://news.bg/world/germanski-politsai-hvanaha-balgarski-bus-s-66-defekta.html", "text": "Преди дни полицаите в германския Люденшайд са установили над 60 дефекта в български микробус с ремарке, след като са го спрели за рутинна проверка, съобщи Дойче веле. На пръв поглед автомобилът е направил добро впечатление. Но запуснатият вид на купето ги накарал да се вгледат по-внимателно. Привлечен бил и експерт, заедно с когото била направена детайлна проверка на техническото състояние на мерцедеса с българска регистрация.В крайна сметка списъкът на дефектите се оказал рекордно дълъг - общо 66, от които 44 на микробуса и 22 на ремаркето.Според прессъобщението на полицията, спирачките на микробуса работели само отчасти, големи ръждиви дупки по шасито били криво-ляво запълнени и замазани с боя, а ремаркето изобщо нямало амортисьори. \"Ръждясалата щайга\", както я нарича списание \"Фокус\", незабавно била спряна от движение, а срещу шофьора е издадено наказателно постановление.Най-куриозното е, че както микробусът, така и ремаркето само преди четири седмици успешно били преминали годишен технически преглед в България. Огромният брой дефекти обаче явно не е смутил там никого, констатира вестник \"Вестфаленпост\". Редица издания не крият удивлението си от този факт и пишат: \"66 дефекта! Опасното возило е имало валиден печат за годишен технически преглед от България\".Специализираното списание за автомобилисти \"Аутобилд\" говори за \"българска бричка\". А в един блог на германци, преселили се в България, една жена споделя впечатленията си от това как се преминава годишен технически преглед в България. Тя твърди, че най-голямо внимание българските проверяващи отделят на двигателя и най-вече на това дали номерът на шасито отговаря на този, който е вписан в документите на колата. Германката дори посочва, че могат да се ползват услугите на пенсиониран български полицай, който срещу съответно заплащане помага, ако има някакви \"проблеми\".В Германия техническите прегледи на колите са сериозно изпитание за всички шофьори и собственици. Още преди датата на прегледа повечето автомобили преминават на предварителен преглед в сервиза, където се отстраняват евентуалните дефекти. В противен случай собственикът рискува изобщо да не получи печат за годност от оторизираните центрове за годишен технически преглед. Ако там се установят по-сериозни неизправности, автомобилът незабавно се спира от движение, докато те не бъдат отстранени. А след това се минава на повторен преглед. По данни на TÜV Rheinland (един от тези центрове в Германия), през миналата година над една пета от автомобилите (21,2%) не са получили печат за годност от годишния преглед и е трябвало да се връщат на \"поправителен\".Германските медии често съобщават за технически неизправни български автомобили и товарни камиони, движещи се по магистралите на страната. През миналата година например от движение е бил спрян ТИР с българска регистрация, чиито спирачки били почти неработещи. На шофьора и на собственика са били наложени солени глоби, отбелязва \"Вормзер Цайтунг\".", "date": "2019.06.07", "title": "Германски полицаи хванаха български бус с 66 дефекта"}
{"url": "https://news.bg/world/sasht-rusiya-kitay-i-iran-izpolzvat-studenti-za-shpionazh-vav-voennata-sfera.html", "text": "Русия, Китай и Иран използват за шпионаж свои студенти, които се обучават в САЩ, се казва в доклад, предаден на финансовата комисия към американския сенат. Стремежът им е да получат достъп до секретни американски технологии, предаде Дойче веле.Документът е изготвен от експерта Линдзи Роди, който работи в структурите на министерството на вътрешната сигурност.По думите на Роди, Русия, Китай и Иран активно използват различни схеми, за да получат американски военни технологии, чийто износ подлежи на контрол. Те усилено работят с университетските среди, които са известни със своята откритост. По този начин те целят да получат стратегически важна информация и технологии. По думите на Роди така те се опитват да усилят военния си потенциал или да постигнат икономически цели.В САЩ се обучават близо 6200 руски студенти. Китайците са над 357 хиляди, иранците - над 11 хиляди. Общият брой на чуждестранните студенти е 1.3 милиона.", "date": "2019.06.07", "title": "САЩ: Русия, Китай и Иран използват студенти за шпионаж във военната сфера"}
{"url": "https://news.bg/bulgaria/punktat-zlatarevo-otvoren-no-samo-za-leki-koli.html", "text": "Движението през граничния пункт \"Златарево\" вече е отворено за леки автомобили, но все още не се пропускат тежкотоварни камиони, предаде БНТ.Пътуващите тирове за Северна Македония се пренасочват към съседните гранични пунктове \"Станке Лисичково\" и \"Гюешево\".Припомняме, вчера в късния следобед пожар  на \"Златарево\". Днес колите се пропускат в близост до въпросната административна сграда, която е компрометирана и може да е опасна.Сигналът за пожара е подаден около 17 часа, като на място са изпратени два автомобила на пожарната безопасност. Огънят бързо е обхванал цялата сграда, която вече компрометирана.\"Пожарът е възникнал вследствие на късо съединение в табло, намиращо се в тази административна сграда. Към 17 ч. в района е валял проливен дъжд и предполагаме, че в самото табло е проникнала вода. Започнали са веднага действия по гасене на самото табло, но пожарът се е разраснал много бързо\", коментира главен комисар Светлан Кичиков, директор на ГД \"Гранична полиция\".Няма пострадали хора, но са причинени материални щети, в това число и на документи.\"Загуби на данни няма. Митниците отдавна са в електронна среда\", увери Георги Александров, заместник-директор на агенция \"Митници\". По думите му не може да има опасения за умишлен палеж с цел унищожаване на документация.От македонска страна са проявили разбиране и също пренасочват движението на тежкотоварни автомобили към други пунктове.", "date": "2019.06.07", "title": "Пунктът „Златарево“ отворен, но само за леки коли"}
{"url": "https://news.bg/society/s-lyubopitstvo-kam-tova-da-promenyash-sveta.html", "text": "Рада е на 17 години и се занимава се доброволчество от 2017 година. Спомня си и точната дата - 23 март, когато приз за доброволна дейност е получила Международната награда на Единбург.И така вече две години - подарява от времето си, но и от вдъхновението си за живот в дома за възрастни хора в Стамболийски и в детска хирургия. Рада Пандева е активист в Националния алианс за работа с доброволци, а вчера вечерта получи и приза за инициативност . Наградата си тя дели не с кого да е, а със своята по-малка сестра - Неда, която е само на 9 години.\"Много се притеснявах в началото, но така ме прегърнаха и ме приеха, че един ден взех и Неда с мен\", разказа за news.bg Рада.Повечето инициативи, в които двете момичета са участвали, са се случили през 2017 година. Помагали са и в детска хирургия. Възрастните хора в дома в Стамболийски са приели Неда като своя внучка и до ден днешен двете ученички посещават дома, където даряват своите усмивки, получават насреща такива и където винаги са очаквани с нетърпение.Основата на доброволчеството е да имаме желание и да сме свързани с инициативите, правим го от чиста любов, каза още Рада.Никога не бих се чувствала като истински герой, докато не направя нещо, което да промени света, смята 9-годишната й Неда. Нейният път в доброволчеството тръгва от любопитството - за Неда е било любопитно с какво се занимава сестра й и без колебание е решила да я последва.Следващата седмица двете ученички ще се включат и в инициативата \"Пловдив чете\". Със сигурност продължаваме, а на хоризонта ще има още много инициативи, убедена е Рада.А тъй като съботата наближава тях ще ги очакват и в Стамболийски, ще ги очакват и бабите (им).", "date": "2019.06.07", "title": "С любопитство към това да променяш света"}
{"url": "https://news.bg/society/praskaneto-sreshtu-karlezhi-bilo-neefektivno-zaradi-dazhdovete.html", "text": "Заради климатичните условия тази година паразитите са повече. Обработката на зелените площи срещу кърлежи например не е ефективна заради валежите.Това коментира пред БНТ директорът на отдел \"Паразитология\" към Регионалната здравна инспекция (РЗИ) в София Цезарина Илиева.Метереологичните условия този сезон са подходящи за появата на много кърлежи. Обработката срещу паразитите ще бъде подновена веднага щом дъждовете спрат. Парковете и градините в София са обработени по два пъти, а междублоковите пространства се обработват в момента, посочи Илиева. Тя увери, че мерките за безопасност се спазват.Припомняме, главният държавен здравен инспектор д-р Ангел Кунчев посочи вчера, че в страната има регистрирани близо  вследствие ухапвания от кърлежи.Илиева призова хората да освобождават тревните площи, когато те се обработват срещу паразити. Разтворите били пригоден да щадят околната среда, но не трябвало по площите да се стъпва поне два часа след пръскане.Заместник-директорът на Националния център по заразни и паразитни болести проф. Ива Христова коментира, че пръскането с такива препарати намалява опасността, но не я елиминира, така че най-добрата превенция за гражданите е да не навлизат в тревните площи.Според нея пикът на ухапванията ще премине, когато времето стане по-горещо и сухо.\"Трябва да се има предвид и своевременното окосяване на тревата\", каза Христова.Бумът на заболяванията вследствие на ухапвания от кърлежи ще е около юни месец, като годишно обикновено се регистрират към 500 случаи на заболели, допълни още специалистът.Експертите препоръчват да правим редовен и щателен преглед за кърлежи след излет сред природата - както на себе си, така и на домашните си любимци.", "date": "2019.06.07", "title": "Пръскането срещу кърлежи било неефективно заради дъждовете"}
{"url": "https://news.bg/politics/pasi-savetva-da-se-misli-veche-za-f-35.html", "text": "Соломон Паси съветва вече да се мисли, кога Въоръжените сили на България ще се оборудват със следващото поколение изтребители F-35, това обясни бившият министър на външните работи пред БНТ. Конгресът на  за F-16 блок 70, но България все още не се ползва с отстъпки на лоялен клиент за оръжейни покупки, както примерно е Словакия.Финансовата рамка от 1,6 млрд. е таван от Конгресът, това са вътрешни дела на САЩ, а значение за цената, която плащаме за нови многоцелеви самолети - страната ни за пръв път прави подобна мащабна поръчка от САЩ.Словакия също поръчва F-16 и вероятно на по-ниска цена, но тя има отстъпка като лоялен клиент, а и не е ясно какъв пакет е поръчала страната. \"От влизането ни в НАТО до днес сме продали огромно количество оръжие на САЩ, но не сме купували\", обясни Паси.Според него, F-16 е самолет, с който сигурността и животът на пилотите е на първо място.Предложените от \"Сааб\" изтребители \"Грипен\" са от предходно поколение и за разлика от F-16 не са се доказали в бой и не са включвали функции като системата \"приятел-враг\", коментира Паси.Той добави, че макар по-ниската предложена цена, те щели да излязат далеч по-скъпи.", "date": "2019.06.07", "title": "Паси съветва да се мисли вече за F-35 "}
{"url": "https://news.bg/politics/desislava-taneva-predupredi-za-proverki-na-14-proekta-za-baseyni-i-dzhakuzita.html", "text": "Министърът на земеделието Десислава Танева предупреди от ефира на Нова телевизия, че от неделя започват нови проверки на къщите за гости. По-точно на онези 14 проекта, с които кандидатстват местните инициативни групи за изграждане на допълнителни дейности към къщите за гости - туристически атракции като басейни, детски площадки, детски кътове, джакузи и други.Танева заяви, че ще покани и телевизионен екип на проверката. Таванът на парите, които могат да се получат като евросредства, се определя от самите местни инициативни групи и е около 195 хиляди лева. Десислава Танева предостави и списък с къщите, които ще бъдат проверявани.Десислава Танева припомни, че по време на предния й мандат програмата за къщи за гости по ПРСР изобщо не е била отворена именно заради съмнения за злоупотреби. Тя увери, че в момента се работи по издаване на нова методика, по която да се издават актове при нарушения, след като ВАС отмени методиката с аргумент, че е издадена от лице, което няма правомощия за това. Актовете ще бъдат издадени наново и така нарушителите няма да имат основание за ги оспорват, увери Десислава Танева.Тя заяви и че глобите със сигурност няма да се платят от българските данъкоплатци, а МЗХ ще направи всичко парите да се платят от самите нарушители.Според Десислава Танева не може да се постави пълно ограничение за свързаност за роднини до 4-5 коляно, тъй като това противоречи на естествения живот. Роднините на един политик или служител живеят по селата, занимават се със земеделие, правят бизнес. Въпросът според Танева е евросредствата да се използват по предназначение и според правилата, а проблемът е в българския манталитет. Именно на това се дължал и големият брой нарушения, които допълнително са били открити след избухването на скандала с къщата за гости на Александър Манолев.Направени са три пъти и отгоре повече проверки, отколкото са изискваните между 1 и 5% според оперативната програма. Проверени са 18% кандидатствалите по ПРСР, но въпреки това има още нарушения.", "date": "2019.06.07", "title": "Десислава Танева предупреди за проверки на 14 проекта за басейни и джакузита"}
{"url": "https://news.bg/politics/nfsb-podkrepya-1-lv-darzhavna-subsidiya-za-partiite.html", "text": "НФСБ ще подкрепи предложението за намаляване на партийната субсидия на 1 лев, но и ще иска да бъдат въведени гаранции за финансирането на партиите. Това заяви пред БНР депутатът от \"Обединени патриоти\"/НФСБ и зам.-председател на правната комисия в парламента Христиан Митев.Той посочи, че в парламентарната група на \"Обединените патриоти\" още не са обсъждали каква ще е общата им позиция по предложението за намаляване на субсидията на 1 лев.\"От една крайност, каквато е прекалено високата субсидия и едни партии си държат парите във влогове в банки и получават лихва от тях, до друга - ситуация, в която става проблематична издръжката на една партия, особено ако е малка и извънпарламентарна. ... Действително има опасност партиите да се обърнат не само към олигарси, а към участници в обществено-политическия живот, които да подпомогнат финансово нейната дейност, което няма как да стане безвъзмездно\", коментира Митев.Според него страната ни трябва да е обърне кум модели, които са известни за Европа и САЩ - да се разшири възможността за финансиране на политическите партии. Спрямо сегашното законодателство партиите можели да се финансират единствено от физически лица с дарения до 10 000 лева годишно.По думите на Митев мястото на премиера Бойко Борисов не е в парламента и там да убеждава парламентарната група на ГЕРБ да подкрепи , което според него било написано на коляно.", "date": "2019.06.07", "title": "НФСБ подкрепя 1 лв. държавна субсидия за партиите"}
{"url": "https://news.bg/int-politics/amerikanski-general-vidya-neposredstvena-zaplaha-ot-strana-na-iran.html", "text": "Главнокомандващ на американските сили в Близкия изток вярва, че иранците или техните пълномощници могат да организират нападение във всеки един момент.\"Мисля, че заплахата е неизбежна. Ние непрекъснато оценяваме позицията на силите си в региона\", коментира ген. Франк Макензи в интервю за NBC News от Багдад.САЩ усилиха военното си присъствие в региона в опит да възпрат Иран и да защитят американските сили и съюзници.През последния месец администрацията на Тръмп съобщи, че изпраща    и  в Близкия изток, както и ракети \"Пейтриът\" и  на фона на засилените опасения от иранско нападение.Макензи подчертава, че напрежението остава високо. \"Всъщност не вярвам, че заплахата е намаляла\", обяснява Макензи след серия от срещи с иракския премиер и шефът на отбраната. \"... Вярвам, че заплахата все още е много реална.\"Макензи допълва, че е \"окуражен\" от усилията на иракското правителство да защити американските сили и техните съюзници в региона. Пътните бомби представляват голяма опасност за американските сили в Ирак, добави Макензи, но каза, че заплахата от иранците се развива.\"Те проследяват слабостите през цялото време. Бих казал, че заплахата вероятно е еволюирала по определени начини, дори когато нашата отбранителна позиция се промени и стана по-агресивна, и ние определено благодарим на нашите иракски партньори за много от нещата, които са направили.\"\"Мисля, че все още сме в периода на онова, което бих нарекъл тактическо предупреждение ... Заплахата е много реална\".Макензи отказва да обясни каквито и да е специфики за тези заплахи.", "date": "2019.06.07", "title": "Американски генерал видя \"непосредствена\" заплаха от страна на Иран"}
{"url": "https://news.bg/int-politics/google-predupredi-sasht-che-zabranata-za-huawei-e-risk-za-natsionalnata-sigurnost.html", "text": "Google предупреди, че администрацията на Тръмп рискува да компрометира националната сигурност на САЩ, ако продължи с обширни ограничения на износа на Huawei, тъй като технологичният гигант се стреми да продължи да работи с китайската компания., съобщава Financial Times.Висши ръководители в Google настояват американските власти да ги освободят от забрана за износ за Huawei без лиценз.Усилията на Вашингтон да блокират Huawei ескалираха миналия месец, когато администрацията на Тръмп постави компанията , което забранява на американските компании да търгуват с фирмата, освен ако нямат лиценз.Администрацията обяви забраната, след като търговските преговори между САЩ и Китай се сринаха и предизвикаха протести от страна на някои от най-големите американски технологични компании, които се страхуват, че могат да пострадат.В частност Google се опасява, че не би било позволено да актуализира операционната си система Android на смартфоните на Huawei, което би накарало китайската компания да разработи своя собствена версия на софтуера.Google твърди, че модифицираната версия на Android на Huawei ще бъде по-податлива на хакване, според хора. Huawei заяви, че ще може да разработи собствена операционна система \"много бързо\".\"Google твърди, че като спре да работи с Huawei, САЩ рискуват да създадат два вида операционна система Android: оригиналната версия и хибридната. Хибридът вероятно ще има повече грешки в него, отколкото Google, и така може да изложи телефоните на Huawei на по-голям риск от хакери, не на последно място от Китай\", съобщава източник запознат със ситуацията.От години Вашингтон е загрижен, че телекомуникационното оборудване, продавано от Huawei, може да бъде използвано от Пекин за хакерство. Но след като Тръмп стана президент, тези опасения излязоха на преден план.Миналия месец администрацията на Тръмп обяви нов набор от мерки, насочени към китайската компания. Те включват предоставяне на правомощия за Министерството на търговията да забрани на Huawei да продава 5G оборудване в САЩ, както и обща забрана за американските компании, продаващи продуктите си на китайската група.След налагането на забраната Google спря бизнеса с Huawei, като прекъсна потенциалните актуализации на Android. Оттогава администрацията предостави 90-дневен гратисен период за компаниите да се приспособят.През последните няколко седмици високопоставени служители на Google се обърнаха към търговския отдел с молба или за друго удължаване, или за освобождаване от забраната. По този начин тя се присъедини към групи, представляващи големите производители на микрочипове в САЩ, като Qualcomm, които също са загрижени за въздействието, което забраната ще има върху техния бизнес.Представител на министерството заяви, че Бюрото за промишлеността и сигурността редовно отговаря на \"запитвания от компании относно обхвата на регулаторните изисквания\", за да \"гарантира спазването от страна на частния сектор\" с контрола на износа.\"Това не е нещо ново за тази администрация, нито тези дискусии оказват влияние върху действията на правоприлагащите органи. Най-важният приоритет на министерството и бюрото остава защитата на сигурността на нашата страна\", обяснява представител на администрацията.Според Google, \"подобно на други американски компании, ние се ангажираме с Министерството на търговията, за да гарантираме, че ние напълно спазваме неговите изисквания и временен лиценз. Нашият фокус е защитата на сигурността на потребителите на Google върху милионите съществуващи Huawei телефони в САЩ и по целия свят.\"", "date": "2019.06.07", "title": "Google предупреди САЩ, че забраната за Huawei е риск за националната сигурност"}
{"url": "https://news.bg/politics/karakachanov-otkazva-da-e-zveroukrotitel-na-patrioti.html", "text": "Лидерът на ВМРО Красимир Каракачанов отказва да е повече \"звероукротител\" на \"моите партньори\". Изрично Каракачанов подчерта, че изказва \"моите партньори\" в кавички. В интервю за Нова телевизия той коментира настоящите и бъдещите отношения в малката коалиция. Според Каракачанов от \"Атака\" не могат да преживеят ниските си резултати на европейските избори и то след една кампания, която е била упражнение на гърба на ВМРО.Каракачанов поиска конкретно доказателства за това, че ВМРО са спечелили резултата си по нечестен начин и призова да се проверят резултатите на \"Атака\" например в секциите от махалата в Ямбол, в Буковлък и Монтана, където партията на Сидеров изпреварвала по резултат дори и ДПС.Каракачанов няма намерение да отговаря на глупави обвинения и да става наново звероукротител. Няма намерение и да държи никой насила в коалицията и няма смисъл да връзва нещо, което вече е скъсано. \"Аз не мога да отговарям за някой, който не знае какво иска\", посочи лидерът на ВМРО и допълни, че отговаря само за депутатите на своята партия.\"Няма как да седна с някого, който се е упражнявал 40 дни на \"наш гръб\" и това, че съм министър на отбраната, не ми дава основания да се държа като фатмак. Въпрос на възпитание е...\", посочи Каракачанов.Той изрично обаче посочи, че продължава да очаква пълен мандат на правителството, тъй като не вижда основание за разпускане на коалицията. ВМРО не искала нищо от коалиционните партньори. Партията имала молба само към ГЕРБ - да се направи ревизия на управленската програма и да се види какво е било свършено досега. Каракачанов даде и пример - трябвало преглед в частта за циганската престъпност. ВМРО не иска преразглеждане на коалиционното споразумение, стана ясно още по думите ми.Водещите на сутрешния блок на Нова посочиха, че са имали уговорка за телефонно включване с Волен Сидеров, който да коментира думите на Каракачанов. Сидеров обаче отказал в последния момент.По повод скандала със Сидеров, който премина и на ниво разговор за изтребители, Каракачанов посочи пред bTV, че не разбира нападките на лидера на партньора в малката коалиция \"Атака\" Волен Сидеров за сделката за изтребителите Ф-16.Според Каракачанов Сидеров няма право да се прави на разсеян, защото в преговорния процес за самолетите участва и министъра на икономиката Емил Караниколов, който е от квотата на \"Атака\" и който е подкрепил сделката.Припомняме, Сидеров заяви, че ВМРО е получила хубави резултати на евровота, защото ВМРО имали сключена сделка с американците за закупуването на Ф-16.3 милиарда лева пари от данъкоплатци щели да отидат за самолетите.Каракачанов е на мнение, че преговорите за изтребителите вече са минали Министерски съвет и са били гласувани в парламента. 3 милиарда бил абсолютният такава, в случай, че поискаме повее ракети или други екстри.За сделката с американците военният министър възкликна: \"Те ли са дошли да гласуват за ВМРО?\"Вицепремиерът коментира и бъдещето на Сидеров в парламентарната група на ОП, на която председател е именно Сидеров. Според Каракачанов Сидеров въобще не си върши работата като такъв - той не инициирал нито 1 законопроект, не ходил на работа и гласувал едва на 3% от процедурите.Засега в ОП няма поставен въпрос за смяна на формата - дали \"Атака\" да си тръгне от коалицията. Възможно било обаче такъв въпрос скоро да се постави на масата заради подобни изказвания на Сидеров.Каракачанов обясни, че партията му не иска повече тежест заради добрите си резултати. Споразумението било от 2017 година и сега трябвало да се придържаме към него. ВМРО няма да поиска нето повече субсидии, нито повече министри в кабинета.Около предложението на МС партийната субсидия да бъде сменена на 1 лева Каракачанов коментира, че дебатът по темата в парламента тепърва предстои. Той се надява на разумно и продуктивно решение.Иначе предложението на Борисов не било популистко.Каракачанов припомни предложение на патриотите от 2017 година - субсидиите да бъдат намалено до 6 лева, но да се сложи и горен таван например 5 милиона лева.\"Този въпрос трябва да бъде изчистен по справедлив начин, с който обществото да бъде спокойно\", каза още вицепремиера. Това решение можело да се предложи и днес от патриоти на заседанието на НС - то било добро обмислено още преди време.", "date": "2019.06.07", "title": "Каракачанов отказва да е звероукротител на патриоти"}
{"url": "https://news.bg/int-politics/wikileaks-saobshti-za-gotveni-novi-obvineniya-na-asandzh-ot-sasht.html", "text": "Министерството на правосъдието на САЩ е подготвило нови обвинения срещу основателя на WikiLeaks, Джулиан Асандж, съобщава организацията в Туитър, цитирана от ТАСС.Министерството на правосъдието на САЩ се готви да замени предишното обвинение преди крайния срок за разглеждане на искането за екстрадиция на 14 юни, се казва в изявлението.Отбелязва се, че обвинението ще бъде повдигнато въз основа на показанията на информатора Сигурдур Тордарсон, нает от ФБР, който е осъден на лишаване от свобода за подправяне на документи, многобройни случаи на измама и педофилия. Тордарсон опитал под името Асандж през 2010 г. да получи и руска виза.Както се посочва в WikiLeaks позовавайки се на холандски медии, на 6 май специалният агент на ФБР Меган Браун, разследвящ случая на Асандж, пристига в Исландия, за да разпита Тордарсон. От 27 май до 1 юни, според организацията, американските власти провеждат \"подробен разпит\" на осъдения във Вашингтон, за да повдигнат нови обвинения срещу Джулиан Асанж.По-рано WikiLeaks обяви отлагането на съдебните заседания за 14 юни относно екстрадирането на Асандж в Съединените щати, които трябваше да се проведат на 12 юни, изслушването ще се проведат в Лондон.На 30 май Асандж е преместен в болничното отделение на затвора Белмарш поради влошащо се здраве.Съдебните заседания по екстрадицията на Асандж трябваше да се проведат в Лондон в същия ден, но бяха отложени за 12 юни поради лошото състояние на австралиеца.Специалният докладчик на ООН по въпросите за изтезанията Нилс Мелцер заяви, че Асандж е бил подложен на психологически изтезания в Обединеното кралство в продължение на няколко години и обвинява страната, заедно със САЩ и Швеция, за съвместно организиране на кампания за заплахи и клевета срещу него.", "date": "2019.06.07", "title": "WikiLeaks съобщи за готвени нови обвинения на Асандж от САЩ"}
{"url": "https://news.bg/politics/izmeneniyata-v-zakona-za-privatizatsiyata-minaha-na-parvo-chetene-v-ns.html", "text": "Депутатите приеха на първо четене законопроект за изменение на Закона за приватизация и следприватизационен контрол.Общо гласуваха 162 народни представители. \"За\" бяха 162, без против и въздържали се.Преди началото на заседанието депутатът от БСП Таско Ерменков поиска думата, за да зададе въпроси на премиера Бойко Борисов във връзка с енергетиката.Председателят на Народното събрание Цвета Караянчева го помоли да спазва процедурата и му отне думата, за да започне нормално редовното заседание и след това парламентарният контрол.", "date": "2019.06.07", "title": "Измененията в закона за приватизацията минаха на първо четене в НС"}
{"url": "https://news.bg/weather/polah-na-lyato-valezhite-namalyavat.html", "text": "Дъждовете отстъпват пред слънцето и отново ще се усеща полъх на лято.През нощта над по-голямата част от страната ще бъде предимно ясно, а през деня ще е предимно слънчево.В следобедните часове над източните райони и над планините отново ще се развие купеста и купесто-дъждовна облачност, която ще бъде причина за валежи и гръмотевици на отделни места.През първата половина на деня ще бъде почти тихо, а след обяд се очаква слаб до умерен вятър от запад и северозапад.Нощните температури ще са между 14 и 18 градуса.През деня термометрите ще достигнат стойности до 25-30 градуса.", "date": "2019.06.07", "title": "Полъх на лято, валежите намаляват"}
{"url": "https://news.bg/press/partiynite-subsidii-poseshtenieto-na-radev-v-rusiya-novite-pravila-za-evropeyskite-lichni-dokumenti.html", "text": "Субсидиите на партиите са водеща тема за петъчните вестници.\"Комисията по бюджет и финанси в парламента прие на първо четене промени в Закона за държавния бюджет на Република България за 2019 г. Промените предвиждат размерът на държавната субсидия от 1 януари до 30 юни 2019 г. да бъде както досега - 11 лв. на получен действителен глас, а от 1 юли до 31 декември 2019 г. да стане 1 лв. на глас. На извънредното заседание на комисията \"за\" гласуваха 10 народни представители (ГЕРБ и \"Атака\"), \"против\" беше само Йордан Цонев (ДПС), а представителите на БСП не участваха в гласуването. \"Ние не участваме във вашите циркове\", каза Румен Гечев от БСП. Сред мотивите на вносителите от Министерски съвет се посочва, че с намаляването на партийните субсидии ще се отговори на обществените очаквания за по-малко разходи от държавния бюджет за финансиране на дейността на политическите партии и коалиции. Предлаганата промяна на Закона за държавния бюджет на Република България за 2019 г. в средата на годината, при общественото внимание към въпроса, е показателна за желанието на правителството да отговори на обществените очаквания. Фиксирането на субсидиите в размер 1 лв. за глас в годишен размер считано от 1 юли 2019 г. ще намали разходите по държавния бюджет и редуцираният разход на бюджета за второто полугодие ще бъде 1 460 402 лв. \"Няма никакво съмнение, че става дума за кризисен пиар, тъй като вчера излязоха констатациите на Европейската комисия\", каза Румен Гечев. Той добави, че БСП ще имат заседание в събота и след това ще имат становище. Гечев е убеден, че предложението на Борисов е в отговор на изводите на Комисията, от които се разбирало, че няма да има никакъв Шенген, никаква Еврозона\", за България. \"Това, което в момента се прави, е популизъм с много тежка цена за българската демокрация. Ще се върне тоталната зависимост на партиите от бизнесмени, олигарси и сенчестия бизнес\", каза Йордан Цонев от ДПС. 40% от държавната администрация е неработеща, да ги съкратим, барем се появят средства за детски градини и пътища, каза Йордан Апостолова (НФСБ). Според него след \"точката\" за 1 лв. субсидии в проекта за закон трябва има запетайка, след която да се каже как ще се финансират партиите. Ще подкрепим намаляването на субсидията, но настояваме да има текстове, които да дават възможност за официално финансиране на партиите, каза в кулоарите на парламента лидерът на НФСБ Валери Симеонов. До преизчисляване на субсидиите се стигна, след като \"Шоуто на Слави\" представи информация от Министерството на финансите, според която през 2018 г. политическите формации са получавали не по 11 лева, а по 13.23 лева на получен на изборите глас. Тълкованието на Слави Трифонов е, че сумите за субсидията се формират на база на всички действителни гласове на парламентарните избори, а не само на тези за съответната партия или коалиция, които имат право на такава. Финансовият министър Владислав Горанов оправда това със законови несъвършенства, а БСП заяви, че ще иска оставката му.\" - в. \"Стандарт\".\"ГЕРБ няма нужда от кризисен пиар, защото ГЕРБ в момента не е в криза, а напротив - ГЕРБ е първа политическа сила. Това заяви пред БНР депутатът от ГЕРБ Десислава Атанасова. Явно темата за партийните субсидии отново има нужда от широк обществен дебат, посочи тя и добави: \"В предложението, което днес бюджетната комисия подкрепи, не е записано за какво ще се разходват тези средства, но и премиерът, и финансовият министър, а и ние като партия имаме политическата воля да бъдат вложени в проекти, свързани с българското образование, в нови детски градини и ясли, в ремонт на училища и т.н.\". В предаването \"Нещо повече\" Атанасова подчерта, че от 2016 г. ГЕРБ не е променила становището си за намаляването на партийната субсидия, като е правила няколко предложения по темата: \"Въпросът касае всички политически субекти във и извън парламента, отбеляза депутатът. Тя припомни предложенията на Георги Кадиев и Велизар Енчев преди години за намаляване на субсидията съответно на 5 и 6 лева. Тези предложения са отхвърлени с гласовете на БСП\", изтъкна Десислава Атанасова. Пред 2016 г. Валери Симеонов и Красимир Каракачанов предлагат 6 лв. субсидия, а през 2017 г. Реформаторският блок предлага 11 лв. субсидия, но не повече от 1,6 млн. лв. През 2018 г. \"Воля\" предлага 11 лв. за партиите в НС и 1 лев за партиите извън НС, изброи още тя.\" - в. \"24 часа\".\"Финансовият министър Владислав Горанов обяви в парламента, че преизчисляването на партийните субсидии ще се приложи още тази година и ще обхване второто полугодие. Той добави, че след 1 юли партиите ще получават точно по 1 лв. за всеки даден за тях глас, съобщава \"Фокус\". Повод за коментара му стана днешната поява на премиера Бойко Борисов в Народното събрание и внасянето му на законопроект, с който партийната субсидия ще стане 1 лев. Това е втори опит за въвеждане на субсидия от един лев. След кампания, организирана от \"Шоуто на Слави\", през май 2017 година ГЕРБ подготви такова предложение и го внесе за гласуване в парламента. През ноември същата година обаче намалението на субсидията не мина при гласуване. Така всички партии, получили над 1% от гласовете на парламентарните избори, продължиха да получават по 11 лева на глас. Горанов изчисли, че след намаляването на субсидиите в бюджета ще бъдат спестени между 16 и 18 млн. лв. От своя страна Борисов уточни, че с тези пари ще се строят детски градини и ясли. \"Ние се страхуваме от зависимост и затова сме подкрепяли досега това ниво на партийни субсидии. Но след като колегите от другите партии не се страхуват, ние не сме по-лоши от тях и ще се справим. Нека да видим как може да се прави политически модел с 1 лв.\", каза Горанов. По думите му партиите трябва да имат предвидим начин на финансиране, за да не изпадат в зависимости. Борисов също посочи какви могат да са тези зависимости. \"Ще стане накрая като в Чехия, в много страни милиардерите да са и премиери - няма да мине много време и партиите ще станат собственост на бизнесмените\". Финансовият министър коментира и предложението на депутата от ДПС Делян Пеевски за намаляване на данъка върху книгите. Горанов уточни, че цената за крайния потребител няма да се промени. Той добави, че в България има три ставки и няма как специално за книгите да се направи нова такава. \"Имаме три ставки по ДДС. Нулева, 9% ставка, която се предлага за туристическото настаняване, и общата 20% ставка. Ако се коментира определена група стоки, които трябва да бъдат с различни ставки, трябва да бъдат позиционирани в една от трите възможни - 0, 9 и 20\", каза Горанов.\" - в. \"Дневник\".Посещението на Румен Радев в Русия и поредните разговори по темата АЕЦ \"Белене\" също са сред тематичните акценти.\"След среща с руския президент Владимир Путин в Санкт Петербург днес българският държавен глава Румен Радев призова правителството на Бойко Борисов да бъде \"по-активно\", \"не толкова срамежливо\" и да подходи към преговори за цената на руския газ в България. Той обяви, че е дискутирал въпроса на срещата, на която е присъствал и генералният директор на \"Газпром\" Алексей Милер, но не изземва по никакъв начин функциите на кабинета. По думите му има голям спад на цената на газа в борсите в Западна Европа, както и промяна в ситуацията относно доставчици и диверсификация. \"Очаквам правителството по-бързо да се мобилизира и да търси решение за снижаване на цените. От това зависи и топлофикация, и домакинства, и цена на стоки от първа необходимост, и българският бизнес като конкурентоспособност\", каза още Румен Радев. На въпрос на български журналисти дали руската страна е склонна на отстъпки, държавният глава заяви: \"Президентът Путин беше много ясен, че този въпрос е изцяло в сферата на отговорностите на \"Газпром\", но трябва да седнем и да говорим.Трябва да имаме много по-гъвкави механизми за договаряне, за актуализация и за ценообразуване. В момента в България започват да се сблъскват два различни подхода - единият е дългосрочните договори, когато говорим за тръбна газ за много години напред с фиксирани цени, а другият е моментните доставки, когато говорим за танкери, които доставят втечнена газ. Там се гонят най-добрите условия\". Той допълни, че на срещата е казал, че България вече е закупила 300 млн. кубически метра втечнен газ от Америка, което е 10% от потреблението ни, а цената е била по-изгодна от тази на тръбния газ от Русия. В началото на срещата, която закъсня близо два часа и продължи около час, Румен Радев обяви, че Русия има място в изграждането на АЕЦ \"Белене\". След разговорът българският държавен глава даде брифинг за български медии, по време на който обяви, че руската страна продължава да настоява, че в проект като АЕЦ \"Белене\" трябва да има държавни гаранции, но решението на правителството е да няма. Президентът каза, че не е дискутирал с Путин ефекта от санкциите, наложени на Русия след анексията на Крим през 2014 г., но вероятно ще бъде тема на Международния икономически форум утре. Обсъждан е въпросът за модернизацията на поддръжката на техника за армията, като по думите на Радев руската страна има готовност да продължат отношенията си, докато България има решимост да поддържа руска техника. Румен Радев обяви, че срещата му с Путин, която е втора в рамките на година, е била важна и съдържателна.\" - в. \"Дневник\".\"Руската държавна корпорация \"Росатом\" възнамерява да подаде заявка за самостоятелно участие в строежа на АЕЦ \"Белене\", заяви пред медии изпълнителният директор на компанията Алексей Лихачов.От \"Росатом\" обаче все още не са подали документи за участие в търга. \"Официално все още не сме. Смятаме да участваме самостоятелно поне на този етап\", обясни Лихачов. (...)Лихачов добави, че компанията е готова да участва в проекта, но само ако получат гаранции за осъществяването му.\" - в. \"Труд\".Всекидневниците информират също за нови правила за европейските документи за самоличност.\"Съветът на Европейския съюз (ЕС) съобщи, че е приел нови правила срещу злоупотребата с документи за самоличност. Въвежда се по-голямата сигурност на личните карти на гражданите на ЕС и на документите за пребиваване, издавани на чужденци. Правилата предвиждат минимални стандарти за съдържащите се в документите данни и за защитата на документите от подправяне. Личните карти в ЕС занапред ще имат единен формат и машините ще могат да разчитат вписаните в тях данни. Документите ще съдържат портретно изображение на притежателя и два от пръстовите му отпечатъци в цифров вид на безконтактен чип. Документите ще важат поне пет и най-много 10 години. За хора над 70-годишна възраст ще може да се издават и лични карти с по-дълъг срок на действие, а за малолетните граждани - за срок, по-кратък от пет години. Издадените лични карти, които не отговарят на новите изисквания, ще станат невалидни 10 години след датата на прилагане на новите правила или при изтичането на срока им на валидност. Личните карти, издадени на граждани на възраст над 70 години, остават валидни, ако отговарят на променените правила.\" - в. \"Стандарт\".\"Европейският съюз затяга сигурността на личните карти, за да се намалят измамите, свързани с използването на фалшива самоличност. Днес съветът (обединяващ държавите членки) прие регламент, с който да се гарантира по-голяма сигурност на личните карти на гражданите на ЕС и документите за пребиваване, издавани на тях, и на членовете на техните семейства, които не са граждани на ЕС, предаде пресслужбата на институцията. Новите правила ще подобрят сигурността на личните карти, като се въведат минимални стандарти както за съдържащата се в тях информация, така и за защитните елементи, общи за всички държави членки, които издават подобни документи. Правилата не изискват от държавите членки да въвеждат лични карти, ако националното законодателство не предвижда такива. Съгласно новите правила личните карти ще имат единен формат, този на кредитна карта (ID-1), ще съдържат машинночетима зона и ще съблюдават минималните стандарти за сигурност на ИКАО (Международната организация за гражданско въздухоплаване). Те ще съдържат също портретно изображение и два пръстови отпечатъка на картодържателя, които ще се съхраняват в цифров формат на безконтактен чип. Върху личните карти в очертанията на знаме на ЕС ще се посочва кодът на издалата ги държава членка. Минималният срок на валидност ще бъде 5 години, а максималният - 10. Държавите членки могат да издават лични карти с по-дълъг срок на валидност на лица на възраст над 70. Ако се издават лични карти на малолетни лица, те може да бъдат валидни за срок, по-кратък от 5 години. Новите правила ще влязат в сила 2 години след приемането им, което означава, че дотогава всички нови документи трябва да отговарят на новите критерии. По принцип съществуващите лични карти, които не отговарят на изискванията, ще станат невалидни 10 години след датата на прилагане на новите правила или при изтичането на срока им на валидност в зависимост от това кое от двете настъпи по-рано. Личните карти, издадени на граждани на възраст над 70 години, остават валидни до изтичането им, при условие че отговарят на определените минимални стандарти за сигурност и имат машинночетима зона. Най-малко защитените карти, които не отговарят на минималните стандарти за сигурност или нямат машинночетима зона, ще изгубят валидността си в рамките на пет години. Националните органи ще трябва да гарантират сигурността на безконтактния чип и на данните, които се съхраняват върху него, така че те да не може да бъдат засегнати от хакерска атака или неразрешен достъп. Правилата уточняват и минималната информация, която трябва да се съдържа в документите за пребиваване, издавани на граждани на ЕС, и хармонизират формàта и други спецификации на картите за пребиваване, издавани на членовете на семейства на граждани на ЕС, които не са граждани на ЕС. Настоящият регламент влиза в сила на двадесетия ден след публикуването му в Официалния вестник на ЕС. Той се прилага от 24 месеца след датата на влизането в сила.\" - в. \"Дневник\".Вестниците съобщават и за куриозен случай на засечен в Германия български микробус с над 60 дефекта.\"Микробус с ремарке с българска регистрация бил спрян за проверка в Германия и се оказало, че се движи с над 60 дефекта, макар че бил минал технически преглед технически преглед у нас седмици по-рано. Колата била спряна за рутинна проверка от полицаи от полицаи в Люденшайд. Запуснатият вид на купето ги накарал полицаите да поискат експертна оценка за техническото състояние на автомобила, съобщи Дойче веле. В крайна сметка списъкът на дефектите се оказал рекордно дълъг - общо 66, от които 44 на микробуса и 22 на ремаркето. Според прессъобщението на полицията, спирачките на микробуса работели само отчасти, големи ръждиви дупки по шасито били криво-ляво запълнени и замазани с боя, а ремаркето изобщо нямало амортисьори. \"Ръждясалата щайга\", както я нарича списание \"Фокус\", незабавно била спряна от движение, а срещу шофьора е издадено наказателно постановление. Най-куриозното е, че както микробусът, така и ремаркето само преди четири седмици успешно били преминали годишен технически преглед в България. Огромният брой дефекти обаче явно не е смутил там никого, констатира вестник \"Вестфаленпост\". Редица издания не крият удивлението си от този факт и пишат: \"66 дефекта! Опасното возило е имало валиден печат за годишен технически преглед от България.\" - в. \"Сега\".\"... Специализираното списание за автомобилисти \"Аутобилд\" говори за \"българска бричка\". А в един блог на германци, преселили се в България, една жена споделя впечатленията си от това как се преминава годишен технически преглед в България. Тя твърди, че най-голямо внимание българските проверяващи отделят на двигателя и най-вече на това дали номерът на шасито отговаря на този, който е вписан в документите на колата. Германката дори посочва, че могат да се ползват услугите на пенсиониран български полицай, който срещу съответно заплащане помага, ако има някакви \"проблеми\". В Германия техническите прегледи на колите са сериозно изпитание за всички шофьори и собственици. Още преди датата на прегледа повечето автомобили преминават на предварителен преглед в сервиза, където се отстраняват евентуалните дефекти. В противен случай собственикът рискува изобщо да не получи печат за годност от оторизираните центрове за годишен технически преглед. Ако там се установят по-сериозни неизправности, автомобилът незабавно се спира от движение, докато те не бъдат отстранени. А след това се минава на повторен преглед. По данни на TÜV Rheinland (един от тези центрове в Германия) през миналата година над една пета от автомобилите (21,2%) не са получили печат за годност от годишния преглед и е трябвало да се връщат на \"поправителен\". Германските медии често съобщават за технически неизправни български автомобили и товарни камиони, движещи се по магистралите на страната. През миналата година например от движение е бил спрян ТИР с българска регистрация, чиито спирачки били почти неработещи. На шофьора и на собственика са били наложени солени глоби, отбелязва \"Вормзер цайтунг\".", "date": "2019.06.07", "title": "Партийните субсидии, посещението на Радев в Русия, новите правила за европейските лични документи…"}
{"url": "https://news.bg/politics/simeonov-sashto-ne-iska-da-umirotvoryava-op.html", "text": "Засега не се очертава инициирането на Коалиционен съвет при тези отношения, защото пък тогава аз трябва да слагам синя каска, пък не искам да се изживявам като умиротворител. Това заяви в кулоарите на парламента лидерът на НФСБ Валери Симеонов по повод развитието на отношенията в малката коалиция.По думите му няма никаква новина около отношенията в малката коалиция. Чудя се какво да ви кажа. Нищо не се променило от вчера и онзи ден, обясни Симеонов.Той посочи, че тази обстановка на обвинения, упреци и противопоставяне не му е приятна.Бих препоръчал на колегите да намерят начин да оправят отношенията си, отбеляза Симеонов.На въпрос дали може да има \"Обединени патриоти\" без \"Атака\", лидерът на НФСБ коментира, че ОП е коалиция на три партии и без \"Атака\" би трябвало да не може да съществуват.Не сме се събрали да се обичаме, а да вършим някаква работа, подчерта бившият вицепремиер.Той е категоричен, че личните отношения не би трябвало да имат значение и да доминират.Симеонов обясни, че всеки представлява партия и десетки избиратели, пред които е отговорен и личните отношения трябва да остават на заден план.Всички последно време се фокусират върху отношенията на моите партньори, които не са образец за подражание, изтъкна лидерът на НФСБ.", "date": "2019.06.07", "title": "Симеонов също не иска да умиротворява ОП"}
{"url": "https://news.bg/politics/radev-se-sreshtna-s-balgarskata-obshtnost-v-sankt-peterburg.html", "text": "\"Всички ние имаме общ дълг и отговорност да пазим езика, културата и традициите си, независимо колко далеч от родината се намираме. Много е важно децата да не прекъсват връзката с България, защото ако следващото поколение не познава езика, културата, традициите и обичаите, ние ще загубим тези млади хора като българи.\" Това заяви държавният глава Румен Радев, който се срещна с представители на българската общност в Санкт Петербург.Президентът открои дълбоките културни и исторически връзки между България и Русия и цитира думите на видния гражданин на Санкт Петербург академик Дмитрий Лихачов, който определя България като \"държава на духа\".Пред сънародниците ни в Петербург Радев припомни, че Русия е получила много от България - своята писменост и християнската вяра. Хилядолетие по-късно пък България получила от Русия свободата си, за която своя живот са дали хиляди руски войници. \"Това са толкова здрави и дълбоки духовни връзки, които никоя политическа конюнктура не може да промени. Затова отношения ни са важни и наш дълг е да ги развием във всички измерения\", подчерта президентът.Радев отбеляза и че през 2019 година предстои да отбележим 140 години от установяване на дипломатически отношения между двете държави и призова за общи усилия тези връзки да стават все по-пълноценни, както в икономиката, така и в областта на културата.\"Инвестициите от Русия са много важни за нашата икономика и инвеститорът трябва да бъде убеден, че влага на сигурно място. Вие сте хората, които давате примера за България в Русия и ви благодаря, че представяте достойно страната ни със своите постижения във всяка сфера, в която се занимавате\", заяви още държавният глава.", "date": "2019.06.07", "title": "Радев се срещна с българската общност в Санкт Петербург"}
{"url": "https://news.bg/int-politics/tri-kitayski-voenni-koraba-iznenadaha-avstraliytsi-v-sidni.html", "text": "Три китайски военни кораба отплаваха от Сидни след внезапно посещение, което е на фона на сътресения за влияние между Австралия и Китай в Тихия океан.Демонстрацията на сила е с фрегата, кораб за снабдяване и кораб-амфибия е планирана, но никога не е обявена от Канбера, съобщава \"Ройтерс\".\"Това накара някои хора да настръхнат\", коментира Джон Блаксланд, професор по международни изследвания за сигурност и разузнаване в Австралийския национален университет в Канбера.\"Корабите пристигнаха до Дарлинг Пойнт и други известни места в пристанището на Сидни, без хората да знаят предварително ... и с въоръжени войници и моряци на палубите на корабите, които изглеждаха доста агресивни\", допълва той.\"Това беше реципрочна визита, тъй като австралийските военноморски кораби посетиха Китай\", заяви австралийският премиер Скот Морисън пред репортери в столицата на Соломоновите острови Хониара тази седмица.\"Така че може да е изненада за другите, но със сигурност не е изненада за правителството.\"Отношенията между Австралия и Китай достигнаха най-ниската си точка през миналата година, когато Канбера прие закони, насочени към предотвратяване на китайското влияние във вътрешните работи, както и за оспорваното Южнокитайско море.Австралия е предоставя подкрепа за плаванията \"свобода на корабоплаването\" на САЩ през Южнокитайско море.", "date": "2019.06.07", "title": "Три китайски военни кораба изненадаха австралийци в Сидни"}
{"url": "https://news.bg/finance/finansovoto-ministerstvo-i-nap-bezposhtadni-kam-nedeklariraniya-trud.html", "text": "Министерство на финансите предлага законодателна инициатива за дублиране на част от правомощията, които има Изпълнителна агенция \"Главна инспекция на труда\" (ИА ГИТ) с тези на Националната агенция на приходите (НАП).Това ще даде възможност за по-голям капацитет на контрол според финансовия министърът на финансите Владислав Горанов на кръгла маса на тема \"Превенция и ограничаване на недекларираната заетост в България\".Горанов обясни, че неформалната заетост има отношение както към фиска, така и към формирането на обществения договор за целия трудов живот и съществуване.По думите на финансовия министър некоректно формираните трудови отношения водят след себе си некоректни формирани осигурителни и социални отношения в обществото. От финансовото ведомство винаги са се включвали в инициативите в социалния сектор и щели да продължат отново да го правят.Независимо от много добрите резултати и постижения, има още много върху какво да се работи, предупреди финансовият министър. Той увери, че политиката на финансовото министерство и НАП ще бъде насочена върху това да покажат решителност и ще бъдат безпощадни към всички тези, които си мислят, че може да се прави бизнес по недеклариран начин.От своя страна социалният министър Бисер Петков допълни, че недекларирания труд е предизвикателство, което засяга интересите на всички участници на трудовия пазар. За него най-яркото проявление са трудовите злополуки, въздействия върху данъчно-осигурителната система на страната, занижаване качеството на работните места, негативни последици в човешките взаимоотношения и нелоялна конкунренция между предприятията.Може да се очкава с оптимизъм на старитането на Европейския орган на труда през следващата седмица на 13 юни, който ще спомогне за борбата срещу недекларирания труд.По данни на международната организация на труда делът на лицата на неформалата заетост е в България е 15.9% при средно равнище за ЕС - 16.3%. Това се дължало на множество фактори на социалните партньори и законодателни промени, отчете социалният министър.Петков се надява, че съвместните усилия ще осигурят по-голяма защита на работещите.Само около 25% от икономиката може да бъде дефинирана като сива, това обаче като проценти от брутния продукт се равнява на около 27-28 млрд. лева. Данните представи президентът на КНСБ Пламен Димитров.Делът на неформалната заетост в България е малко под 16%. Процентът е по-нисък с 38% спрямо Полша, с 29% спрямо Румъния и със Словакия с около 17%. В световен план 15.7% от наетите в стандартна заетост заемат неформални работни места. Като цяло най-силно проявление на неформалната заетост има в селското стопанство, строителството и някои сектори на икономиката. Индустрията има най-малко недекларираната заетост - само 9%.КНСБ искат да се въведат ваучери за услуги в дома, което би изкарало на светло тази заетост. Синдикалната организация настоява и за законодателни промени, тъй като ще бъде нужно да се повиши закрилата и защитата на хората, които сигнализират за недекларираната заетост.Пламен Димитров настоя за съвместни усилия на всички институции в борбата срещу сивата икономика. Според него има разминавания в статистиката, тъй като няма точна дефиниция за неформалните работни места.Той посочи като пример Европейската платформа за борба с недекларирания труд като ясно действие на европейско ниво. Миналата година КНСБ се опитали да провокират проекцията му на национално ниво, но такава платформа обаче все още нямало.От КНСБ настояват да се разшири прозрачността на харчене на парите от работодателите. \"Където има синдикалните организации и колективни договори, всичко е на масата\", убеден е Пламен Димитров.", "date": "2019.06.07", "title": "Финансовото министерство и НАП безпощадни към недекларирания труд"}
{"url": "https://news.bg/finance/goranov-ne-znae-dali-e-v-spisaka-na-prokuraturata-za-subsidiite.html", "text": "\"Не ми е известно да съм в списъка на прокуратурата, но ако ми изпратят призовка да се явява и да дам показания, ще разберете.\" Така финансовият министър Владислав Горанов коментира пред журналисти кои са служителите от подчиненото му ведомство, за които прокуратурата има съмнения, че са извършили престъпления с партийни субсидии.Горанов посочи, че има конкретни имена на конкретни експерти, но ако се говори за тезата на прокуратурата, че има извършено престъпление, тепърва ще се изследва. Сред служителите на финансовото ведомство, за които се смята, че са извършили престъпления, са на ниво експерт, началник на отдел и директор на дирекция.По думите на Горанов ако допуснем, че тълкуванието на законодателството е некоректно, нито има умисъл, нито има преднамереност в подобни действия.Нека оставим на прокуратурата да си свърши работата с обследване на конкретните процеси, призова Горанов.На въпрос дали държавното обвинение е дало указания до 30 дни как по-добре да се контролира партийното финансиране, Горанов отбеляза, че контролните механизми и сега са работещи, просто имало различни тълкувания как да се прилага законът.Работило се върху още по-добро подобряване на контролните механизми.Финансовият министър обясни, че не става въпрос за липса на контрол, а за различно виждане как следва се чете законът. Членовете на закона обаче били така структурирани през годините, че да се получава преразпределение на гласовете в полза на правоимащите.Запитан колко оптимално трябва да бъде размерът на субсидията за партиите, Горанов посочи, че това е дебат, който тепърва трябва да се коментира, но преди била 12 лева, след това 11 лева и ако партиите имат повече пари, ще имат повече структури. По думите му не може да се каже колко е оптималният вариант и дали 1 лев е достатъчен, или не.\"Важното е всичко да бъде на чисто и призрачно, за да няма задкулисие и зависимост\", подчерта финансовият министър, според когото намаляването на ДДС-то няма да доведе до повече ползи за крайните потребители. Горанов негодува, че темата се повдига само от бизнеса, защото те гледат на ДДС-то като на техен данък.МФ обаче няма да подкрепи диференцирането на ставките върху книгите, но ако парламентът го наложи, щели да изпълняват закона такъв, какъвто е.", "date": "2019.06.07", "title": "Горанов не знае дали е в списъка на прокуратурата за субсидиите"}
{"url": "https://news.bg/society/sobstvenitsite-na-kolite-s-naryazani-gumi-ne-znayat-dali-shte-im-vazstanovyat-shtetite.html", "text": "Собствениците на над 30 автомобила с нарязани гуми в столичния квартал \"Западен парк\" не знаят дали застрахователите ще им възстановят щетите, съобщи bTV. Припомняме, че вчера По думите на началникът на Трето РПУ Дойчин Дойчинов извършителят е стар познайник на полицията, а обяснението му било, че бил пиян.Според твърденията на един от потърпевшите се е наложило сами да отремонтират колите си. Той обяснява, че застрахователите ще покрият между 50 и 60%. Друг потърпевш вече е дал 200 лева за гуми.Главният секретар на Асоциацията на българските застрахователи Нина Колчакова коментира, че при наличието на доказателство за злонамерени действия няма да бъде проблем да им бъдат възстановени щетите от застрахователите.Тя поясни обаче, че често нарязването на гумите е риск, който се изключва изрично, туй като е трудно доказуемо дали е злоумишлено деяние или на собственика, който е решил, че по този начин трябва да се смени гумитеЗа жителите на \"Западен парк\" обаче проблемът остава, защото това не е първият такъв инцидент там.", "date": "2019.06.07", "title": "Собствениците на колите с нарязани гуми не знаят дали ще им възстановят щетите"}
{"url": "https://news.bg/regions/voenni-ot-5-strani-trenirat-na-poligon-novo-selo.html", "text": "На учебния полигон \"Ново село\" се провежда мащабно тактически учение с бойни стрелби.В учението участват военнослужещи и военна техника от България, САЩ, Албания, Северна Македония и Гърция.Целта на учението Strike Back 2019 e усъвършенстване на оперативните способности и постигане на съвместимост във войските на национално и съюзническо ниво.До края на юни на територията на страната ще се проведат учения с участието на военнослужещи, щабове и формирования от въоръжените сили на САЩ, Великобритания, Украйна, Гърция, Северна Македония, Канада и Италия.В тях ще се включат до 6 000 души и 1 200 единици сухопътна техника и въоръжение, както и до 80 военни въздухоплавателни средства.", "date": "2019.06.07", "title": "Военни от 5 страни тренират на полигон \"Ново село\""}
{"url": "https://news.bg/int-politics/kremal-kam-velikobritaniya-nyama-da-si-promenyame-povedenieto.html", "text": "Кремъл заяви, че Великобритания е отговорна и е увредила отношенията си с Русия и отхвърли призива на Лондон, Москва да промени поведението си на международната сцена, съобщават руските информационни агенции, цитирани от \"Ройтерс\".Говорителят на британския премиер Тереза Мей заяви вчера, че Великобритания може да има по-добри отношения с Русия само, ако промени поведението си.\"Няма да променяме поведението си, защото единственото нещо, което Русия иска, са ползотворните отношения, основани на взаимно отчитането на интересите на другите. В това поведение няма нищо осъдително\", заяви говорителят на Кремъл Дмитрий Песков.", "date": "2019.06.07", "title": "Кремъл към Великобритания: Няма да си променяме поведението"}
{"url": "https://news.bg/int-politics/lukashenko-nastoya-da-ne-se-palzi-na-kolene-pred-rusiya.html", "text": "Беларуските рафинерии не трябва да \"пълзят на колене\" при решаването на въпроса за компенсации за загубите, причинени от доставките на замърсено гориво от Русия. За това настоя беларуският президент Александър Лукашенко, цитиран от руските медии.\"Не трябва да крещиш, да атакуваш и прочие, но трябва да се грижиш за интересите си. (...) Трябва да седнеш и да решиш проблема делово\", каза той по време на посещението си в рафинерия \"Нафтан\" във Витебска област.Освен това Лукашенко е възмутен, че Русия може да компенсира Беларус, която, по думите му, е пострадала най-много, само с 20 млн. долара, докато международните компании настояват за до 800 млн. долара обезщетение.През април редица страни спряха транзита и получаването на руски петрол по тръбопровода \"Дружба\" заради проблеми с качеството на продуктите. От руската петролна компания \"Транснефт\" установиха, че суровините са били умишлено замърсени, като образувано е наказателно дело, извършени бяха арести.През май доставките започнаха да се възстановяват. Пострадалите страни преговарят за обезщетение за вреди. Вицепремиерът на Русия Дмитрий Козак увери, че \"Транснефт\", който отговаря за доставките, ще се справи с проблема.За да почисти участъка до Полша, Беларус започна да транспортира замърсения петрол по една от тръбите на \"Дружба\" обратно в Русия. Предвижда се това да бъде завършено до 10 юни.\"Нафтан\", която значително намали натоварването заради ситуацията с \"Дружба\", предприе процедура по оплакване от руските доставчици на петрол.", "date": "2019.06.07", "title": "Лукашенко настоя да не се \"пълзи на колене\" пред Русия"}
{"url": "https://news.bg/finance/armeniya-ni-moli-za-podkrepa-za-oblekchavaneto-na-vizoviya-rezhim-s-es.html", "text": "Държавният глава Румен Радев се срещна с министър-председателя на Армения Никол Пашинян в Санкт Петербург преди откриването на панела на високо равнище на Петербургския международен икономически форум.Двамата обсъдиха перспективите за увеличаване на свързаността в региона на Черно море като предпоставка за насърчаване на икономическия обмен, инвестициите, туризма и образованието между двете държави.Пашинян покани България да участва в изграждането на магистрала, която свързва Армения и Иран и е част от транспортния коридор между Черно море и Персийския залив. Към проекта вече е заявен интерес от Китай и неговото финансиране може да бъде част от общите усилия за развитие на комуникационните връзки на Европа и Азия, информираха от пресслужбата на президентството.От своя страна Радев открои необходимостта от откриването на пряка въздушна линия между България и Армения, а министър-председателят Пашинян призова за насърчаване на контактите между туристическите агенции от двете държави.Пашинян отправи молба и за подкрепата на България за облекчаване на визовия режим на Армения с ЕС.", "date": "2019.06.07", "title": "Армения ни моли за подкрепа за облекчаването на визовия режим с ЕС"}
{"url": "https://news.bg/world/farazh-poiska-partiyata-mu-da-uchastva-v-pregovorite-za-brekzit.html", "text": "Лидерът на Партия \"Брекзит\" Найджъл Фараж посети \"Даунинг стрийт\" 10 тази сутрин, въпреки че не беше поканен. Фараж достави писмо, в което заявява желанието на партията да бъде включена в екипа на правителството на преговорите с ЕС за Брекзит, пише \"Гардиън\".Участие на преговорите за Брекзит бе част от исканията на партията по време на кампанията преди изборите за Европейски парламент.Като се има предвид, че партията на Фараж иска Брекзит без споразумение и търговия по правилата на Световната търговска организация (СТО), не е ясно дали ще му бъде удовлетворено искането, но в писмото се намеква, че Партия \"Брекзит\" може да участва в преразглеждането на подготвителните мерки при сценарий без сделка.В писмото Фараж припомня, че  В него се посочват три прости послания: възстановяване на доверието в демокрацията; Брекзит без споразумение и някои евродепутати от партията да участват в преговорите.Той настоява Великобритания да напусне ЕС най-късно на 31 октомври 2019 г.", "date": "2019.06.07", "title": "Фараж поиска партията му да участва в преговорите за Брекзит"}
{"url": "https://news.bg/society/obshtinski-savetnik-alarmira-za-nezakonna-sech-na-stolichniya-bul-balgariya.html", "text": "Сечта на дървета на столичния централен булевард \"България\" е незаконна. За това алармира общинският съветник от БСП Иван Таков в съобщение до медиите от пресцентъра на БСП-София. Сигналът той е получил граждани, живеещи в съседство на терена с незаконната сеч. Общинският съветник е инициирал проверка на мястото от СДВР, Столичния инспекторат, район \"Триадица\" и \"Зелени системи\".Той настоява нарушителят да възстанови за негова сметка точно толкова дървета, колкото са изсечени и задължително на същото място.Максималната стойност на глобата за юридически лица е 50 000 лева.\"Това е поредното безобразие в София с унищожаването на дървета. След изсичането на над 60 бора на стадиона в Бистрица, сега това се случва и на централен столичен булевард, какъвто е \"България\", подчертава Иван Таков.По думите му вече е потвърдено от районната администрация на община \"Триадица\", че сечта е незаконна.Той е категоричен, че с нищо не може да бъдат компенсирани 100-те унищожени дървета.\"Безумно е да се случват такива неща в центъра на града\", подчертава Таков.Според него проблемът в ситуацията е, че сигналът за престъплението идва от гражданите, а районната администрация не знае за случая.\"Всичко опира до контрола. Само с много строг контрол може да бъдат предотвратени подобни престъпления\", коментира още той.", "date": "2019.06.07", "title": "Общински съветник алармира за незаконна сеч на столичния бул. \"България\""}
{"url": "https://news.bg/int-economics/gazprom-gotovi-da-predostavyat-25-otstapka-ot-tsenata-na-gaza-za-ukrayna.html", "text": "\"Газпром\" са готови да започнат преговори за доставките на руски газ за Украйна на цена, която е с 25 процента по-ниска от сегашната цена. Това обяви изпълнителният директор на руския газов гигант Алексей Милер след срещата си с лидерите на украинската партия \"Опозиционна платформа - За живот\", Юрий Бойко и Виктор Медведчук, по време на Международния икономически форум в Санкт Петербург, съобщават руските медии.\"Готови сме да започнем преговори за подготовка на споразумение за доставка на руски газ, което би осигурило ценово равнище с 25% по-ниско за крайния потребител, отколкото е сега\", посочи Милер.На 22 март Юрий Бойко и Виктор Медведчук се срещнаха с руския премиер Дмитрий Медведев в Москва. Алексей Милер също взе участие в тази среща и отбеляза \"стратосферното равнище\" на цените на газа в Украйна за крайния потребител, като допълни, че новият договор ще намали цената на газа с около една четвърт.", "date": "2019.06.07", "title": "\"Газпром\" готови да предоставят 25% отстъпка от цената на газа за Украйна"}
{"url": "https://news.bg/int-politics/putin-tehnologichnata-voyna-zapochna-s-opitite-za-iztlaskvane-na-huawei.html", "text": "\"Ситуацията около Huawei, която те се опитват не само да пристиснат, но безцеремонно да изтласкат от глобалния пазар, в някои кръгове вече се нарича първата технологична война в настъпващата цифрова ера\", коментира руският президент Владимир Путин на международния икономически форум в Санкт Петербург, съобщава \"Спутник\" и \"Газета.ру\".Насърчаваният от САЩ модел на доминиране води до безкрайни конфликти, търговски войни и други действия, това е някакъв вид свободна борба без никакви правила, коментира той. Усилията за господство над други страни е рецепта за търговски и реални войни.Президентът на Русия започна изказването си с изявлението, че съществуващият модел на световни икономически отношения е в криза въпреки растежа на световната икономика. Плановете за развитие на Русия не могат да бъдат изградени извън глобалния контекст, добави Путин.\"Напоследък растежът на световната икономика се характеризира положително. През 2011-2017 г. - средно 2-3% годишно. През последните години малко над 3%. Но, според нас, всички лидери трябва откровено да признаят, въпреки споменатия растеж, че настоящият модел на международни икономически отношения е в криза\". А проблемите в тази криза \"се умножават през последните десетилетия\", обясни той.Припомняме, усилията на Вашингтон да блокират Huawei ескалираха миналия месец, когато администрацията на Тръмп постави компанията , което забранява на американските компании да търгуват с фирмата, освен ако нямат лиценз.Политиката на количествено облекчаване не решава проблемите, а само ги тласка в бъдещето. Световната търговия престана да бъде безусловният двигател и новият двигател все още не е заработил, заяви Путин.\"Предишните модели на развитие дадоха шансове на страните от Запада, а с нарастващата конкуренция, те заговориха с езика на санкциите\", добави той.САЩ се опитват да разширят своята юрисдикция по целия свят. Ролята на щатския долар трябва да бъде преосмислена, тъй като тя е инструмент за натиск, коментира още той.Руският президент подчертава, че глобалното доверие в американската валута намалява, добавяйки, че ролята на международните икономически институции трябва да бъде засилена и изпълнена с ново съдържание, за да се стимулира икономическият растеж.\"Опитите за монополизиране на новата технологична вълна, ограничаване на достъпа до нейните плодове, довеждат до ново ниво на проблеми в глобалното неравенство, както между страните и регионите, така и в рамките на държавите. И това е основният източник на нестабилност\", предупреждава Путин.\"Този проект (Северен поток 2) не се вписва в логиката и не отговаря на интересите на тези, които са свикнали с изключителността и всепозволеността в рамките на съществуващия универсален модел, тези, които са свикнали с факта, че другите трябва да плащат сметките. Това е причината, поради която проектът се сблъсква с безкрайни препятствия\", коментира руският президент.Говорейки за това как може да се изгради нов световен ред в световната икономика, Путин отбелязва, че не призовава да се руши старият, а \"да се налага единственият истински канон, а именно, преди всичко хармонизиране на националните икономически интереси\".\"Принципите на взаимодействие, конкуренция и сътрудничество между страните, с техните различни модели на развитие, характеристики и интереси. Развитието на такива принципи трябва да върви колкото е възможно по-открито и демократично\", обяснява той. \"Светът трябва да се гледа реално. Като първа стъпка, предлагаме, като говорим за дипломация, да провеждаме един вид демилитаризация на ключови области на световната икономика и търговия, а именно да защитим от търговските и санкционни войни доставките на основни стоки като лекарства, медицинско оборудване, жилищни и комунални системи, енергия, които може да намалят натиска за околната среда и климата\", коментира Владимир Путин.", "date": "2019.06.07", "title": "Путин: Технологичната война започна с опитите за изтласкване на Huawei"}
{"url": "https://news.bg/euronews/balgariya-i-slovakiya-iskat-es-da-pokani-skopie-i-tirana-za-pregovori.html", "text": "Република Албания и Република Северна Македония трябва да получат покана за започване на преговори за членство в Европейския съюз. С тази обща позиция излязоха министрите на външните работи на България и на Словакия Екатерина Захариева и Мирослав Лайчак, които се срещнаха днес в Братислава.\"Миналата година в Съвета \"Общи въпроси\", председателстван от България, дадохме зелена светлина за започване на преговори с Тирана и Скопие. По-добре е да започнем преговорите, защото ще имаме повече инструменти да подпомагаме реформите при нашите партньори, включително спазването на добросъседските отношения\", каза Захариева.С колегата си от Словакия тя обсъди още ситуацията на Балканите и други въпроси от взаимен интерес.Словашката републиката е партньор и съюзник в НАТО и ЕС и страната ни споделя сходни позиции по важните европейски досиета и темите от международния дневен ред, пишат в прессъобщение от родното Външно.Лайчак от своя страна повтори категоричната подкрепа на Словакия за премахването на Механизма за сътрудничество и проверка спрямо България и влизането на страната ни в Шенген.Словакия вижда възможности за сътрудничество с България в производството на части за автомобили, в насърчаването на старт-ъп компании, в осъществяване на проекта за газопровод \"Ийстринг\", който ще свърже най-голямата компресорна станция в ЕС - Велке Капушани (Словакия), с газопреносната система на Унгария, Румъния и България до междусистемната газова връзка между България и Турция.През 2018 г. износът ни за Словакия е 217 млн. евро, като бележи ръст от близо 5% спрямо предишната година.Словашкият първи диплома също така прие поканата на Захариева да посети страната ни. \"Започнах дипломатическата си кариера като стажант в посолството на Чехословакия в София\", спомни си Лайчак.Вицепремиерът Захариева е на работно посещение в Словакия, където участва в конференцията ГЛОБСЕК.", "date": "2019.06.07", "title": "България и Словакия искат ЕС да покани Скопие и Тирана за преговори"}
{"url": "https://news.bg/world/makron-poiska-g-7-da-prieme-konkretni-resheniya-za-klimata-i-targoviyata.html", "text": "Президентът на Франция Еманюел Макрон поиска на срещата на върха на Г-7 през август развитите икономики да приемат конкретни решения за борба с климатичните промени въпреки различията със САЩ по въпроса, информира АП.Макрон обяви, че присъствието на президента на САЩ Доналд Тръмп на срещата в Биариц в Югозападна Франция не подлежи на съмнение. Френският лидер направи коментара на пресконференция в Париж с канадския премиер Джъстин Трюдо.Държавният глава на Франция каза още, че срещата също има за цел да намали напрежението в световната търговия. Той подчерта важността да се \"разберат какви са различията ни\" и \"как можем да ги преодолеем\".През миналата година Тръмп създаде смут на срещата на Г-7 в Канада, след като първо се съгласи на декларация за търговията, а впоследствие си оттегли решението заради критики на Трюдо по адрес на заплахи на американския лидер да наложи мита.", "date": "2019.06.07", "title": "Макрон поиска Г-7 да приеме конкретни решения за климата и търговията"}
{"url": "https://news.bg/economics/planinskite-produkti-si-imat-logo.html", "text": "От днес производителите могат да обозначават продуктите си oт планински произход със специално лого, за което трябва да получат удостоверение и да бъдат вписани в публичен регистър.Това стана възможно след обнародването в Държавен вестник на Наредба № 4 от 28 май 2019 г. за условията и реда за използването на незадължителния термин за качество \"планински продукт\".От МЗХ обясняват още, че терминът за качество \"планински продукт\" се използва за описание на продукти от растителен и животински произход, включително и пчелни продукти, произведени и преработени в планински райони.Понятието може да се използва и при извършване на директни доставки на непреработени продукти от производители, регистрирани по реда на Наредба №26 от 14 октомври 2010 г. за специфичните изисквания за директни доставки на малки количества суровини и храни от животински произход.За продукти, като например месо, животните следва да бъдат отглеждани в планински райони и да прекарат най-малко последните две трети от живота си в тях.Контролът върху употребата на логото се извършва от Българската агенция по безопасност на храните на всеки етап от производството, преработката и дистрибуцията.", "date": "2019.06.07", "title": "Планинските продукти си имат лого"}
{"url": "https://news.bg/comments/populizmat-ne-uspya-da-konsolidira-evropa-a-dali-shte-ya-raztsepi.html", "text": "Преструктурирането на Европа около един суверенистки и ксенофобски полюс не се състоя. Но старият континент има нужда от трансевропейско преосмисляне, за да бъдат контрирани последователите на деконструкцията на европейския проект, пише френският всекидневник LibérationЕвропейските избори на 26 май не произведоха национално-популисткото цунами, което някои прогнозираха, но позиционираха онези сили, набрали скорост през последното десетилетие в европейския политически пейзаж. Страните от Централна и Източна Европа подчертават тази тенденция, но изборите показаха и проевропейска либерална опозиция в Полша, Словакия или Румъния.ФИДЕС на Виктор Орбан (52%), както и ПиС на Качински (45%), великите защитници на християнска Европа срещу миграционните нашествия, излязоха победители от европейския тест, засилвайки хватката си отвътре. Такъв е отчасти и случаят в Прага с Андрей Бабиш и неговата партия АНО (\"Да\"). Бабиш, с червен каскет ала Тръмп, водеше кампания, която не отричаше последния: \"Силна Чехия\" - еквивалент на \"Направи отново Чехия велика\" - написано на шапката и лозунгите за кампанията: \"Ние ще защитаваме Чехия. Трудно и безкомпромисно. \" Защита от кого? Брюксел? Но цялата история на Европейския съюз е история на постоянни преговори за намиране на компромиси. Популистите на Изтока обаче не образуват блок, какъвто беше случаят с отказа на Вишеградската група от квотите за мигранти след 2015 г. Първо, те не принадлежат към едни и същи политически семейства на европейско ниво: ФИДЕС е част от ЕНП на класическата десница, ПиС се съюзява с британските консерватори (по отношение на старта и пълното развитие на ситуацията около Брекзит), а АНО на Бабиш желае да остане с либералите на Алде.Европейските избори способстваха появата на нови либерални и проевропейски политически сили. В Полша европейското предизвикателство е изкристализирало в коалиция от лявоцентристката опозиция на либералите и социалдемократите, чийто резултат (38%) показва, че има възможност за опозицията да свали от власт ПиС на есенните парламентарни избори. Европа, която има подкрепата на ¾ поляци, подкрепи формирането на тази алтернативна вътрешна политика. Това е \"европеизацията\" на политиката и демокрацията. В Словакия, след победата на Зузана Чапутова на президентските избори, новата политическа сила \"Прогресивна Словакия\" спечели европейските избори (20%) за сметка на левите популистки националисти от партията СМЕР на Робърт Фицо, дискредитирана след убийството на журналиста Ян Куцяк, който разследваше твърде внимателно корупцията и присвояването на европейски средства. От мобилизирането на гражданското общество срещу корупцията се стигна до появата на проевропейска либерална политическа сила.Сценарий не по-различен от този в Румъния, където нова либерална и проевропейска партия \"Съюз за спасение на \" (USR) направи пробив (21%), независимо че беше изпреварена от консерватори и социалисти в правителството. Избирателите й: млади, градски, по-образовани (големите градове и Трансилвания), които виждат в ЕС необходимата противотежест на отклоненията, които застрашават върховенството на закона. Осъждането на Ливиу Драгня, силния човек на управляващата Социалдемократическа партия, в деня след изборите се възприема в Румъния като потвърждение на тази връзка. Проевропейските либерали се събуждат, макар и засега в лицето на много малко Зелени в Източна Европа.Преди всичко: голямото прегрупиране на Европа около суверенистки и ксенофобски полюс, обявено от Орбан и Салвини, няма да се осъществи. В никакъв случай не веднага. Въпреки сближаването на Орбан и Качински със Салвини по време на кампанията, никой в ​​Централна Европа не е изразил намерение да се присъедини към Европейския парламент в крайнодясна формация със Салвини, Льо Пен и др. Популистите в Централна Европа (ФИДЕС, ПиС) представляват ултраконсервативна десница, което не оставя почти никакво място отдясно. Това е техният отговор на дилемата на консервативната десница на ЕНП срещу крайно десните (санитарен кордон или коалиция). ФИДЕС е \"ограбил магазина\" на Йобик, партия от крайната десница, сведена до границата от 6%.Австрия и Италия представляват другия модел, откакто Партия на свободата на Австрия (FPÖ) влезе в правителството в Австрия и Лигата на Салвини в Италия. Трябва да се отбележи, че политическите схващания на тези три страни са остарели. През 30-те години на миналия век австрийският канцлер Долфус намери подкрепа първо при Миклош Хорти в Унгария и при Мусолини в Италия. Унгарският комунистически лидер Янош Кадар, след смазването на революцията през 1956 г. и след като дълго време е бил персона нон грата в границите на Западна Европа, по-късно започва първите си дипломатически совалки първо в Австрия на Бруно Крейски и след това в Италия. Разпадането на австрийската коалиция след видеото, уличаващо вицеканцлера Щрахе във връзки с руснаците, компрометира по същия начин модела на дясната коалиция с крайната десница.Въпросът за национал-популизма вече не е \"Новата централна Европа ли е централният въпрос на Европа?\", а по-скоро звучи трансевропейски: вътрешнополитическата рекомпозиция (десница с или без крайно дясно) върви ръка за ръка с разрива между проевропейските сили и суверенистките ксенофоби, които работят за деконструиране на европейския проект. Това заключение предполага две неща в сравнение с дилемата, спомената тук. Изборът на ЕНП относно Орбан ще бъде важен за предефинирането на политическите ценности и разделения в Европа. Емануел Макрон предполага, че всякакво споразумение с ЕНП е изключено, докато ФИДЕС е част от ЕНП, която иска да остане основен стълб на европейската интеграция. Топката е в лагера на Ангела Меркел и АКК.Когато в големите демократични страни на Западна Европа победителите в европейските избори се наричат Салвини, Льо Пен, Фараж, вече не можем да даваме уроци на Източна Европа на Качински и Орбан. Това е по-скоро покана за трансевропейски размисъл за Европа, която тридесет години след падането на Стената е загубила илюзиите си за неустоим триумф на либералната демокрация и трябва да намери отговор на последователите на деконструкцията.", "date": "2019.06.07", "title": "Популизмът не успя да консолидира Европа, а дали ще я разцепи?"}
{"url": "https://news.bg/bulgaria/balgariya-se-prevrashta-v-evropeyski-tsentar-sas-superkompyutri.html", "text": "България е сред осем държави, в които ще бъдат разположени центровете за европейски суперкомпютри на световно равнище.Това съобщи еврокомисарят по цифровата икономика и общество Мария Габриел на заседанието на Съвета на министрите по телекомуникации в Люксембург, съобщава Нова телевизия, като се позовава на представителството на ЕК в България.България, Чехия, Финландия, Италия, Люксембург, Португалия, Словения и Испания са осемте държави.Мария Габриел определи днешния ден като исторически за Европа. По думите й инвестициите са в размер на 840 милиона евро.\"Суперкомпютрите са в основата на европейското технологично лидерство и могат да направят успешно конкурирането със САЩ и Китай. Днес България прави решителна крачка напред като страна с потенциал за регионален лидер в областта на суперкомпютрите\", заяви Габриел и благодари на българския премиер Бойко Борисов.Еврокомисарят по цифровата икономика и общество обясни, че тези суперкомпютри ще подкрепят изследователите, промишлеността и предприятията в Европа при създаването на нови приложения в широк кръг от области - от разработването на лекарства и нови материали до борбата с изменението на климата.\"Убедена съм, че новите центрове ще повишат конкурентоспособността на Европа. Но още по-важното е, че суперкомпютрите ще носят реални и измерими ползи за хората. Те ще играят важна роля в области като персонализираната медицина, създаването на лекарства, нови продукти и материали, биоинженерството, енергетиката и прогнозирането на времето\", сподели още тя.Премиерът Борисов използва профила си във \"Фейсбук\", за да потвърди новината.\"Доволен съм от решението на European Commission да вложи 840 милиона евро в тази изключителна важна сфера и съм сигурен, че новите центрове ще помогнат за засилване на конкурентоспособността на ЕС. Поздравявам eврокомисар Mariya Gabriel, която положи много усилия, това да се случи\", написа той.Говорителят на Европейската комисия Александър Винтерщайн съобщи, цитиран от БНР, че от следващата година в София ще започне работа Центърът за свръхбързи изчисления.Останалите центрове са в Барселона, Болоня, Каяни (Финландия), Миню (Португалия), Острава (Чехия), Бисен (Люксембург) и Марибор (Словения).", "date": "2019.06.07", "title": "България се превръща в европейски център със суперкомпютри"}
{"url": "https://news.bg/disasters/buryata-migel-ubi-trima-obrashtayki-spasitelna-lodka-kray-bregovete-na-frantsiya.html", "text": "Спасителна лодка се е преобърнала в Атлантическия океан край западното крайбрежие на Франция, оставяйки трима спасители мъртви, на фона на ветрове до 129 км/ч, съобщават британските медии.Те са били част от 7-членен екипаж, които са отишли на помощ на рибарска лодка, която е бедствала по време на разразяването на бурята Мигел в района.Ветрове до 147 км/ч удариха северната част на Испания по-рано, завъртайки се около Бискайския залив и продължавайки към Франция.Бурята е необичайна, като идва в началото на летния туристически сезон.Снимки на лодката на Националното сдружение за морско спасяване са я хванали да се люшка сред големи вълни в моментите преди да се преобърне, след което преобърнатият плавателен съд удря брега.Четирима от седемте души екипаж на борда на спасителната лодка са успели да доплуват до брега. Три хеликоптера и около 60 пожарникари се опитват да открият телата на тримата мъртви.Най-бурните ветрове са били регистрирани в северозападната испанска област Астурия късно в четвъртък, докато по-рано са били причинени щети по някои сгради в Галисия.Докато бурята удряше сушата в Западна Франция, метеоролозите регистрираха скорости на вятъра от 129 км/ч.По крайбрежието в района на Венде, край летния курорт Les Sables-d'Olonne, екипаж от Националното сдружение за морско спасяване е отишъл на помощ на рибарска лодка в беда и преобърнала се на около 800 м от брега.\"Морето беше много бурно\", коментира кметът Яник Моро пред телевизия BFMTV, допълвайки: \"В лодката имаше седем души, а трима спасители са загинали. Това е голям шок за нас и голям шок за целия град.\"Десет френски департамента са били с оранжев код за опасно време и предупреждение за потенциални щети, особено от паднали дървета. Пътуването с железопътен транспорт в западната част на Франция беше нарушено от бурята, а метеоролози заявиха, че такива събития са рядкост през юни.Предупреждения за опасно време има също на север, с опасност от силен дъжд и скорост на вятъра до 100 км/ч в западната част на Холандия.Силни ветрове вече опустошиха холандското крайбрежие в ранните часове на четвъртък.", "date": "2019.06.07", "title": "Бурята Мигел уби трима, обръщайки спасителна лодка край бреговете на Франция"}
{"url": "https://news.bg/world/dodon-mozhe-da-razpusne-parlamenta-na-moldova-v-ponedelnik.html", "text": "Президентът на Молдова Игор Додон обяви, че е възможно парламентът на страната да бъде разпуснат на 10 юни, понеделник, предаде ТАСС. Това ще се случи, ако новото правителството не стане факт до неделя. В следващите няколко дни можем да сформираме новото правителство, заяви той в четвъртък на Международния икономически форум в Санкт Петербург.Сигурен съм, че ако се сформира ново правителство, ситуацията в Молдова ще се промени драстично през следващата година или година и половина, а много западни инвеститори, ще дойдат в Молдова, защото ще се интересуват от това. - добави президентът.След парламентарните избори на 24 февруари депутатите от Молдова не успяха да изберат председателя на парламента.Президентът Игор Додон по-рано заяви, че ще започне процедура за разпускане на парламента след 10 юни, ако депутатите не успеят да сформират коалиция. Представители на ЕС, Русия и САЩ, които посетиха Кишинев и се срещнаха с ръководството на страната и лидерите на политическите партии, призоваха за засилване на процеса.Три основни политически сили получиха места в парламента на Молдова. Това са Партията на социалистите, която подкрепя президента (35 места), Демократическата партия на Молдова, която контролира правителството (30 места), и про-европейският съюз (26 места).Нито една от партиите не събра достатъчно подкрепа за мнозинство и самостоятелно управление. ", "date": "2019.06.07", "title": "Додон може да разпусне парламента на Молдова в понеделник "}
{"url": "https://news.bg/world/tramp-optimist-za-sdelka-s-meksiko-za-sigurnostta.html", "text": "Американският президент Доналд Тръмп заяви в петък, че \"има голям шанс\" САЩ да сключат споразумение с Мексико за сигурността по границите и миграцията.В същото време обаче, той отново предупреди, чеследващата седмица, ако не бъде постигната сделка.Тръмп посочи, че сделката може да включва и някои търговски елементи.Той публикува коментарите в \"Туитър\", на път за САЩ от Европа.Във Вашингтон преговарящите за САЩ и Мексико се срещнаха за три кръга преговори в петък преди крайния срок понеделник.Сред основните въпроси е търговията със земеделски продукти. САЩ призоваха Мексико да блокира повече мигранти на южната си граница с Гватемала и да засили усилията си срещу организираната контрабанда, за да забави прехвърлянето на централноамериканците в САЩ.\"Това би означавало, че хората, влизащи в Мексико от Гватемала, Хондурас и Салвадор, няма да имат право да кандидатстват за убежище в САЩ. Ако няма сделка, президентът Тръмп е заплашил да наложи ескалиращи тарифи за Мексико.От американското министерство на земеделието и Белият дом за момента не са коментирали изявлението на Тръмп.Президентът на Мексико Андрес Мануел Лопес Обрадор заяви, че в петък сутринта остава оптимист, че може да бъде постигнато споразумение преди понеделник. Той отказа да каже дали неговото правителство е готово да приеме да стане сигурна трета страна, заявявайки, че това зависи от външния министър Марсело Ебрард и неговия преговарящ екип.Той отново подчерта, че Мексико смята, че проблемът с миграцията трябва да бъде решен чрез справяне със социалните и икономическите проблеми в Централна Америка, като същевременно критикува подхода на Вашингтон.\"За съжаление въпросът с миграцията се смесва с търговията, а не трябва да бъде. Причините за миграционния хаос не се анализират, а само ефектите от него\", каза той.Демократите и републиканците с Конгресва заплашиха да блокират митата.Припомняме, че Тръмп дойде на власт с обещанието да се справи с нелегалната миграция и престъпността чрез крайни мерки - строеж на стена по южната граница, което обтегна отношенията с Мексико и бе бойкотирано от демократите, заради което САЩ изпаднаха в шътдаун. ", "date": "2019.06.07", "title": "Тръмп оптимист за сделка с Мексико за сигурността "}
{"url": "https://news.bg/bulgaria/zadarzhan-e-shofyorat-izbyagal-ot-rutinna-proverka-na-am-trakiya.html", "text": "Задържан е шофьорът, който микробус на АМ \"Тракия\" и избяга, за да осуети полицейска проверка.Късно тази вечер той се е предал в поделение на МВР.Това съобщиха от пресцентъра на МВР.  Припомняме, че полицията обяви по-рано, че издирва мъжа. Той е 41-годишен. В микробуса бяха намерени 17 нелегални мигранти, 12 от които непълнолетни. Те са предадени на служители от група \"Миграция\" към ОДМВР-София.Служители на ОДМВР - София продължават работата по изясняването на всички факти и обстоятелства по случая. Образувано е досъдебно производство.", "date": "2019.06.07", "title": "Задържан е шофьорът, избягал от рутинна проверка на АМ \"Тракия\" "}
{"url": "https://news.bg/bulgaria/voenni-izzeha-snaryad-otkrit-pri-izkopni-raboti-v-s-klisura.html", "text": "Модулно формирование за овладяване и преодоляване на последиците от бедствия от поделението в Горна Баня е иззело тази вечер корозирал 76,2 мм осколъчен снаряд с взривател. Той е бил намерен в частен двор в село Клисура, област София.Това съобщиха от пресцентъра на Министерството на отбраната.  Боеприпасът е бил открит при изкопни дейности в частен имот на ул. \"Балканска\" в селото.Четиримата военнослужещи са транспортирали снаряда до поделението. Той ще бъде унищожен в понеделник на полигона в Сливница.До пристигането на модулното формирование, мястото, на което е открит боеприпасът, е било охранявано от органите на МВР.", "date": "2019.06.07", "title": "Военни иззеха снаряд, открит при изкопни работи в с. Клисура "}
