{"url": "https://news.bg/bulgaria/promeniha-dvizhenieto-na-tramvai-4-i-5-sled-intsident-s-peshehodets.html", "text": "Инцидент с трамвай и пешеходец доведе до временна промяна на движението на трамваи с номера 4 и 5 в София, съобщават от Столична община.След спирка \"Пирогов\" трамваи с номера 4 и 5 временно са отклонени в посока Княжево през \"Стамболийски\".Пострадалият пешеходец е приет в \"Пирогов\".По-късно от Столична община съобщиха, че е възстановено движението по трамвайна линия 5. Поради ПТП временно трамваите от 5 и 4 линия се движеха по променен маршрут през бул. \"Ал.Стамболийски\".", "date": "2019.12.30", "title": "Промениха движението на трамваи 4 и 5 след инцидент с пешеходец"}
{"url": "https://news.bg/world/15-g-zatvor-za-mazh-v-slovakiya-po-sluchaya-s-ubitiya-zhurnalist-yan-kutsiak.html", "text": "Словашки съд наложи присъда от 15 г. затвор на мъж за ролята му в убийството на разследващия журналист Ян Куциак през 2018 г., обяви говорител, цитиран от \"Ройтерс\".Осъденият се договори с прокуратурата. предизвика масови протести срещу корупцията в централноевропейската държава, разклащайки правителството. Случаят ще бъде важен фактор на парламентарните избори в страната през февруари 2020 г.42-годишният Золтан Андрушко е един от петимата обвинени по случая, но той е единственият, който се призна за виновен и сключи споразумение с държавното обвинение да свидетелства.Съдебният процес срещу останалите четирима, включително и срещу предприемача Мариан Кочнер, който е станал обект на статии на Куциак по случаи на корупция, започна на 19 декември и ще продължи през януари.Андрушко се съгласи на предложението на прокуратурата да лежи 10 г., но съдът отхвърли това споразумение и наложи по-дълга присъда, която обвиненият прие, обявиха от съда.Според прокуратурата Кочнер е наредил убийството на Куциак. Той и съучастниците му, които пледираха невинни, могат да получат доживотни присъди, ако бъдат признати за виновни.", "date": "2019.12.30", "title": "15 г. затвор за мъж в Словакия по случая с убития журналист Ян Куциак "}
{"url": "https://news.bg/int-politics/sluchvashtoto-se-mezhdu-rusiya-i-polsha-bilo-tretata-svetovna-voyna-no-hibridna.html", "text": "Случващото се между Полша и Русия е вървящата в света трета световна война, но тя е хибридна. Това коментира анализаторът Боян Чуков пред БНР във връзка с казаното преди седмица от руския президент Владимир Путин, че Полша носела отговорност за избухването на Втората световна война, което засили напрежението между двете страни.На 27 декември руският посланик във Варшава беше привикан в полското външно министерство, за да му бъде връчена протестна нота.Снощи полският премиер Матеуш Моравецки подчерта, че Путин лъже в изказванията си, в които обвинява Полша за избухването на Втората световна война. Според Моравецки Путин прави това, за да отклони вниманието от неотдавнашните руски политически провали.Според Чуков Полша била основното антируско острие, което работело срещу националната сигурност на Русия. \"Те са най-тежките русофоби, но за това си има исторически причини\", отбеляза той.Анализаторът коментира, че след Втората световна война, при създаването на соцлагера, много елементи от историята около тази война и след нея не били вадени на бял свят, защото Съветският съюз не е искал да се знаят.По думите му силната позиция на Русия в този спор била, че от полска страна се казва \"Путин лъже\", а от руска страна се вадели документи.Чуков припомни, че по време на Втората световна война \"руснаците прибират архивите почти от цяла Европа, където са били. Включително са взети огромни масиви с масонски архиви от Западна Европа - в Германия, в Австрия и т.н. Но руснаците са взели и архивите на полското разузнаване, а в архивите на разузнаването има такива деликатни тайни, които само документите ги пазят. Поляците се опасяват, че всичко това ще започне да излиза бавно\".", "date": "2019.12.30", "title": "Случващото се между Русия и Полша било третата световна война, но хибридна"}
{"url": "https://news.bg/world/pompeo-patuva-za-ukrayna-za-sreshta-sas-zelenski.html", "text": "Държавният секретар на САЩ Майк Помпео ще посети Украйна през януари, съобщава Държавният департамент, цитиран от АФП.Именно Украйна е в центъра на импийчмънт процеса срещу президента Доналд Тръмп.Говорител на департамента уточни, че Помпео, който също ще посети Беларус, Казахстан, Узбекистан и Кипър, ще се срещне с украинския лидер Владимир Зеленски.Помпео е най-високопоставеният представител на американското правителство, който ще посети Украйна, откакто избухна скандалът по-рано тази година след телефонен разговор между Тръмп и Зеленски.Тръмп официално беше  при историческо гласуване в Камарата на представителите на 18 декември. През януари 2020 г. той ще се изправи на процес в Сената.Държавният департамент отбеляза, че целта на посещението на Помпео е да се потвърди подкрепата на САЩ за суверенитета и териториалната цялост на Украйна.", "date": "2019.12.30", "title": "Помпео пътува за Украйна за среща със Зеленски"}
{"url": "https://news.bg/regions/tapi-po-am-struma-i-e-79-kray-blagoevgrad.html", "text": "Тапи са се образували на изхода на Благоевград - както на път Е-79, така и на края на автомагистрала \"Струма\", съобщава Би Ти Ви.Уточнява се, че тапата е около километър, а за 10 минути се изминават около 200 метра. По главния път опашката преди кръговото стига до ж.к. \"Струмско\" или 2 км, толкова се чака и на автомагистралата. По нея пристигат тръгналите от столицата, Кюстендил, Дупница и Северна България.Трафикът по главен път Е-79 се оформя от напускащите Благоевград. Е-79 и края на автомагистрала \"Струма\" се \"срещат\" на кръговото след м. Полигона, автомобилите се движат много бавно.От там надолу се продължава по Е-79, но скоростта е ниска - не повече от 40 км/ч заради ограниченията на скоростта до пътен възел \"Симитли-Банско\".Хиляди се отправят на юг, за да посрещнат новата 2020 г. в Гърция, както и курортите в Пиринско - Банско, Разлог, Сандански и др.По-късно днес трафикът, особено по АМ \"Струма\", ще се увеличава.", "date": "2019.12.30", "title": "Тапи по АМ \"Струма\" и Е-79 край Благоевград"}
{"url": "https://news.bg/world/v-kipar-osadiha-britanka-izlagala-za-grupovo-iznasilvane.html", "text": "Кипърски съд призна за виновна британка по обвинения в лъжесвидетелстване. Жената е излъгала, че е била изнасилена от група израелци преди 6 месеца, информира \"Ройтерс\".Случаят внимателно се следи от неправителствени организации.Съдът в град Паралимни постанови, че жената, тогава на 19 г., е излъгала, че е била изнасилена от 12 младежи от Израел. Присъдата ще бъде съобщена на 7 януари.Жената беше арестуванa, след като полицията съобщи, че тя е оттеглила обвиненията, че израелски младежи са я изнасилили в хотелска стая в курорта Агия Напа в средата на юли. Британката твърди, че се е отрекла от обвиненията, след като била принудена от полицията по време на продължителен разпит без адвокат. Прокуратурата и съдът отхвърлиха позицията й.Израелците, които отричат обвиненията в изнасилване, бяха освободени 10 дни след задържането им.", "date": "2019.12.30", "title": "В Кипър осъдиха британка, излъгала за групово изнасилване"}
{"url": "https://news.bg/politics/abv-vidyaha-tezhak-proval-za-balgariya-v-dogovorkata-mezhdu-bulgargaz-i-gazprom.html", "text": "Постигнатата договорка между \"Булгаргаз\" и \"Газпром\" е тежък провал, който ни лишава от допълнителни приходи в размер на 98 млн. лв. годишно. Това обявиха от АБВ по повод обявеното по-рано днес от министъра на енергетиката Теменужка Петкова споразумение, с което газа за България от Русия щяла да намалее с 5 процента. От АБВ приветстват факта, че след тяхното настояване България е успяла да договори входната точка за доставка на природен газ от Русия да бъде променена на Странджа.\"Оказахме се прави, че цената по дългосрочния договор може да бъде намалена. За съжаление обаче не съумяхме да предвидим некомпетентността на ръководството на \"Булгаргаз\" ЕАД, което не е в състояние да постигне в пълен размер възможното намаление на цената с 12% и в безсилието си днес се опитва да ни убеди, че скромното понижение от 5% е победа. Напротив, това е тежък провал във всички възможни параметри! Дали заради слугинаж или некадърност, няма значение за бита и икономиката, които ще платят сметката\", настояха от партията, ръководена от Румен Петков.На благоприятния фон на по-късото трасе на новия маршрут, навлизането на конкурентен втечнен природен газ и ситуацията на пазара на природен газ в Европа, \"Булгаргаз\" не са защитили интереса на България и да договори намаление на транзитните такси в размер на поне 180 млн. лв. годишно.\"Няма да спрем да повтаряме, че понеже не успяхме да построим на наша територия газопровода по т. нар. Балкански поток, от 1 януари 2020 г. България от страна, която транзитира газ и печели от това, ще се превърне в държава, която си купува газ, при това на недостатъчно ниска цена. Нещо повече, провалихме транзита на газ за Европа през Сърбия, която за разлика от нас в срок изгради нужната инфраструктура\", изтъкват още от отцепилата се от БСП партия.Така в новото десетилетие сме щели да осъмнем с обща загуба на приходи в размер на 300 млн. лева годишно, което според АБВ е непосилна сума за и без това най-бедната страна в ЕС. От партията били сериозно обезпокоени, че тази тема не се коментира в Народното събрание и парламентарно представените партии били далеч по-развълнувани от размера на своята партийна субсидия, а не от намаляването на държавните приходи.Настояват ръководството на \"Булгаргаз\" да обяви дали е вярна информацията от бранша, че в продължение на месеци умишлено са настоявали за нереалистично намаление на цената по договор за дългосрочни доставки с 30%, забавяне, което ни се е отразило фатално, но се оказало печелившо и за Украйна, и за Русия.", "date": "2019.12.30", "title": "АБВ видяха тежък провал за България в договорката между \"Булгаргаз\" и \"Газпром\""}
{"url": "https://news.bg/world/zelenite-na-pat-za-parvi-pat-da-vlyazat-v-pravitelstvoto-na-avstriya.html", "text": "Австрийската зелена партия е близо до първото си участие в правителството на страната, след като Зелените и консервативната партия на бившия и вероятно новия канцлер Себастиан Курц постигнаха предварително коалиционно споразумение през уикенда, пише \"Гардиън\".Като малък коалиционен партньор на Австрийската народна партия, Зелените ще заемат мястото на крайнодясната Австрийска партия на свободата, чието ръководство подаде  през май. Крайнодесните бяха наказани от избирателите на провелите се по-рано тази година парламентарни избори.Партията на Курц и Зелените са големите победители на изборите през септември. , а Зелените постигнаха най-добрия резултат в историята си.След месеци на коалиционни преговори, партиите постигнаха споразумение в събота.\"Голям оптимист съм за възможността да формираме правителство със Зелените\", каза Курц.Лидерът на Зелените Вернер Коглер пък обяви, че изглежда са превъзмогнали непреодолими пречки.Ако 276-те делегати на Зелените одобрят коалиционната сделка тази събота, новото правителство може да положи клетва пред президента Александър ван дер Белен най-рано на 7 януари.Консерваторите се очаква да запазят ключовите постове - канцлер, финансов министър, вътрешен министър, министър на външните работи и министър на отбраната.Ново министерство за интеграцията изглежда ще позволи на Курц да продължи твърдата политика по отношение на имиграцията.Зелените, чиито лидер Вернер Коглер вероятно ще е вицеканцлер, ще се опитат да окажат влиянието си в ресорите инфраструктура, транспорт и околна среда, както и в правосъдието и културата, за да обуздаят авторитарните тенденции на партията на Курц.", "date": "2019.12.30", "title": "Зелените на път за първи път да влязат в правителството на Австрия"}
{"url": "https://news.bg/world/putin-pozdravi-svetovni-lideri-za-praznitsite-no-propusna-zelenski.html", "text": "Президентът на Русия Владимир Путин не поздрави за Нова година и Рождество Христово лидерите на Украйна Владимир Зеленски и на Грузия Саломе Зурабишвили, съобщават руски медии.Прессекретарят на Кремъл Дмитрий Песков коментира, че не всички лидери са получили поздравителни телеграми, но при необходимост ще бъде добавена информация.На въпрос може ли Путин да поздрави Зеленски отделно, говорителят добави, че напълно е възможно да бъде добавена информация.Руският лидер поздрави лидерите на Абхазия, Азербайджан, Армения, Беларус, Казахстан, Молдова, Таджикистан, САЩ, Турция, Франция, Сирия, Германия, Великобритания и други.Той също така поздрави и бивши лидери като Силвио Берлускони, Джордж Буш, Никола Саркози и други.Зеленски и Путин проведоха ", "date": "2019.12.30", "title": "Путин поздрави световни лидери за празниците, но пропусна Зеленски"}
{"url": "https://news.bg/crime/izdirva-se-17-godishno-momiche-ot-kameno.html", "text": "17-годишната Михаела Янкова Иванова от Камено е в неизвестност вече 24 часа, алармираха близките ѝ.Тя е напуснала дома си вчера (29 декември) около 9:30 ч. Момичето е облечено с кафяво или зелено зимно яке, с качулка, черен анцуг, черни маратонки, с розов куфар на колелца и сива раница.Тя е висока около 160 см, с права, дълга червена коса, с кафяви очи.Ако разполагате с информация за местонахождението ѝ, можете да се обадите в най-близкото управление на полицията или на баща ѝ на телефон 0879243286", "date": "2019.12.30", "title": "Издирва се 17-годишно момиче от Камено"}
{"url": "https://news.bg/politics/borisov-dava-na-pernik-oshte-30-mln-lv-za-spravyane-s-vik-krizata.html", "text": "Община Перник ще получи утре (31 декември) 30 млн. лева за справяне с ВиК кризата, оставила близо 100 000 души без нормален достъп до питейна вода. Това стана ясно след извънредно заседание на Министерския съвет, съобщава Би Ти Ви.По-рано градът получи още над 4 млн. лв. \"Стават към 35 млн. дотук. Планът ми е даден от кмета - включва довеждане на вода, нов магистрален водопровод, ремонт на пречиствателните станции, ремонт на ВиК в града\", обясни премиерът Бойко Борисов.По думите му машините и бригадите ще работят и в навечерието на новата година.Догодина Перник ще реализира и цялостен воден проект за 120 млн. лв. с европари, след който ще има чисто нови пречиствателни станции и довеждащи водопроводи и нова ВиК мрежа.\"Това не е правено през последните 70 години\", отбеляза кметът Станислав Владимиров.Премиерът допълни, че МВР започвало проверки във всички ВиК дружества в страната. По думите му първата \"реализация\" в тази връзка била в Плевен. Премиерът обаче не даде повече подробности. По-късно пред журналисти икономическият министър Емил Караниколов уточни, че в северния град акцията е във връзка с управлението на отпадъците.Той изрази надежда, че режимът в Перник ще бъде отменен в края на януари при дебит между 400 и 900 литра в секунда (в момента е под 200), като предстояла тежка работа - с влизане на обучени специалисти в пещери, пълни с вода, както и сондажи в района на самия язовир, които трябва да се правят внимателно, за да не бъде засегната екосистемата.", "date": "2019.12.30", "title": "Борисов дава на Перник още 30 млн. лв. за справяне с ВиК кризата"}
{"url": "https://news.bg/world/iran-zalovi-korab-za-kontrabanda-na-goriva-v-persiyskiya-zaliv.html", "text": "Революционната гвардия на Иран залови кораб по подозрение в контрабанда на горива в Персийския залив до остров Абу Муса, съобщава IRNA, цитирана от \"Ройтерс\".Задържан е 16-членният екипаж, който е от Малайзия.Корабът е транспортирал 1 312 000 литра гориво. Не се съобщава корабът под какъв флаг плава.Иран често залавя кораби, които според Техеран пренасят контрабандно гориво в региона. Действията на Техеран принудиха САЩ и съюзници на Вашингтон да формират коалиция за морска охрана в Близкия изток.", "date": "2019.12.30", "title": "Иран залови кораб за контрабанда на горива в Персийския залив"}
{"url": "https://news.bg/world/6-g-zatvor-za-bivsh-premier-na-harvatiya-za-koruptsiya.html", "text": "Хърватски съд призна за виновен бивш премиер на страната и изпълнителен директор на унгарска енергийна фирма по обвинения в корупция, информира \"Политико\", позовавайки се на новинарския канал N1.Загребски съд реши, че бившият премиер Иво Санадер е взел подкуп от 10 милиона евро от унгарския конгломерат MOL с цел получаване на права за контрол над хърватската енергийна компания INA.Санадер е осъден на 6 г. затвор, а изпълнителният директор на MOL Золт Хернади получи 2 г. затвор. Решенията обаче могат да бъдат обжалвани.В момента Санадер е в затвора, след като е осъден по друго дело за корупция. Предстоят и други съдебни дела срещу него.Хърватските власти не са успели да арестуват Хернади. Унгария твърди, че той е оправдан по подобни обвинения.", "date": "2019.12.30", "title": "6 г. затвор за бивш премиер на Хърватия за корупция"}
{"url": "https://news.bg/politics/v-dupnitsa-vdigat-danak-sgradi-i-taksa-smet.html", "text": "Данък сгради и такса смет в Дупница се увеличават от догодина. Налогът върху имотите нараства от 1,45 на 2,5 промила. С около процент се покачва и такса смет, съобщава БНР.Увеличението на данък сгради е около 70%. Недвижимите имоти в общината са към 32 хиляди, жилищните 27 500, стана ясно при разискванията в местния Общински съвет. Според кмета на общината Методи Чимев новият данък сгради ще натовари финансово дупничани с не повече от 10 лева, което не било непосилно.Увеличението при такса смет за физическите лица е с 30%, а за фирмите, дружествата и ведомствата - с 15 на сто. Гласувалите \"за\" увеличението се мотивираха, че разходите за сметосъбиране и сметоизвозване, откакто Дупница кара отпадъците си на депото в Костинброд, се увеличават. Поскъпването за селата е само с 4 лева, а в града - с 20 лева на година.Съветниците не се повлияха от снощната демонстрация на около 50 дупничани, които излязоха край коледната елха на площада да протестират против вдигането на данъците.", "date": "2019.12.30", "title": "В Дупница вдигат данък сгради и такса смет"}
{"url": "https://news.bg/regions/vodopodavaneto-v-botevgrad-bilo-osigureno-pone-do-april.html", "text": "Нямало непосредствена опасност от режим на водата в Ботевград. Това увериха от Министерството на регионалното развитие и благоустройството (МРРБ), като уточниха, че днес се е провела среща във ведомството, на която са присъствали кметът на Ботевград Иван Гавалюгов, управителят на ВиК-София Никола Нитов, изпълнителният директор на \"Напоителни системи\" Снежина Динева, директорът на ВиК дирекцията в МРРБ Иванка Виденова и експерти.Към момента полезният обем на водата в язовир \"Бебреш\" е почти 1 500 000 куб. метра, като среднодневно от него се черпят около 14 хиляди куб. метра. Това означавало, че водоподаването е осигурено за поне близо 4 месеца.Никола Нитов е подчертал, че през последните месеци били предприети активни действия по ремонт на ВиК мрежата в Ботевград, в резултат на което загубите на вода са намалели с 6% за последния месец.Близо 1,3 млн. лв. е осигурило МРРБ през последните 3 години за ремонт на водопреносната мрежа на община Ботевград. Предстои възлагане на Регионални прединвестиционни проучвания за област София, с които щели да се определят ВиК обекти за европейско финансиране.Продължавало обследването за незаконни връзки по тръбопроводите, като при откриването на такива те ще бъдат прекъсвани.Присъстващите на срещата са били категорични, че ще продължи наблюдението на нивото на язовир \"Бебреш\", както и до сега, институциите били в непрекъснат диалог и призоваха хората да използват разумно питейната вода.", "date": "2019.12.30", "title": "Водоподаването в Ботевград било осигурено поне до април"}
{"url": "https://news.bg/int-politics/boliviya-goni-poslanika-na-meksiko-i-dvama-diplomati-na-ispaniya.html", "text": "Временният президент на Боливия Жанин Анес обяви, че е било взето решение за експулсиране от страната на посланика на Мексико и двама испански дипломати, съобщават световните осведомителни агенции.Правителството на Боливия е предоставило на посланик Мария Тереза Меркадо, както и на испанските дипломати Кристина Борегеро и Алваро Фернандес 72 часа да напуснат Боливия.Това става, след като \"Ройтерс\" съобщи в сряда, че външното министерство на Мексико е обвинило Боливия в \"тормоз и сплашване\" на дипломатите си в мексиканското посолство в Ла Пас, като е поискало среща с шарже д'афер на Боливия.Външното ведомство на Мексико вижда мащабното наблюдение на посолството си, както и засиленото присъствие на полицията около сградата като равносилно на нахлуване в посолството и настоя, че това противоречи на член 22 от Виенската конвенция за дипломатическите отношения.От своя страна министърът на външните работи на Боливия Карен Лонгарич отвърна, че по време на неотдавнашното \"разрешено посещение\" в резиденцията на мексиканския посланик в Ла Пас испанските дипломати са били придружени от маскирани и въоръжени мъже, описвайки това като злоупотреба със суверенитета на Боливия.Тя каза, че ще бъде внесена протестна нота пред Европейския съюз, ООН и Организацията на американските държави.В отговор на действията на Боливия, Испания реши да експулсира трима боливийски дипломати в Мадрид.Напрежението между двете страни ескалира, след като през ноември боливийският президент Ево  след натиск от обществеността и военните.Вторият заместник-председател на Сената Жанин  на извънредна сесия в парламента, която беше бойкотирана от социалистическата партия на Моралес. Самият той определи положението като преврат. в Ла Пас, като повечето висши правителствени служители в Боливия също подадоха оставка и потърсиха убежище в посолството.", "date": "2019.12.30", "title": "Боливия гони посланика на Мексико и двама дипломати на Испания"}
{"url": "https://news.bg/crime/ubiha-39-godishen-mazh-pri-sbivane-v-shivachevo.html", "text": "Убиха мъж при сбиване в Шивачево, съобщават от Областната дирекция на МВР в Сливен.Инцидентът е станал малко преди 21.00 часа на 28 декември. В полицията постъпил сигнал за конфликт в ромската махала, при който била причинена смъртта на 39-годишен мъж.При проведеното разследване били задържани двама мъже на 24 и 27 години и непълнолетно 16-годишно момче.За случая е уведомена Окръжната прокуратура в Сливен. Тримата са привлечени като обвиняеми и са задържани за 72 часа. Предстои да бъде разгледано искане за тяхното постоянно задържане.", "date": "2019.12.30", "title": "Убиха 39-годишен мъж при сбиване в Шивачево"}
{"url": "https://news.bg/disasters/v-avstraliya-pozharite-se-vloshavat-navsyakade-e-minimum-40-gradusa.html", "text": "Множество пожари бушуват безконтролно в цяла Австралия на фона на гореща вълна, при която температурите надвишиха 40 градуса по Целзий във всеки щат, съобщава Би Би Си.Най-опасните пожари днес са в щата Виктория.Около 30 000 жители и туристи бяха призовани да напуснат Източен Гипсланд - популярен ваканционен район - но по-късно евакуациите бяха сметнати за твърди рисковани, след като пожарите вилнеят по главни пътища.Пожарникар доброволец е загинал в битка с пожар в щата Нов Южен Уелс. Премиерът на щата Гладис Береджиклян определи смъртта му като \"сърцераздирателна\".\"Думите са слаби в моменти като този\", написа тя в \"Туитър\". Други двама мъже са били откарани в болница с изгаряния, след като са се борили с пожара източно от град Олбъри. Смята се, че камионът им се е преобърнал заради бурни ветрове.Общо 10 души са загинали от септември насам в Австралия заради бушуващите горски пожари.Метеоролозите посочват, че климатичната система в Индийския океан, известна като дипол, е основният двигател зад екстремните горещини в Австралия.Парещите температури, силните ветрове и гръмотевичните бури създадоха опасни условия в щата Виктория днес.В района на Източен Гипсланд, три пожара горят близо до градовете Бръдън, Бъчан и Бонанг, бързо разраствайки се, след като температурите се повишиха до около 45 градуса.Властите уточниха, че пожарите, разгаряни от ветровете, се движат към брега и са се придвижвали по-бързо от предвиденото.\"Имахме тежък ден във Виктория\", оплака се Андрю Криспин, който е комисар по управление на извънредните ситуации в щата.По думите му огромните пожари са генерирали свои собствени метеорологични системи от димни колони, \"издигащи се в атмосферата на височина от 14 км\".\"От тези колони излизат мълнии. Това е непредсказуемо (и) там е опасно\", изтъкна Криспин.Подобни генерирани от пожарите гръмотевични бури също са били регистрирани в Нов Южен Уелс.Ударите на светкавици в сухи, засегнати от суша гори имат потенциал бързо да се превърнат в пожари, които застрашават човешки животи и домове.Суха светкавица е разпалила най-малко 70 нови пожара в региона през последните 24 часа.250-километров участък от магистралата Princes на изток от Бейрнсдейл е бил затворен днес.В неделя Криспин призова хората в региона - на около 280 км източно от Мелбърн - \"да се махат\", но потвърди днес, че много хора са останали в района.На друго място в щата е отменен голям музикален фестивал в новогодишната нощ, след като организаторите предупреждават, че заплахата от горски пожар е твърде голяма.Около 9 000 души вече са се били събрали на къмпинг за фестивала Falls в Лорн. Достъпът е с една жп линия, което означава, че хората, които са отишли на фестивала, не биха могли да се евакуират бързо.\"Изключително сме разочаровани да отправим този призив, но безопасността на нашите посетители, артисти и персонал е наш основен приоритет\", посочи организаторката Джесика Дюру.В Южна Австралия екипите се бориха с \"катастрофални\" пожари в лозаро-винарски район на североизток от Аделаида.В щата остров Тасмания също са се борили за овладяването на горски пожари на фона на големи горещини. Хобарт, столицата на Тасмания, преживя най-горещия си декемврийски ден в историята, след като температурите достигнаха 40,8 градуса.Повече от 100 пожара продължават да горят в Нов Южен Уелс, най-тежко засегнатия щат от пожарите досега през тази година. Температурите надвишават 41 градуса в части от щата, включително в Сидни, най-големия град в Австралия.Властите предупредиха, че \"влошаването на метеорологичните условия\" би могло да влоши пожарите в щата утре.Град Балморал, югозападно от Сидни, беше до голяма степен унищожен на 22 декември при подобни условия.", "date": "2019.12.30", "title": "В Австралия пожарите се влошават, навсякъде е минимум 40 градуса"}
{"url": "https://news.bg/regions/sos-prie-novite-danatsi-varhu-avtomobilite-i-imotnite-sdelki.html", "text": "По-високи данъци върху автомобилите и за възмездно придобиване на имущество ще се плащат в София през 2020 г.Общинските съветници в СОС приеха промени в Наредбата за определяне на размера на местните данъци, . От 54 гласували 31 бяха \"за\", 22 против и единствения въздържал се бе независимият Борис Бонев.По време на дискусията преди гласуването между Фандъкова и Бонев се размениха и реплики на обида, че независимият общински съветник не подкрепя идеите на кметската администрация. Фандъкова изказа разочарованието си от факта, а Бонев се аргументира, че не бива да има сръдни, тъй като още в началото е заявил принципната си позиция да иска конкретика в мерките. Кметът Фандъкова изказа обаче благодарност за разбирането и последователните действия от страна на общинските съветници от ГЕРБ и патриотите, които гласуваха \"за\". Против вдигането на данъците в двучасовата дискусия се изказа общинските съветници от БСП и , които настояха, че липсва ясна и конкретна визия и отхвърлиха аргумента за подобряване на качеството на въздуха.Точно обратното е според кмета Йорданка Фандъкова, която обвини опозицията в манипулативни твърдения и популизъм. Тя заяви, че се е запознала внимателно с плановете на всички политически партии, но те не дават никакво решение на проблема. Според нея, увеличението на данъците за автомобили е в пълно съответствие с плана за подобряване на качеството на въздуха, но е и само една от мерките, които Столичната община не само предлага, но и прилага.Налогът за автомобилите ще бъде горната граница определена от закона. Така за колите с нисък екостандарт и с голяма мощност ще плащат най-много. Повишението е на принципа който цапа - плаща. \"Данъци за автомобили и такса смет се плащат във всички държави на Европейския съюз. Чрез увеличаване на данъка за автомобилите стимулираме използването на градски транспорт, както и повече бюджет за озеленяване на града\", посочи Фандъкова. По думите ѝ една от мерките, които всички политически сили са предложили, е намаляването на интервалите на градския транспорт, с цел стимулиране използването му.Общо 38 млн. лв. се очаква да влязат в бюджета на \"Московска\" 33 от вдигането на двата данъка - 18 млн. лв. от автомобилите и още 20 млн. лв. от имотите.Средствата ще бъдат насочени към ремонти на квартални улици и тротоари. Столичният кмет обеща, че половината от тези средства ще предложи директно да отидат при районните кметове и да реализират проекти за облагородяване на кварталите.За 2020 година няма да се вдигат данъците върху собствеността и такса смет.", "date": "2019.12.30", "title": "СОС прие новите данъци върху автомобилите и имотните сделки"}
{"url": "https://news.bg/world/ispanskata-prokuratura-prizova-za-vremenno-osvobozhdavane-na-zhunkeras-ot-zatvora.html", "text": "Главният прокурор на Испания призова за временно освобождаване от затвора на каталунския сепаратист Ориол Жункерас, информира \"Ройтерс\".Осведомителната агенция коментира, че това се смята за жест на добра воля в момент, когато Социалистическата партия търси подкрепа за съставянето на правителство в Испания.По-рано този месец , който през октомври беше  за независимост на Каталуния през 2017 г., има имунитет като европейски депутат.Последната дума по казуса е на Върховния съд на Испания. Решението се очаква през следващите седмици. Главният прокурор също призова топ съда на страната да поиска от Европейския парламент да отнеме имунитета на Жункерас.Прокурорът иска Жункерас да бъде освободен, за да пътува до Брюксел и да положи клетва като евродепутат.", "date": "2019.12.30", "title": "Испанската прокуратура призова за временно освобождаване на Жункерас от затвора "}
{"url": "https://news.bg/regions/dfz-otpuska-sredstva-za-postradala-pri-pozhar-ovtseferma-v-plovdivsko.html", "text": "Държавен фонд \"Земеделие\" отпуска средства за пострадала при пожар овцеферма в пловдивското село Исперихово.Стадо от около 400 овце гладува, след като пожар изпепели склада с храната за животните по Коледа.Днес изпълнителният директор на ДФЗ Васил Грудев се свърза по телефона с пострадалите стопани.ДФЗ стартира процедура за отпускане на индивидуална помощ de minimis на потърпевшите. Финансовата подкрепа ще компенсира фермерите за щетите, които огнената стихия е нанесла на стопанството, унищожавайки всичката храна за животните - над 20 тона фуражи и близо 10 000 бали слама.Чрез държавната помощ ще бъде осигурено изхранването на елитното стадо овце през зимния период, посочи Грудев.Общият размер на подпомагането за един земеделски стопанин, както и за едно и също предприятие по схемата de minimis не може да надхвърля левовата равностойност на 25 000 евро (48 895,75 лв.) за период от три данъчни години (2017-2019 г.).", "date": "2019.12.30", "title": "ДФЗ отпуска средства за пострадала при пожар овцеферма в Пловдивско"}
{"url": "https://news.bg/world/2019-e-tretata-nay-bezopasna-godina-za-grazhdanskata-aviatsiya.html", "text": "Общият брой на загиналите при инциденти в гражданската авиация през 2019 г. е 293 души, показват предварителните данни, цитирани от ДПА.Така 2019 е третата най-безопасна година за гражданската авиация.Базираният в Хамбург Център за разследване на авиационни катастрофи (JACDEC) отбелязва, че повече от половината са загинали при катастрофата на пътнически самолет . Инцидентът отне живота на всички 157 души на борда.Това е за по-малко от 6 месеца с новия самолет на \"Боинг\" 737 MAX. Двата инцидента От JACDEC поясняват, че 48% по-малко хора са загинали при самолетни катастрофи през 2019 г. в сравнение с 2018 г., когато са регистрирани 559 жертви.От Втората световна война само през 2013 и 2017 г. са загинали по-малко хора в гражданската авиация в сравнение с тази година.Броят на жертвите вероятно щеше да бъде по-висок, ако не бяха приземени самолетите 737 MAX 8, подчертават от JACDEC.JACDEC анализира инцидентите в гражданската авиация от три десетилетия. При оценката се включват самолети с маса повече от 5,7 тона или повече от 19 места.", "date": "2019.12.30", "title": "2019 е третата най-безопасна година за гражданската авиация"}
{"url": "https://news.bg/disasters/2019-g-e-bila-nay-toplata-v-istoriyata-na-rusiya.html", "text": "Тази година е била най-топлата, регистрирана някога в Русия. Това обяви началникът на националната метеорологична служба на страната, докато климатичните промени тласкат световните температури до рекордни стойности, съобщава \"Франс прес\".\"Тази година в Русия беше най-горещата за целия период на наблюдения\" по темата, подчерта ръководителят на Хидрометеорологичния център Роман Вилфанд.Той уточни, че средната температура в Москва за 2019 г. е достигнала 7,6-7,7 градуса по Целзий, побеждавайки предишния рекорд с 0,3 градуса.Надеждни измервания на температурите се водят от 1879 г. в Москва и от 1891 г. в Русия като цяло.Глобалното затопляне доведе до повишаване на температурите в целия свят, като Организацията на обединените нации (ООН) обяви по-рано този месец, че 2019 г. е на път да се превърне една от трите най-горещи години в историята.Известна с прословутите си сурови зими, Москва преживя най-топлия декември от век насам тази година.", "date": "2019.12.30", "title": "2019 г. е била най-топлата в историята на Русия"}
{"url": "https://news.bg/health/realiziraha-uspeshno-donorska-situatsiya-v-pleven.html", "text": "Близките на 63-годишен мъж от Плевен, изпаднал в мозъчна смърт заради черепно-мозъчна травма, дават шанс за живот на българи, чакащи за трансплантация, съобщават от Министерството на здравеопазването.В УМБАЛ \"Д-р Георги Странски\" ЕАД в Плевен е била реализирана успешно 16-та за тази година донорска ситуация. Тя е станала възможна благодарение на координираните усилия на ЦСМП - Плевен, ЦСМП - София и Национална служба \"Полиция\", осигурила ескорта на медицинските екипи.За Плевенската болница това е втората донорска ситуация за годината. При предишната беше спасен животът на четирима пациенти, нуждаещи се от трансплантация.От началото на годината от 15-те реализирани донорски ситуации са трансплантирани и спасени 41 души - от тях 32-ма са български граждани и 9 - европейски.", "date": "2019.12.30", "title": "Реализираха успешно донорска ситуация в Плевен"}
{"url": "https://news.bg/world/talibanite-otrekoha-da-ima-planove-za-primirie-sas-sasht.html", "text": "Талибаните отрекоха информация, че договaрят спиране на огъня в Афганистан, информира АФП.По-рано се появиха слухове за потенциално споразумение за спиране на боевете след повече от 18 г. война. Преди няколко месеца президентът на САЩ Доналд Тръмп прекрати преговорите с талибаните след серия от терористични атаки.\"През последните дни някои медии разпространяват лъжи за спиране на огъня...Фактът е, че Ислямско емирство Афганистан не планира спиране на огъня\", обявиха талибаните.Правителствата на САЩ и Афганистан отдавна призовават за прекратяване на боевете с талибаните. През годината САЩ и екстремистите провеждаха преговори за прекратяване на войната, но през септември Тръмп внезапно оттегли страната от разговорите с талибаните. Екстремистите на няколко пъти отбелязаха, че потенциално примирие е възможно само ако САЩ изтеглят войските си от страната.Преговорите между двете страни, провеждани предимно в Доха, имаха за цел Вашингтон да изтегли силите си, а в замяна да получи гаранции от талибаните, че Афганистан няма да бъде използван като база за терористични атаки.Миналата седмица ООН обяви, че повече от 100 000 цивилни са загинали или са ранени в Афганистан през последното десетилетие. Изминалата година е била най-кръвопролитната, като най-малко 3804 цивилни са убити, включително 927 деца.", "date": "2019.12.30", "title": "Талибаните отрекоха да има планове за примирие със САЩ"}
{"url": "https://news.bg/politics/balgariya-bila-za-primer-v-evropa-v-borbata-sreshtu-antisemitizma.html", "text": "Усилията на България се припознават в световен мащаб. Макар в страната ни да не се наблюдават прояви на антисемитизъм, България организира и създава условията и политиките, които могат да послужат за пример на организацията за сигурност и сътрудничество в Европа.С това се похвали заместник-министърът на външните работи Георг Георгиев на пресконференция, посветена на дейността по борбата с антисемитизма и постигнатото през 2019 г. в настоящата област.\"В европейски и световен мащаб могат да се взаимстват политики и мери от нас, които биха могли да се изполват от другите държави в борбата срещу антисемитизма\", изтъкна заместник-министърът.Създадена е контактна група към Националния координатор по борба с антисемитизма. Целта е да създаде механизъм, с който се да атакуват проявите на антисемитизъм и да се създаде превенция, с която институциите да могат да реагират, когато имат сигнали. Контактната група е уникално явление в европейски мащаб, което позволява да бъде създадена координираност между отговорните за атакуваните държави от антисемитизма, обясни Георгиев.Дейността на правителството и усилията на държавата са да бъде адекватна в адресирането на проблемите и предизвикателствата на тази зараза не само в Европа, но и в целия свят се наблюдават прояви на антисемитизъм. България желае да бъде на достатъчно голяма висота, за да създава сигурност за гражданите си, незвисимо от своя етнос и регилия, подчерта зам.-министърът.Опитът и добрите практики, които могат да се взаимстват от нас са много и заключенията са, че в България безпокойствието от наличието на антисемитизъм не бива да бъде голямо, тъй като държавата адресира проблема по най-правилния начин, акцентира Георг Георгиев.\"Страната ни трябва да се превърне в място, освободено от антисемитизма и езика на омразата. България е страна, която показва уменията си да се бори срещу такива явления, които представляват заплаха за много хора и много държави по света\", изтъкна той.През последните годни борбата срещу езика на омразата става значим приоритет на държавните институции и ролята на медиите е изключително важна. \"Не е проблем, че има антисемитизъм, а в България той е по-малък в сравнение с други държави. Проблем е, когато твърдим, че няма антисемитизъм и си затваряме очите за грозни прояви на човеконенавист\", включи се доцент Александър Оскар, председател на Организацията на евреите в България \"Шалом\".Борбата срещу антисемитизма трябва да се институционализира, когато има такива тревожни прояви. Борбата не означава само превенция, а за нас е важно да обърнем внимание на подрастващите, на образованието и на младите хора в страната, настоя доц. Оскар.Примери за насърчаване на езика на омразата и проявите на антисемитизма са поругаване на синагогата, разпространение и продажба на нацистки сувенири пред храм-паметника \"Александър Невски\" и по Черноморието. За съжаление не може да се реши проблемът с разпространението и продажбата на такива сувенири, но в повечето случаи търговците ги разпространяват, обясни председателят на \"Шалом\".Прокуратурата е сезирана за един боен клуб за разпространениен на нацистка идеология. Сезирана е Комисията за защита на дискриминацията (КЗД) за изказвания на хора и организатори за така наречения \"Луков марш\".Заместник-министър Георг Георгиев и доц. Александър Оскар се надяват престъпниците, коити извършват подобен тип престъпленията, да могат да получават ефективни осъдителни присъди, а не само административна санкция.", "date": "2019.12.30", "title": "България била за пример в Европа в борбата срещу антисемитизма"}
{"url": "https://news.bg/regions/30-po-niski-danatsi-za-semeystva-sas-sportuvashti-detsa-v-pazardzhik.html", "text": "Пазарджик ще намали с 30% местните данъци и такси на семейства, чиито деца спортуват активно, съобщават от Идеята е на кмета Тодор Попов по повод обявяването на Пазарджик за Европейска столица на спорта за 2020 г. Предвижда се предложението да бъде гласувано в началото на идната година.Попов поясни, че намаляването на данъците ще се отнася до картотекирани състезатели и посочи, че в града има над 3000 трениращи, а картотекираните са над 1000.Условията са детето да тренира от поне 1 година и да бъде картотекирано в Пазарджик, обясни кметът.", "date": "2019.12.30", "title": "30% по-ниски данъци за семейства със спортуващи деца в Пазарджик"}
{"url": "https://news.bg/world/turtsiya-zadarzha-124-ekstremisti-za-vrazki-s-daesh.html", "text": "Полицията в Турция задържа най-малко 124 души, заподозрени за връзки с ДАЕШ (\"Ислямска държава\"), информира АП, позовавайки се на Анадолската агенция.Най-малко 33 чужденци са арестувани в столицата Анкара при съвместна операция на отдела за борба с тероризма към полицията и националната разузнавателна служба. В Истанбул полицията е нахлула в 31 жилища и е задържала 24 заподозрени, включително четирима чужденци. Полицията е провела акции в цялата страна.Задържаните в Анкара са от Ирак, Сирия и Мароко. Полицията издирва още 17 души.Турция беше връхлетяна от терористични атаки през 2015 и 2016 г., при които загинаха над 300 души.В същото време страната е депортирала 778 членове на ДАЕШ и други екстремисти в родните им държави през 2019 г.", "date": "2019.12.30", "title": "Турция задържа 124 екстремисти за връзки с ДАЕШ"}
{"url": "https://news.bg/int-politics/poslanikat-na-sasht-v-polsha-kam-putin-sssr-zagovornichi-s-germaniya-za-izbuhvaneto-na-vsv.html", "text": "Германия и Съветският съюз бяха еднакво отговорни за избухването на Втората световна война (ВСВ). Това подчерта посланичката на САЩ в Полша Джорджет Мосбахър в публикация в \"Туитър\", отговаряйки на неотдавнашните твърдения на руския президент Владимир Путин за началата на конфликта, информира ДПА.\"Уважаеми президент Путин, Хитлер и Сталин заговорничиха за започването на Втората световна война. Това е факт. Полша беше жертва на този ужасен конфликт\", написа посланичката.В коментари, направени през изминалата седмица, Путин отрече, че СССР е изиграл роля за започването на Втората световна война и се опита да прехвърли част от вината за конфликта върху Полша.Той също така отхвърли факта, че Съветска Русия е нахлула в Полша през септември 1939 г. и обяви, че Полша е била съучастник в плановете на Хитлер за Холокоста, като нарече посланика на Полша в нацистка Германия преди началото на войната \"антисемитска свиня\".По-рано този месец Путин разкритикува резолюция на Европейския парламент, в която се посочва, че пактът за ненападение между нацистка Германия и Съветския съюз (по-известен като пакта Рибентроп-Молотов от 23 август 1939 г.) \"трасира пътя за избухването на Втората световна война\".Коментарите на Путин предизвикаха протест в Полша, където правителството привика руския посланик, за да изрази своето неодобрение.Късно снощи полският премиер Матеуш Моравецки подчерта в изявление, че е недопустимо извършителите да бъдат представяни като жертви.Руският президент, изтъкна Моравецки, \"излъга за Полша в множество случаи и винаги го е правил умишлено. Това обикновено се случва, когато руските власти чувстват международен натиск, свързан с техните действия\".", "date": "2019.12.30", "title": "Посланикът на САЩ в Полша към Путин: СССР заговорничи с Германия за избухването на ВСВ"}
{"url": "https://news.bg/bulgaria/vap-naredi-proverka-na-opasnite-stroezhi.html", "text": "Върховната административна прокуратура разпореди проверка на строежите в страната, които поради естествено износване или други обстоятелства са станали опасни за гражданите, негодни за използване, застрашени от самосрутване, създават условия за възникване на пожар или са вредни в санитарно-хигиенно отношение и не могат да се поправят или заздравят.Проверката цели да се установи актуалното състояние на въпросните строежи и да се предприемат съответните мерки от страна на кметовете.В изпълнение на мерките на ВАП териториалните прокуратури възлагат на кметовете на съответните общини проверка.До момента в страната са проверени 4316 обекта. Били са установени 4319 нарушения, изискващи действия по обезопасяване, възстановяване и ремонт, събаряне и/или провеждане на авариен ремонт. Освен това са издадени 631 заповеди от кметове за премахване на обекти.До съответните местни органи са отправени 23 предложения от прокуратурите в страната.Проверката на ВАП продължава.", "date": "2019.12.30", "title": "ВАП нареди проверка на опасните строежи"}
{"url": "https://news.bg/world/merkel-obsadi-libiya-v-otdelni-razgovori-s-putin-i-erdogan.html", "text": "Германският канцлер Ангела Меркел е обсъдила усилия за постигане на дипломатическо решение за прекратяване на конфликта в Либия по време на отделни телефонни разговори с руския президент Владимир Путин и турския президент Реджеп Ердоган, чиито правителства възнамеряват да изпратят войници в северноафриканската държава.Това съобщи говорителят на правителството на Германия, цитиран от \"Ройтерс\".Министърът на външните работи на Турция предупреди, че има риск либийският конфликт да прерасне в хаос и да се превърне в следващата Сирия, докато в същото време Анкара обмисля изпращане на войници в държавата.Миналата седмица Ердоган обяви решение на правителството да търси съгласието на парламента за изпращане на войници в Либия по молба на Триполи. Войниците ще защитават подкрепяното от ООН правителство срещу силите на генерал Халифа Хафтар, който пък получава военна помощ от Русия, Египет и ОАЕ.Говорител на германското външно министерство заяви, че Берлин е обезпокоен от информацията за военните планове на Турция в Либия. Той призова всички страни да се въздържат максимално, да спазват международното оръжейно ембарго и да засилят усилията за дипломатическо решение.Договориха се да продължат да поддържат контакти за засилване на дипломатическите усилия, каза говорителят и добави, че Меркел също е обсъдила развитието в Сирия по време на разговорите с Ердоган и Путин в неделя.Германия предложи да бъде домакин на международна мирна конференция за Либия, която ООН планира. Конференцията може да се проведе в Берлин след планирана среща между Ердоган и Путин през януари.", "date": "2019.12.30", "title": "Меркел обсъди Либия в отделни разговори с Путин и Ердоган"}
{"url": "https://news.bg/bulgaria/poslanichkata-na-sasht-poseti-yuzhnata-ni-granitsa.html", "text": "Посланикът на САЩ у над Херо Мустафа посети южната граница на страната, за да подчертае ангажимента на САЩ към партньорството и сътрудничеството с България за укрепване на граничната сигурност.Днес посланик Мустафа посети ГКПП \"Капитан Андреево\" - зелената граница на България и Тристранния съвместен контактен център за полицейско и митническо сътрудничество и най-натоварен ГКПП в Европа.Посланикът и Дъглас Екхард, аташе от Службата за митническа и гранична охрана на САЩ към Департамента за вътрешна сигурност на САЩ, се срещнаха с главния секретар на Министерството на вътрешните работи Ивайло Иванов, директорът на Главна дирекция \"Гранична полиция\" главен комисар Светлан Кичиков и с комисар Деян Моллов, директор на Регионална дирекция \"Гранична полиция\" - Елхово.Те обсъдиха текущото сътрудничество и партньорство между американското посолство в София, Министерството на вътрешната сигурност на САЩ, Службата за митническа и гранична охрана на Департамента за вътрешна сигурност на САЩ и Министерството на вътрешните работи на Република България.На срещата стана ясно, че Съединените щати подкрепят усилията на българските власти за гарантиране на сигурността на българската граница, която е и външна граница на ЕС. САЩ и България са отлични партньори и си сътрудничат усилено по отношение на сигурността на границите.", "date": "2019.12.30", "title": "Посланичката на САЩ посети южната ни граница"}
{"url": "https://news.bg/health/parite-v-zdraveopazvaneto-u-nas-tri-pati-po-niski-ot-evropa.html", "text": "Последните 10 години темпът на ръста на парите в здравеопазването в България е около 5.3%. Ние сме на второ място след Румъния в Европа по ръст на парите в здравеопазване. Това заяви пред БНТ д-р Стефан Константинов, изпълнителен директор на Университетската специализирана болница за активно лечение по онкология и бивш министър на здравеопазването.Той обаче подчерта, че парите, които се дават на човек у нас, са около три пъти по-ниски, отколкото средното за Европа.Според него, за да достигнем европейско ниво, ръстът на средствата трябва продължи не в следващите години, а в следващите десетилетия.Д-р Константинов посочи, че догодина ще бъдат увеличени основните заплати на най-ниско заплатените категории труд в Онкологията - медицински сестри, лаборанти, лекари специализанти.Той подчерта, че когато е станал директор на болницата, тя е имала 8 млн. просрочени задължения, които обаче за две години са били стопени, без да спират инвестициите в болницата или увеличението на доходите на персонала.Благодарение на инвестиции от министерството е завършена нова клиника по медицинска онкология, която обаче според д-р Константинов не се дължи на помощи от държавата, а на прагматизъм от страна на болницата.Както са важни добрите условия и апаратурата, така са и важни хората, които работят, изтъкна той. Според него трябва да се мисли кое е приоритетно.\"Болницата беше много стара сграда. Когато е пусната като лечебно заведение, изискванията са били едни. Сега хората очакват друго. Понякога е много трудно да оправиш нещо старо, отколкото да изградиш чисто ново\", обясни д-р Константинов.Той изтъкна, че в момента Онкологията е една от болниците с най-много пациенти, с най-хубави апаратури и се развива с изключително модерен лъчетерапевтичен комплекс.", "date": "2019.12.30", "title": "Парите в здравеопазването у нас - три пъти по-ниски от Европа"}
{"url": "https://news.bg/world/investitsiite-v-izkopaemi-goriva-sa-bezpolezni-preduprezhdavat-ot-angliyskata-banka.html", "text": "Светът ще се изправи пред необратимо затопляне, освен ако компаниите не променят приоритетите си скоро. Това предупреждение отправи гуверньорът на Английската банка пред Би Би Си.Марк Карни отбеляза, че финансовият сектор е започнал да намалява инвестициите в изкопаеми горива, но много бавно. Той предупреди, че има анализ, който показва, че ако компаниите не променят политиките си, температурите могат да се покачат с 3,7-3,8 градуса по Целзий. Карни добави, че покачването на температурите с почти 4 градуса по Целзий е \"далеч над 1,5 градуса, за които народите и правителствата настояват\".Учени алармират, че увеличение на температурите с 4 градуса по Целзий ще покачи морското равнище с 9 метра, което от своя страна ще засегне 760 милиона души, освен това ще доведе до горещи вълни, засушавания и сериозни проблеми при доставката на храна.Марк Карни от следващата година ще стане специален посланик на ООН за климатичните действия и финанси.Той предупреди, че ако компаниите не се събудят и не реагират на климатичната криза, много от техните активи ще бъдат изгубени.\"Ако продължим да изгаряме тези петролни и газови резерви, няма начин да изпълним въглеродния бюджет. До 80% от въглищните активи ще бъдат изоставени, и до половината разработени петролни резерви\", отбеляза Карни.Инвестициите в изкопаеми горива ще станат \"безполезни\" и когато това се случи, финансовите институции ще трябва да обясняват какво стана с активите на инвеститорите, изтъкна той и попита компаниите, финансовите институции, пенсионните фондове и застрахователите какви са им плановете за бъдещето, когато те инвестират в изкопаеми горива, тъй като Английската банка е изчислила, че 20 трилиона долара могат да бъдат изгубени в случай, че светът се насочи към икономика с въглеродна неутралност.", "date": "2019.12.30", "title": "Инвестициите в изкопаеми горива са безполезни, предупреждават от Английската банка"}
{"url": "https://news.bg/politics/uvelichenieto-na-danatsite-iznenadalo-obshtinskite-savetnitsi-i-izbiratelite.html", "text": "Вдигането на данъците беше направено по начин, по който е недопустимо и е абсолютно неаргументирано от гледна точна на това, че всяка година администрацията не успява да изразходи средствата, предвидени за София. Така общинският съветник от БСП-София Иван Таков коментира по време на дебатите \"за\" или \"против\" Наредбата за определяне на размера на местните данъци на заседанието на Столичния общински съвет.Според него вдигането на местните данъци и такси трябвало да се случи след един по-широк дебат и конкретика за какво ще бъдат разходвани допълнителните средства в бюджета.Таков изтъкна, че би било хубаво въпросът за данъците да бъдат обсъждани с опозицията, за да се чуят техните аргументи, защото с увеличение на данъците общинските съветници и избирателите останали изненадани.Цялата дискусия по този въпрос премина под мотото на екологията, но вдигането на данъка за безвъзмездното прехвърляне на имоти от 2.5 на 3% не е свързано с чистата на въздуха. Така няма да се разрешат проблемите в кварталите, казаха още червените общински съветници.Диана Тонова от БСП-София също смята, че няма да бъдат постигнати желаните резултати с вдигането на данъците. Според нея не може да се прави политика непрозрачно и да не бъде ясно за какво ще бъдат използвани приходите в бюджета. По думите й решението за вдигането на данъците било взето веднага след местните избори.Червените искат да разберат за какво ще бъдат използвани парите, след като бъдат вдигнати данъците.От своя страна председателят на групата на общинските съветници на ГЕРБ в СОС Малина Едрева контрира аргументите на червените и посочи, че съвсем ясно е била представена наредбата за данъците и къде ще бъдат разходвани допълнителните средства в бюджета. По думите й преди предлагането на идеята за увеличеване на местните данъци в залата нямало представилите на социалистите.Фандъкова увери обаче, че няма да се вдига такса смет и таксата за здраве.Борис Бонев, независим представител в СОС и лидер на \"Спаси София\", също няма да подкрепи увеличението на местните данъци. Въпреки настойчивите настоявания от страна на Бонев и от страна на опозицията не се е представил подробен отчет за това къде ще отидат допълнителните средства от 38 млн. лв. в бюджета. \"Срещу тези пари хората трябва да получат алтернатива на личния си автомобил. Вие трябва да работите и за така наречените меки мерки за подобряване на кръстовищата\", призова той столичния кмет.Методи Лалов от групата на \"Демократична България\" в Столичния общински съвет също ще гласува против увеличаването на местните данъци и такси, тъй като докладът бил по-кратък от проект за беседка в градинка.", "date": "2019.12.30", "title": "Увеличението на данъците изненадало общинските съветници и избирателите"}
{"url": "https://news.bg/world/moskva-pusna-video-sas-zadarzhanite-predpolagaemi-atentatori-v-sankt-peterburg.html", "text": "Федералната служба за безопасност (ФСБ) на Русия публикува видео със задържането на двама заподозрени терористи в Санкт Петербург, информират медии.Задържаните са планирали атаки по новогодишните празници във втория най-голям град в страната.Според информацията единият от задържаните е руски гражданин. По време на операцията са открити пълнители, бойни ножове, документи и др.САЩ предоставиха данни на Русия за готвения атентат. Президентът на Русия Владимир Путин разговаря с американския си колега Доналд Тръмп по телефона и му благодари за сътрудничеството в предотвратяването на терористичното нападение в Санкт Петербург. Телефонният разговор беше организиран по инициатива на Русия.", "date": "2019.12.30", "title": "Москва пусна видео със задържаните предполагаеми атентатори в Санкт Петербург"}
{"url": "https://news.bg/regions/prodalzhava-nedovolstvoto-ot-tets-bobov-dol.html", "text": "Съдебните битки и недоволството от ТЕЦ \"Бобов дол\" продължават, съобщава БНР.В петък с искане тежкотоварните камиони с въглища за ТЕЦ-а да спрат да минават по главната улица и през селата им, защото от силните вибрации къщите на им се рушат.Те настояват и за яснота дали ТЕЦ-ът гори отпадъци и следователно замърсява околната среда.Местните се заканиха, че протестите ще продължат и поискаха институциите да предприемат незабавни действия.Водят се и съдебни битки - оспорва се комплексното разрешително на ТЕЦ \"Бобов дол\", с което той може да замени част от изгаряните въглища с гориво от отпадъци. Като заинтересовани страни към ищците по това дело срещу ТЕЦ-а тази година са се присъединили 99 местни жители.Виждаме тенденция топлоцентралите в България да преминат към това алтернативно гориво - отпадъци, заедно с въглищата, като решение на енергийните ни проблеми, обясни адвокатът по делото Регина Стоилова, която представлява \"За Земята - достъп до правосъдие\".По нейни думи очевидно нашите централи не отговарят на европейските изисквания и решението е именно изгарянето на отпадъци. Тя посочва и че в тези централи не се правят никакви модернизации и нови пречиствателни съоръжения във връзка с използването на отпадъците като гориво.Според Стоилова има много проблеми. Единият от тях по нейни думи е екологичният отпечатък на тази дейност, за която няма оценка за въздействието върху околната среда.Все още не знаем законосъобразно ли ТЕЦ \"Бобов дол\" изгаряше и колко отпадъци изгаря въз основа на експерименталното изгаряне, подчерта адвокатът.Припомняме, вчера лидерът на БСП Корнелия Нинова заяви, че ще поиска от главния прокурор Иван ", "date": "2019.12.30", "title": "Продължава недоволството от ТЕЦ \"Бобов дол\""}
{"url": "https://news.bg/world/chetirima-zadarzhani-sled-otkrivaneto-na-kokain-za-nad-usd1-mlrd-v-urugvay.html", "text": "Четирима души са арестувани във връзка с открития кокаин за над 1 милиард долара в Уругвай, информира АП.Властите заловиха най-голямото количество наркотици в историята на южноамериканската държава.Арестите са извършени в събота, след като бяха открити 5,9 тона кокаин, от които 4,4 тона бяха намерени в контейнери на пристанището на Монтевидео, разкри главният прокурор Енрике Родригес. Прокурорът не каза закъде е бил натоварен наркотикът. Медии съобщават, но не се позовават на източници, че наркотикът е бил за Африка.Задържаните са ръководили бизнес със соя, съобщиха от уругвайската митническа агенция. По време на течащото разследване властите са открили повече от 1,3 килограма кокаин в имот в провинцията, свързан със заподозрените.Уругвай, страна с 3,4 милиона население, наскоро се превърна в транзитна точка в международната търговия на наркотици. През, които са били скрити в контейнер, натоварен в Монтевидео. Малко след това директорът на митниците в Уругвай подаде оставка.", "date": "2019.12.30", "title": "Четирима задържани след откриването на кокаин за над $1 млрд. в Уругвай"}
{"url": "https://news.bg/politics/borisov-vidya-fevruarski-stsenariy-za-vodnite-krizi.html", "text": "Премиерът Бойко Борисов е в Перник, за да проследи работата по изкопаването на водопровода. В излъчване на живо в профила си във фейсбук Борисов коментира за пореден път кризата в Перник.ГЕРБ е управлявала 4 години, БСП - 26, но Борисов е сърдит на кмета и областния управител (бел.ред. - последните от ГЕРБ), които не са го уведомили още през лятото какво се случва с водата на Перник.\"Дойдох не само, защото кметът ме покани на рожден ден, но и да седнем и да решим проблемите\", заяви премиерът Бойко Борисов и на два пъти честити пред журналистите празника на Станислав Владимиров.Борисов захапа и лидера на БСП Корнелия Нинова и й благодари за добрия тон, който задала. \"Нинова хубаво ми даде тон, интересни работи! А ние сме тук и работим от момента, в който разбрахме за тази криза. Но преди това защо никой нищо не е казал? Защо не е подменен водопроводът?\", попита премиерът. В надигащите се гласове за , Борисов прозря \"февруариски сценарий\" срещу управлението, по подобие на протестите от 2013 г., които доведоха до падането на правителството му от власт, след като той подаде оставка. \"Няма да ме изненадате\", отсече обаче Борисов и подчерта, че вече са изпратени полицаи по всички сигнали, като Перник се явява отправна точка.Борисов е недоволен от кметовете, които не са участвали за водните цикли по европрограми и така реално са саботирали модернизацията. Като примери той посочи Ботевград, Берковица, Кресна. \"Сега заради откази трябва да даваме държавни пари. Милиард и петстотин милиона стоят за старата водна инфраструктура\", недоволен е Борисов.\"Много искам и аз това, което председателката Нинова е искала и разговаряла с главния прокурор, не знам какви връзки трябва да имаш, за да назидаваш главния прокурор, но може други истини да излязат\", заяви още министър-председателят. Борисов заяви и че не говори всеки ден с главния прокурор и няма такива връзки.Борисов е наредил да се провери приватизацията на ТЕЦ-а, направена по уточнението на зам.-министър Нанков през 2008 г. \"Забавно е да четеш по един процент на ден неустойка 70 милиона дълг, правят една фирма за изкоп на наземни маси и го придобиват, държавата не се явява на арбитраж\", уточни той.\"Тук политика няма\", отсече за кризата в Перник премиерът. Работата на изпълнителната власт била да решава проблемите и затова са отпуснати пари, пратени са екипи и денонощно следят и министрите, и кмета. Караниколов, Нанков и Николов остават на място.Той прегледа работата на пречиствателната станция и в завод \"Стомана\", където се оказа, че няма незаконно отклоняване на вода, а само течове от аварии. Борисов е разпоредил собствеността на тръбите, които преминават през \"Стамана\" да се прехвърли към общината - нещо, което е трябвало да стане преди 30 години. Той посочи и че ръководството на \"Стомана\" - Перник съдейства напълно на властите.Задаващата се криза в Ботевград, Борисов отдаде на сушата и поиска да се понесе отговорност тези, които са го допуснали и призова ВиК дружествата да се стегнат, защото всички виновни ще бъдат наказани. По думите на Борисов има начин да се работи добре и това става ясно от факта, че има места в страната, където няма проблеми.Премиерът призна, че сушата към Шуменско е \"чудовищна\".Борисов разпореди и да се възлагат ремонтите по бързите процедури, за да се разреши кризата по най-добрия начин. Премиерът се надява до пролетта кризата в Перник да се преодолее до пролетта.Около 3.2 милиона са нужни за новата пречиствателна станция, те вече са преведени, заяви Владимиров. Ремонтът на старата пречиствателна станция ще струва около 2 милиона лева.Според уверенията на кмета Владимиров и икономическия министър Караниколов нужните ремонти могат да бъдат направени за около две седмици, което би изпреварило достигането до мъртвия обем на язовир \"Студена\". При настоящата ситуация за това ще се нужни около 20 дни. По думите на Караниколов ако има няколко по-топли дни, ще се влее нова вода и така най-тежката ситуация може и да се отложи.", "date": "2019.12.30", "title": "Борисов видя февруарски сценарий за водните кризи"}
{"url": "https://news.bg/bulgaria/mvnr-preduprezhdava-za-zatvoreni-pristanishta-v-gartsiya-zaradi-silni-vetrove.html", "text": "Министерството на външните работи предупреждава за затворени пристанища в Гърция заради силни ветрове.На места ветровете достигат до 9-10 степен по скалата на Бофорт (със скорост между 76 и 102 км в час). По тази причина пристанищата в Пирея, Рафина и Лаврио са затворени.За района на островите Егина, Саламина, Спецес, Идра, Порос, Агистри и Докос частично е разрешено плаването на \"кораби от закрит тип\". Не се изпълняват курсове по линиите Агия Марина - Неа Стира, Глифа - Агиокампос, Кавала - Тасос и Александруполис - Самотраки.От МВнР препоръчват на сънародниците ни при планиране на пътуване в Гърция по море да контактуват предварително със съответната пристанищна администрация по избрания маршрут, да следят метеорологичната обстановка и да спазват указанията на гръцките власти.При необходимост от съдействие българските граждани могат да се свържат с посолството на България в Атина на:Дежурен директен телефон: +30 210 67 48 107Телефонен секретар и оператор: +30 210 67 48 105, +30 210 67 48 106Дежурни телефони в извънработно време: +30 210 67 48 105, 106, 107Мобилен телефон за спешни случаи: +30 693 70 96 220", "date": "2019.12.30", "title": "МВнР предупреждава за затворени пристанища в Гърция заради силни ветрове"}
{"url": "https://news.bg/world/atakata-na-sasht-v-irak-i-siriya-e-ocheviden-primer-za-terorizam-zakleymi-teheran.html", "text": "Иран осъди бомбардировките на САЩ в Ирак и Сирия срещу подкрепяната от Ислямската република шиитска милиция \"Катаиб Хизбула\", информират \"Ройтерс\" и \"Аарец\".\"Осъждаме остро американската военна агресия срещу иракска територия и иракски сили като очевиден пример за тероризъм...и Иран остро осъжда това\", каза говорител на външното министерство на Иран, цитиран от държавната медия IRNA.Американски представители обявиха, че са провели успешни удари по подкрепяна от Иран милиция в Ирак и Сирия, но предупредиха, че не е изключено предприемането на \"допълнителни действия\" в региона в защита на интересите на САЩ. Ударите на Вашингтон срещу \"Катаиб Хизбула\" са в отговор на убийството на американски предприемач при ракетна атака срещу иракска военна база.Топ иракски лидер на милиция предупреди за силен отговор срещу американските сили в Ирак след въздушните удари, при които загинаха най-малко 25 души.", "date": "2019.12.30", "title": "Атаката на САЩ в Ирак и Сирия е очевиден пример за тероризъм, заклейми Техеран"}
{"url": "https://news.bg/tourism/patuvali-sme-nay-chesto-do-turtsiya-i-gartsiya-prez-noemvri.html", "text": "438 300 са пътуванията на българи в чужбина през ноември 2019 г., показват данни на Националния статистически институт.Това е с 2.8% повече спрямо регистрираните пътувания през ноември миналата година.Увеличение на пътуванията на български граждани в сравнение със същия месец на предходната година е отчетено към: Австрия - с 12.6%, Германия - с 11%, Турция - с 4.5%, Северна Македония - с 3.8%, Сърбия - с 2.4%, Италия - с 1.1%, и други.Същевременно намаляват пътуванията на сънародниците ни към: Русия - с 10.2%, Румъния - с 2.5%, Гърция - с 2.2%, и други.Спрямо ноември 2018 г. e регистрирано увеличение по всички наблюдавани цели: \"почивка и екскурзия\" - със 7.5%, \"служебна\" - с 2.4%, и \"други\" - с 0.5%.Най-голям относителен дял от общия брой пътувания на българи в чужбина през ноември тази година формират пътуванията с други цели (гостуване, обучение, посещение на културни и спортни мероприятия) - 45%, следвани от тези със служебна цел - 28.2%, и с цел почивка и екскурзия - 26.8%.През ноември 2019 г. най-голям брой пътувания на български граждани са осъществени към: Турция - 127 400, Гърция - 72 200, Румъния - 39 700, Сърбия - 33 900, Германия - 24 300, Северна Македония - 21 700, Австрия - 17 200, Италия - 16 000, Обединеното кралство - 13 800 и Испания - 10 300.Посещенията на чужденци в България са 609 700, или с 6% повече в сравнение с ноември 2018 г. Увеличение е регистрирано при пътуванията по всички наблюдавани цели: \"почивка и екскурзия\" - с 9.1%, \"други\" (вкл. гостувания и транзитни преминавания) - с 5.7%, и \"служебна\" - с 1.7%.Транзитните преминавания през страната са 27.5% (167 500) от всички посещения на чужденци в България.От общия брой чужденци, посетили България през този ноември, делът на гражданите от Европейския съюз е 51.5%, или с 0.4% по-малко в сравнение със същия месец на предходната година. Намаляват посещенията на граждани от Австрия - с 5.8%, Гърция - с 5.7%, Нидерландия - с 1.8%, Румъния - с 1.3%, и други. Същевременно се увеличават посещенията на граждани от Обединеното кралство - с 19%, Италия - с 13.6%, Германия - с 10.2%, Полша - със 7.9%, Франция - с 3%, и други.Посещенията на граждани от групата \"Други европейски страни\" нарастват с 13.6%, като най-голямо е увеличението на посещенията на граждани от Турция - с 25.1%.През ноември 2019 г. преобладава делът на посещенията с други цели - 47.3%, следвани от посещенията с цел почивка и екскурзия - 32.9%, и със служебна цел - 19.8%.Най-много посещения в България през ноември 2019 г. са реализирали гражданите от: Румъния - 128 500, Турция - 109 600, Гърция - 88 700, Сърбия - 53 200, Северна Македония - 45 600, Украйна - 18 700, Германия - 16 700, Обединеното кралство - 13 600, Италия - 12 200 и Полша - 9 800.", "date": "2019.12.30", "title": "Пътували сме най-често до Турция и Гърция през ноември"}
{"url": "https://news.bg/regions/burniyat-vyatar-zatvori-pristanishtata-v-burgas.html", "text": "Трите пристанища в Бургас са затворени заради силния вятър, съобщава БНТ.Припомняме, за днес е обявен жълт код за силен вятър за 8 области в страната. Очакванията са поривите да достигнат до 25 м/сек. Опасното време ще засегне цяла Източна и част от Южна България. Има и опасност от образуването на поледици, особено в по-високите части.В Бургас на рейд изчакват 6 кораба. Вълнението на морето е 4-5 бала. Пътищата са проходими, няма сигнали за паднали дървета и нарушено електроснабдяване.Във Варна силният вятър събори част от коледната украса в центъра. По данни на полицията тази сутрин са били съборени и оградителни платна на строителен обект. Пристанището в морската столица към момента е отворено.В Сливен също има поражения от бурния вятър - счупени клони и паднали керемиди. До момента няма сигнали за по-сериозни щети. Скоростта на поривите на вятъра достига 18 м/сек. На места в планинската част на общината се образуват снегонавявания.", "date": "2019.12.30", "title": "Бурният вятър затвори пристанищата в Бургас"}
{"url": "https://news.bg/bulgaria/pochina-prof-dragomir-draganov.html", "text": "На 71-годишна възраст почина проф. д-р Драгомир Драганов - дългогодишен преподавател по история в Софийския университет и бивш депутат, съобщава Нова телевизия.Проф. Драганов е роден през 1948 г. в Плевен. През 1972 г. завършва история в Историческия факултет на Софийския университет. От 1974 г. е асистент, от 1984 г. доцент, а от 1996 г. - професор в Катедрата по нова и съвременна история.В периода 1980-1983 г. е преподавател по история на славянските народи в Мадридския автономен университет в Испания. Той беше депутат в 7-ото Велико народно събрание от БСП и в 38-ото Народно събрание от Европейската левица.", "date": "2019.12.30", "title": "Почина проф. Драгомир Драганов"}
{"url": "https://news.bg/world/rekordno-visoka-temperatura-v-shotlandiya-prez-noshtta.html", "text": "Северна Шотландия регистрира рекордно висока температура от 16,8 градуса по Целзий в ранните часове на неделя, което е изключително необичайно за този период от годината, пише \"Гардиън\".В Североизточна Англия и Северен Уелс също е необичайно топло, където съответно бяха измерени 13,3 градуса и 11,5 градуса по Целзий.В 03,00 часа в неделя метеорологичната служба е регистрирала в Северна Шотландия най-високата температура за 29, 30 и 31 декември.Метеоролози отбелязват, че необичайното топло време е в резултат на метеорологичното явление Фьон ефект. Той се случва в планински райони, където от едната страна на планина има влажни и студени условия, а от другата - топли и сухи. Издигането на въздуха по наветрените и спускането по подветренте планински склонове предизвиква допълнително затопляне на преминаващия въздушен поток.Това съвпада с топлия въздух от южната част от Атлантическия океан, който направи Великобритания по-топла от Атина и Рим. Това явление обичайно е в Източна Шотландия, Североизточен Уелс и Североизточна Англия.Метеорологът Алекс Бъркил коментира, че много рядко се виждат толкова високи температури през нощта в края на годината.По думите му температури от 16-17 градуса по Целзий през декември не са толкова необичайни, но е изненада, тъй като са регистрирани през нощта.Най-високата дневна температура за декември във Великобритания е 18,3 градуса по Целзий, регистрирана на 2 декември 1948 г.", "date": "2019.12.30", "title": "Рекордно висока температура в Шотландия през нощта"}
{"url": "https://news.bg/politics/bsp-vnasyat-vot-na-nedoverie-za-vodnata-kriza-v-pernik.html", "text": "От БСП внасят вот на недоверие срещу правителството на премиера Бойко Борисов в областта на политиката на околната среда и водите. Новината съобщо лидерът на БСП Корнелия Нинова на брифинг в централата на партията след заседание на Изпълнителното бюро.В първите дни на работа на Народното събрание БСП ще внесат вота на недоверие.За 10-годишното управление на премиера Борисов половин милион българи са оставени без питейна вода. Водната криза е национална криза, защото. За 10 години постоянно се увеличавала цената на водата, припомни Нинова. , защото правителството разрешава внос от боклуци от цял свят.След 10-годишно управление посегнаха на въздуха и водата. Всички обяснения са безпочвени, а прехвърлянето на отговорността е жалък опит за обяснение, негодува Нинова. По думите й за водната криза всичко е само политика, нищо друго.\"Кой министър каза през 2016 г., че даваме 32 милиона лева и след 4 години да няма вода, да не се знае къде са отишли парите е политика на корупция\", ядоса се Нинова. Според нея всичко е политика и от 10 години има едно лице и и едно име - Бойко Борисов. Той е начело и я провежда последователно, независимо коя калинка и кой бушон гори, когато стане напечено.Тя призова премиера да пита министрите и областните си управители за водната криза в Перник. Само червените поставяли въпроса месеци наред, включително и Станислав Владимиров поставял въпроса, но никой не му обърнал внимание.БСП няма да носи отговорност за ситуацията, създадена от Борисов, министрите и областните управители за водната криза в миньорския град.Отговорността е политическа и червените настояват за оставка на цялото правителство. Някой трябва да поеме наказателна отговорност в цялата страна, настоя Нинова.Тя припомни и за начина, по който беше избран  За разлика от Борисов тя иска официални срещи за Перник, осъществявайки желанията на хората. \"Той общува със задкулисието, а аз общувам в изпълнение на желанията на българските граждани и като народен представител\", подчерта Нинова.За 10 години постоянно се увеличаваше цената на водата за хората, без да се приемат каквито и да било мерки. Само 0.5% от мрежата е подменена, а над 50% от водата се губи, напомни Нинова.Трети сме в света по замърсен въздух, защото правителството на Бойко Борисов решава внос на боклуци от цял свят, за да се горят в България. \"Дишаме рак и пием отрова. След 10-годишно управление посегнаха и на чисто човешки неща като въздуха и водата\", захапа Нинова премиера.Според нея фактът, че заместник-регионален министър е подписвал всеки месец на ВиК-Перник колко вода да източва, без да се влива в язовир \"Студена\" е политика на некадърност. Да оставиш обаче половин милион българи без питейна вода, е политика на геноцид.За вота на недоверие социалистите ще търсят подкрепата на засегнатите хората и на парламентарните групи. Нинова очаква, където се горят отпадъци и вече имало заболели хора от Хепатит А и случаи на туберкулоза.Основната разлика между Нинова и Борисов по отношение на главните прокурор е, че министър-председателят ги вика в Банкя или Бояна, осъществявайки задкулисието. \"Припомням ви разговор от 2013 година от неговия дом на среща с главен прокурор, откъдето излязоха репликите \"Не ми се подсмихвай, ти си го избра\". Там се говори за бизнесмени, за дела, за започване и за прекратяване на дела, включително до цинизма да се коментира сексуалната ориентация на прокурори в прокуратурата\", нападна Нинова правителството.Тя изрази готовност да извади стенограмата, ако Борисов я е забравил, за да се види как общува с главни прокурори.Нинова сподели, че хората от миньорския град й казали, че не вярват да бъде понесена наказателна отговорност за водната криза.Припомняме, днес премиерът Бойко Борисов е в Перник за да проследи работата по изкопаването на водопровода. Там той заяви, че срещу управлението и благодари на Нинова за добрия тон, който е задала.По-рано пък стана ясно, че а, тъй като в язовир \"Бебреш\" има вода за питейно-битово водоснабдяване само за 6 седмици.", "date": "2019.12.30", "title": "БСП внасят вот на недоверие за водната криза в Перник"}
{"url": "https://news.bg/world/yuzhna-koreya-pomilva-1879-dushi-koito-otkazvat-da-sluzhat-v-armiyata.html", "text": "Южна Корея ще помилва 1879 души, които отказват да служат в армията по религиозни или лични причини, информира Би Би Си.Миналата година южнокорейски съд призна като оправдателна причина отказа от военна служба по съвест и религиозни вярвания.В Южна Корея има задължителна военна служба до 24 месеца. Тези, които отказват да служат, са заплашени от 18 месеца затвор и често не могат да си намерят работа след това.На всички помилвани ще им бъде изчистено криминалното минало.Правозащитни организации отбелязват, че тези, които отказват да служат в армията поради убежденията си, са изправени пред социална стигма в Корея. Те срещат големи затруднения при търсенето на работа, след като излежат присъдите си.От следващата година ще бъде въведена \"алтернатива\" на избягването на военна служба, която ще продължава три години в затвори или \"изправителни домове\".За трети път е гарантирано помилване, откакто президентът Мун Дже-ин беше избран през 2017 г.Общо повече от 5000 души са помилвани, включително 267 души, които са нарушили Изборния кодекс и трима активисти, обявиха от правосъдното министерство. Правителството отбеляза, че решението ще помогне на осъдените да се върнат в обществото.Мъжете в Южна Корея са задължени да служат в сухопътната армия 21 месеца, във ВМС - 23 месеца и във ВВС - 24 месеца.Съдебно решение от 2018 г. призна нуждата от алтернативна служба, при която не се носят огнестрелни оръжия от тези, които отказват да служат поради убежденията си. След решението бяха оттеглени обвиненията срещу стотици мъже, предимно от Свидетели на Йехова, които отказват да служат.", "date": "2019.12.30", "title": "Южна Корея помилва 1879 души, които отказват да служат в армията"}
{"url": "https://news.bg/crime/povdignaha-obvinenie-na-podkupniya-direktor-na-gimnaziyata-v-ihtiman.html", "text": "Повдигнаха обвинение за подкуп на директора на гимназия \"Васил Левски\" в Ихтиман Димитър Бонев, съобщава bTV.Припомняме, тази сутрин прокуратурата поиска определяне на мярка за неотклонение спрямо него и още едно лице, след като , тъй като като в качеството си на длъжностно лице е Парите били дадени от арендатор на земи, които са собственост на държавното училище. Целта била директорът да не променя изгодни условия по договора за аренда, сключен през 2015 г.Сумата била дадена на Бонев чрез посредник от името на арендатора.Предстои Софийският окръжен съд да определи на двамата обвиняеми мярка за неотклонение.", "date": "2019.12.30", "title": "Повдигнаха обвинение на подкупния директор на гимназията в Ихтиман"}
{"url": "https://news.bg/world/razrabotvat-novi-orazhiya-za-su-57.html", "text": "Генералният директор на Обединена авиостроителна корпорация Юрий Слюсар заяви, че ще бъдат разработени нови видове оръжия за изтребители от пето поколение, съобщи РИА \"Новости\".Той отбеляза, че в момента интензивно се провеждат тестове с двигателя на втори етап.\"Самолетът ще може да използва голям брой нови оръжия, някои от които вече са създадени, а други все още се разработват\", добави Юрий Слюсар.Изтребителите Су-57 са предназначени да елиминират всички видове въздушни, наземни и повърхностни цели.Тези изтребители принадлежат към самолетите от пето поколение.През последните дни изтребител се разби в Сибир.", "date": "2019.12.30", "title": "Разработват нови оръжия за Су-57"}
{"url": "https://news.bg/world/koledna-initsiativa-osinovi-rumanski-tiradzhiya.html", "text": "Десетки румънци, живеещи в чужбина, предложиха във Facebook група да приемат шофьор на камиони за празниците. Инициативата беше лансирана от 52-годишната шофьорка на камиони Адриана Муресан, която също ръководи Facebook групата \"Доброволци в Европа\".\"Всеки живее коледната магия, без да мисли за шофьорите, които стоят далеч от семействата си, за да транспортират подаръците. Ако има коледни подаръци под дървото ви, благодарете на шофьор на камион \", е мотото на кампанията.В интервю за румънските медии Адриана Муресан обясни, че коледните празници са тъжно време за шофьорите на камиони, които трябва да ги прекарат на път, далеч от семействата си. Ако са сами, без други шофьори наоколо, единственото, което могат да направят, е да говорят със семействата си и да се молят времето да мине по-бързо.Десетки румънци от цяла Европа се отзоваха на призива и предложиха да приемат шофьори на камиони в домовете си през празниците. Почти всички такива оферти включват традиционни румънски ястия, най-често сарми, приготвени от домакините. Някои дори предлагат да вземат шофьорите от мястото, където са разположени техните камиони, и да ги докарат до домовете си. Други предлагат да отидат с храна и напитки на шофьорите, които не могат да оставят камионите си.Това е втората подобна инициатива през последните месеци, след като стотици румънци, живеещи в чужбина, също се организираха във Facebook групи, за да помогнат на шофьори на камиони и други да стигнат до избирателните секции по време на президентските избори през ноември 2019 г.", "date": "2019.12.30", "title": "Коледна инициатива: \"Осинови\" румънски тираджия"}
{"url": "https://news.bg/int-economics/gartsiya-s-interes-za-privatizatsiyata-na-harvatskite-aviolinii.html", "text": "Най-големият гръцки авиопревозвач Aegean Airlines изрази интерес към приватизацията на Croatia Airlines (\"Хърватските авиолинии\") и представи необвързваща оферта.Aegean, член на групата на Star Alliance group, заяви, че всяко решение дали ще участва в следващата фаза на приватизацията на хърватския държавен превозвач ще бъде взето през следващите месеци.Хърватия планира да продаде 70-процентов дял в Croatia Airlines, който разшири нетната си загуба до 7,25 милиона долара през първите девет месеца на 2019 г.", "date": "2019.12.30", "title": "Гърция с интерес за приватизацията на \"Хърватските авиолинии\""}
{"url": "https://news.bg/weather/zhalt-kod-za-silen-vyatar-v-8-oblasti.html", "text": "За 30.12.2019 г. НИМХ обявява жълт код за силен северен вятър в осем области от Източна България.Атмосферното налягане ще продължи да се повишава и ще е значително по-високо от средното за месеца.Днес до обяд на места все още ще превалява сняг, но след пладне валежите ще спират и облачността от запад ще започне да се разкъсва и намалява. Ще духа умерен, на места в югоизточната половина от страната и силен северен вятър. Преобладаващите максимални температури ще са между 0° и 5°.Над планините през по-голямата част от деня ще е предимно облачно и ще превалява сняг. След обяд валежите ще спират и облачността над масивите от Западна България ще се разкъса. Ще духа силен североизточен вятър. Максималната температура на 1200 метра ще е около минус 3°, на 2000 метра - около минус 9°.Над Черноморието ще преобладава облачно и ветровито време. На места ще има слаби превалявания от дъжд и мокър сняг. По-късно след обяд валежите ще спрат и облачността ще започне да намалява. Вятърът ще е силен от север. Максималните температури ще са между 3° и 8°. Температурата на морската вода е 10-12°. Вълнението на морето ще се усили и ще е 4-5 бала.", "date": "2019.12.30", "title": "Жълт код за силен вятър в 8 области"}
{"url": "https://news.bg/world/s-blizo-150-mln-dolara-seul-razrabotva-5g-dronove.html", "text": "Южна Корея ще отпусне близо 170,3 млрд. вона (около 146 млн. долара) за разработването и закупуването на безпилотни летателни апарати (дронове) между 2020 г. и 2026 г., съобщава \"Спутник\".Това става ясно от проектобюджета на южнокорейското министерство на науката. Съгласно документа, през 2020 г. ще бъдат отделени около 26,9 млрд. вона за разработването на дронове, от които 13 млрд. вона ще са предназначени за патент на оригиналните технологии, а 6,7 млрд. - за създаването на дронове с 5G технология и изкуствен интелект.Особено внимание ще бъде обърнато на увеличаването на обсега на апаратите, както и на създаването на оперативни системи, които могат да се използват по суша, въздух и вода.Предвидената сума надвишава с близо 94% отпуснатите средства през 2019 г., когато разходите по това перо бяха 13,9 млрд. вона.", "date": "2019.12.30", "title": "С близо 150 млн. долара Сеул разработва 5G дронове"}
{"url": "https://news.bg/world/zapochva-tridnevnata-stachka-na-germanskite-aviokompanii.html", "text": "От днес започва тридневната стачка на германската авиокомпания \"Джърмануингс\". Тя ще продължи до полунощ на 1 януари.От София ще бъдат засегнати полети до германските градове Дюселдорф и Щутгарт.По данни на българското посолство в Берлин в протеста може да се включат и служители на \"Луфтханза\".При необходимост от съдействие българските граждани могат да се свържат с дипломатическите ни представителства в Германия на следните телефони:Посолство в Берлин: +49 30 201 0922. Дежурен телефон само за спешни случаи и извънредни ситуации в извънработно време: +49 176 122 99 190.Генерално консулство в Мюнхен: +49 89 171 176 14; +49 89 171 176 15. Дежурен телефон в извънработно време: +49 172 888 10 56.Генерално консулство във Франкфурт: +49 69 509 278 13 10; +49 69 509 278 132.", "date": "2019.12.30", "title": "Започва тридневната стачка на германските авиокомпании"}
{"url": "https://news.bg/int-politics/polskiyat-premier-obvini-putin-v-lazha-za-vsv.html", "text": "Полският премиер Матеуш Моравецки обвини руския президент Владимир Путин в лъжа, съобщава \"Асошиейтед прес\".Обвинението му е по повод твърдението на Путин, че именно Полша носи вина за избухването на Втората световна война. Според Моравецки целта на Путин е по този начин да отклони вниманието от скорошните политически провали на Русия.Преди около седмица руският президент заяви, че Полша носи отговорност за избухването на войната и това засили напрежението между двете страни. В петък  за разговор в полското външно министерство заради думите на Путин.Втората световна война започва през 1939 г., когато в Полша нахлуват войските на нацистка Германия, а две седмици по-късно - и на Съветския съюз. Двойната окупация е извършена дни, след като двете тоталитарни държави подписват таен протокол за подялба на Полша и балтийските страни. Във войната загиват около 6 милиона поляци, отбелязва \"Асошиейтед прес\".Президентът Путин многократно е лъгал за Полша и винаги го е правил съвсем съзнателно, твърди полският министър. По негови думи това става най-често, когато Москва усеща международен натиск, предизвикан от действията й. И то натиск не на историческата, а на най-съвременната геополитическа сцена, уточнява Моравецки във Фейсбук и Туитър.Той посочва няколко неотдавнашни събития, които определя като провали за Русия. Сред тях е наложената заради  да участват в международни състезания, както и неуспешният опит на Кремъл \"напълно да подчини Беларус на Русия\".Полският премиер посочи и удължаването на санкциите на ЕС срещу Русия, които бяха наложени заради анексирането на Крим, както и Според Моравецки думите на руския президент целят да прикрият именно тези проблеми.Опоненти на полското консервативно правителство обвиниха полските власти, че са се забавили и не са реагирали достатъчно категорично на изявленията на Путин, свързани с острата реакция на руския лидер срещу резолюция на Европейския парламент, в която се казва, че Съветският съюз, както и Германия, носят отговорност за избухването на Втората световна война. Руският президент нарече резолюцията \"пълни глупости\".Путин бе категоричен, че причина за войната не е бил пактът Рибентроп - Молотов, а Мюнхенското съглашение от 1938 г. и подчерта, че Полша се е възползвала от него, за да осъществи териториалните си претенции към район в днешна Чехия.Освен това Путин обвини и тогавашния посланик на Полша в Берлин Йозеф Липски, който според него подкрепял политиката на Хитлер и дори обещал да му вдигне паметник във Варшава, ако изпрати всички полски евреи в Африка.", "date": "2019.12.30", "title": "Полският премиер обвини Путин в лъжа за ВСВ"}
{"url": "https://news.bg/politics/nisko-bilo-kachestvoto-i-na-partiite-i-na-grazhdanite-u-nas.html", "text": "Изборите показват какво е качеството на политиците и на гражданите и съжалявам, че трябва да го кажа, но качеството е много ниско и на двете. Това показаха изборите. Така коментира знаковите политически събития на 2019 г. доц. Татяна Буруджиева пред БНТ.По нейни думи тенденциите, които се случват както в обществото, така и в политическата сфера, са негативни.Според Буруджиева нито една партия те е успяла да се справи със себе си, тъй като партиите не умеят да се оправят както с вътрешната си организация, така и със собствения си актив. Като пример тя посочи ГЕРБ, при които по нейни думи се чувства липсата на експертен екип.\"От 2009 г. когато ГЕРБ влезе във властта, имаше доста лица, които можеха да олицетворят партията. Сега около лидера е много пусто\", посочва тя. По думи на Буруджиева в БСП пък е изчезнал насила разнообразният елит и тази радикална замяна не дава усещането, че това всъщност е политически елит.От своя страна политическият психолог Антоанета Христова заяви, че резултатите от изборите показват, че ГЕРБ имат лидер, който успява да овладее кризата, и че са изправени пред ситуация, в която нямат сериозна конкуренция. По нейни думи БСП си е отворила фронтове както вътре в партията, така и извън нея и не може да се представи на избирателите като алтернатива на управлението.Тази година с ключови избори ние избрахме да оцеляваме - партиите избраха да оцеляват, гражданите избраха да оцеляват. Не избрахме да правим диалог какво ще правим, изтъкна Буруджиева.По тази причина според нея ключова ще бъде 2020 г., тъй като през 2019 г. всъщност сме отложили решението какво искаме да ни се случва.\"През 2019 г. партиите оцеляха, не се затриха, а през 2020 г. отново ще застане въпросът България какво прави като държава. Лошо е, че го отложихме, защото 2020 г. е вече късна година за мандатите и нещата стават по-решаващи\", коментира тя.Запитани за острото противопоставяне между президента и изпълнителната власт, Христова обясни, че Румен Радев няма друг избор.Тъй като опозицията е слаба, президентът ще, не ще, изземва функцията на опозицията. Така естествено се получава битката между него и управляващите. Когато обаче на някого му изземат ролята, той става още по-слаб, в този смисъл БСП губи от този сблъсък, посочи тя. Според нея ролята на социалистите се обезсилва чрез активността на президента.Буруджиева се съгласи, допълвайки, че Радев е натоварен с двойна функция - от една страна заради липсата на опозиция обществото очаква някой да е критичен, а от друга страна самата държава има своите изисквания, които го натоварват с определени очаквания. Едното е държавническо поведение, другото - политическо. Двете обаче па нейни думи трудно се балансират.", "date": "2019.12.30", "title": "Ниско било качеството и на партиите, и на гражданите у нас"}
{"url": "https://news.bg/regions/shofyorka-napadna-s-shamari-mazh-na-krastovishte-v-ruse.html", "text": "Разгневена шофьорка нападна с шамари мъж след засичане на ключово кръстовище в Русе, съобщава Нова телевизия.По информация на очевидци, преди да се стигне до конфликта, е имало гонка. По предварителни данни нападателката е от известно семейство от Русе.Заместник-кметът на града Димитър Недев посочи, че на въпросното кръстовище има много камери за видеонаблюдение.На 20 декември Община Русе прие визуализацията и монтажа на новите камери, които влизат в употреба. Те са разположени на 30 кръстовища и дават много широка представа за това, което се случва на тях, изтъкна той.Полицията вече е уведомена за случая, като сигналът е бил подаден от потърпевшия. Участниците в инцидента са установени и се извършва проверка, съобщи началникът на Първо РПУ в Русе.", "date": "2019.12.30", "title": "Шофьорка нападна с шамари мъж на кръстовище в Русе"}
{"url": "https://news.bg/regions/ot-stomana-pernik-nastoyavat-da-se-iztegli-doklad-za-zagubite-na-voda.html", "text": "Константин Стаменов, упълномощен представител на \"Стомана\", оспори доклада на \"Софийска вода\" в студиото на Нова телевизия. Стаменов нееднократно изказа и възмущението си, че този доклад не е получен от тях по официален път и дори не са ги предупредили, че ще правят такъв доклад. От \"Стомана\" смятат дори да стигнат до съда, ако докладът не се изтегли. Според тях този доклад е писан от хора, които никога не са били на място и съдържа манипулативни внушения.Припомняме, вечерта на Бъдни вечер  заради кражби на вода. С багери и тежка техника униформени и прокурори влязоха в пернишкия завод. Константин Стаменов обясни, че начинът, по който доклада за загубите на вода по мрежата на ВиК - Перник внушава, че \"Стомана\" краде вода, а това не е истина.  Според доклада на \"Софийска вода\" - 80% от водата отива в \"Стомана\", а не в Перник. Стаменов прочете, че 290 л/с, т.е. 90% от потока към Перник се губи към индустриалната зона от клон 2:\"Ако се прочете, ще се остане с впечатление, че се отклонява много вода. В него пише, че 290 литра в секунда се подават в индустриалната зона в клон 2, а целият оток е 350 литра в секунда Този доклад е писан от човек, който не е стъпвал в Стомана\", посочи той. Директорът каза, че кранът, за който се сочи, че се излива вода, е сменен, а \"Стомана\" е на ограничителен режим. \"Няма в \"Стомана\" вода за производствени нужди, а хората в Перник да са на режим\", категоричен бе Стаменов.Водопроводите на ВиК - Перник действително минават през територии на \"Стомана\", но при всяка една авария от ръководството са викали и предоставяли достъп на аварийните екипи. Още преди месеци те са водили и кореспонденция с ЕСО, тъй като този клон 2 минава в близост до електрозахранване на \"Стомана\", което създава достатъчно сериозен риск, а аварии по клона има много. Стаменов не отговори на въпрос, според него къде изтича водата, като репликата му беше: \"При 70-годишни тръби, къде може да отива водата?\".Искаме \"Софийска вода\" да си изтеглят доклада или ще последват съдебни действия\", заяви Константин Стаменов. Той посочи, че производството на \"Стомана\" е на ограничен режим още от началото на ноември месец, а промишлената вода от \"Студена\" им е спряна. Те по принцип получавали вода от преди пречиствателната станция. На въпрос дали получават вода от \"Пчелина\", Стаменов заяви само, че още преди 15 години са установени огромни загуби на вода заради дългото трасе.", "date": "2019.12.30", "title": "От \"Стомана\"-Перник настояват да се изтегли доклад за загубите на вода"}
{"url": "https://news.bg/crime/5000-leva-podkup-vzel-direktorat-na-gimnaziyata-v-ihtiman.html", "text": "Окръжната прокуратура в София внесе в съда искане за определяне на мярка за неотклонение спрямо бившия кмет на Ихтиман и още едно лице за получаване на подкуп.По информация на прокуратурата Димитър Бонев е бил привлечен към наказателна отговорност, след като на 27 декември в качеството си на директор на професионалната гимназия в града, приел подкуп в размер на 5 000 лева. Въпросната сума му била дадена, за да не изменя размера на наемната цена по договор за аренда, сключен през фeвруари 2015 г. между учебното заведение и търговско дружество. Престъплението е било извършено от него в съучастие с другия обвиняем.Предстои в съдебно заседание, насрочено за днес, Софийският окръжен съд да разгледа внесеното от прокуратурата искане за определяне на мярка за неотклонение.Припомняме,  за 72 часа. Освен че от 2 години е директор на държавното училище, той е и бивш кмет на Ихтиман в периода от 1995 г. до 2003 г.", "date": "2019.12.30", "title": "5000 лева подкуп взел директорът на гимназията в Ихтиман"}
{"url": "https://news.bg/regions/yazovir-studena-e-pred-martav-obem.html", "text": "Положението с кризата с безводието в Перник не е никак лесно. Оказа се, че местното ВиК са подавали информация, че водният обем в язовир \"Студена\" е 4.5 милиона кубика, докато те реално са били 2.6 милиона кубика. А това реално означава, че се отива към мъртъв обем.Това каза министърът на икономиката Емил Караниколов пред бТВ. Той бе командирован лично от премиера Бойко Борисов да наблюдава кризата в Перник на място до разрешаването й. Според Караниколов, за да се реши безводието в града, трябват 10 милиона кубика.Караниколов посочи, че в момента се действа на няколко нива - извършат се няколко акции. Хора ще влизат в пещерните помещения, има констатирано наличие на подземни води и работят еколозите, но трябва да се внимава да не се наруши екосистемата. Той очаква, че за около 5 дни еколозите ще приключат работа и няма да се навлезе в мъртвия обем.Другият момент е пречиствателната станция. \"Новата е от 76 г., но когато е изградена, тя не е съобразена, че може да се влезе в мъртвия обем. Все пак в момента е чиста водата - става за битови нужди и пиене\", успокои перничани министърът. Той не отхвърли обаче възможността, в случай, че започнат да влизат повече води, от снеготопене например, да има проблем с пречиствателната станция и тя да изгуби питейна вода, която ще се изхвърля в язовира. \"Целта да се чисти повече водата, да не се губи питейна вода в процеса на почистване\", каза той и бе категоричен, че целта е да се свърши работата, преди да са все още в мъртвия обем на язовир \"Студена\".Емил Караниколов посочи, че всеки ден ще се прави справка за обема на \"Студена\", сложени са уреди и датчици, за да е вярна информацията.\"Не само Перник има проблеми, тук обаче има криза - не е имало отчети, вход, изход, никакви датчици и никакъв контрол. В Перник, където и да копнеш, има вода, течове, драстично нищо не е правено 60-70 години\", категоричен бе министърът на икономиката.Той отново посочи, че се работи едновременно за намиране на вода и за овладяване на основните проблеми на ВиК и тежките аварии в града, както и че са командировани представители на ВиК-Враца и други градове. Следващите 20 дни ще е най тежкият период, ако се премине и няма мъртъв обем, ще име светлина за перничани, стана ясно от думите на Караниколов.", "date": "2019.12.30", "title": "Язовир \"Студена\" е пред мъртъв обем"}
{"url": "https://news.bg/regions/i-botevgrad-izpraven-pred-vodna-kriza-kato-pernik.html", "text": "В язовир \"Бебреш\" има вода за питейно-битово водоснабдяване за около 6 седмици. За това предупреди пред БНР кметът на Ботевград Иван Гавалюгов.Той обясни, че в града се надяват на благоприятни климатични условия, т.е. на снегове и дъждове в този период, но на това не можело да се разчита.Гавалюгов определя положението като \"потенциално кризисно\". Той се надява, че няма да се стигне до ситуацията в Перник, но предупреждава, че обстановката не бива да се подценява.Градоначалникът обясни, че ако свършат водните ресурси на язовир \"Бебреш\", градът има и други водоизточници. Те обаче не могат да задоволят напълно питейно-битовите нужди на населението. Според него стигне ли се до такава ситуация, последствията \"няма да са по-различни от тези в Перник\".Гавалюгов смята, че има две причини, за да се стигне до това положение на водите на язовира. Първата по негови думи е амортизираната ВиК инфраструктура на \"Напоителни системи\" и тази, която е общинска собственост, стопанисвана от държавното ВиК-София. Втората сериозна причина пък е работата на малката водноелектрическа централа \"Бебреш\", построена и пусната в експлоатация през 2014 г.Кметът посочи, че е констатирано, че ВЕЦ-ът работи извън обхвата на своето разрешително, като само през 2019 г. това се е случило за цели 14 дни. За въпросния период нерегламентирано са били източени около 1,2 млн. кубика вода от язовира в разрез с издаденото разрешително от \"Басейнова дирекция\".Гавалюгов твърди, че този ВЕЦ е изграден, без да има възможност \"Напоителни системи\" да контролират неговата работа. \"Те не могат принудително да спират водата към ВЕЦ-а. ВЕЦ-ът можел сам да си я спре, защото крановете се намирали на територията на самия ВЕЦ, т.е., те сами се регулират и отделно сами си отчитат водните количества и декларират пред \"Напоителни системи\". Абсолютен абсурд!\", коментира той и обясни, че ВЕЦ-ът е частен - собственост на фирма, която пък е 100% собственост на \"Агрохолд\" с управител Васил Златев.Припомняме, вчера премиерът обеща, че ще бъде изградено изцяло ново алтернативно трасе по Клон 2 в Перник с държавни средства, след като  заплашиха на протест, че ако управляващите не изпълнят исканията им, Ден по-рано при посещението си в Стара Загора той заяви, че в Перник нищо не е пипано от 52-ра година. По думите му Преди това по повод предложението му за . Според гражданската платформа \"Изправи се. БГ\" това ще доведе до нов държавен монопол.", "date": "2019.12.30", "title": "И Ботевград изправен пред водна криза като Перник"}
{"url": "https://news.bg/regions/dva-protesta-izpratiha-poslednoto-zasedanie-na-sos.html", "text": "Два протеста се проведоха преди днешното извънредно и последно заседание на Столичния общински съвет (СОС) в сградата на Столичната община преди края на 2019 година.Хората от единия протест негодуват срещу предстоящото , а другите за отчуждаването на имотите в столицата за 15 стотинки на квадратен метър земя.Именно на днешното заседание на общинските съветници трябва да се приемат два документа. Първият е Наредба за изменение и допълнение на Наредбата за определяне на размера на местните данъци на Столичен общински съвет. Вторият е Доклад относно план-сметка за дейностите по събиране, извозване, обезвреждане в депа или други съоръжения на битовите отпадъци и за поддържане чистотата на териториите за обществено ползване за 2020 г. Размер на такса за битови отпадъци за жилищни и нежилищни имоти на предприятия и граждани за 2020 г.Протестиращите издигнаха и плакати с надписи, сред които \"Общината ни ограбва\", \"Стига сте крали от народа, откраднете от себе си\", \"Не наказвайте бедните, за сметка на богатите\", \"Не вдигайте данъците на колите\" и други. Част от тях започнаха да скандират \"Мафия\", а други \"посрещнаха\" общинските съветници с освирквания.Демонстрацията се провежда при засилено полицейско присъствие.", "date": "2019.12.30", "title": "Два протеста \"изпратиха\" последното заседание на СОС"}
{"url": "https://news.bg/regions/zatvaryat-za-dvizhenie-troyanskiya-prohod.html", "text": "Ограничава се движението на всички моторни превозни средства през Троянския проход поради снегопочистване, съобщават от Агенция \"Пътна инфраструктура\".Информация за актуалната пътна обстановка може да бъде получена от интернет страницата на АПИ - , както и по всяко време от денонощието на тел. 0700 130 20 в АПИ.", "date": "2019.12.30", "title": "Затварят за движение Троянския проход"}
{"url": "https://news.bg/world/kitay-vkara-v-zatvora-uchenite-sazdali-parvite-genno-redaktirani-bebeta.html", "text": "Водещият учен на спорната програма за \"генно редактирани\" бебета е осъден на три години затвор за незаконна медицинска практика, съобщават китайски медии, цитирани от АП.\"Синхуа\" пояснява, че ръководителят Хъ Цзянкуей също е глобен 3 милиона юана (430 000 щатски долара).Други двама учени получиха по-леки присъди и глоби. Чжан Жънли е осъден на две години затвор и глоба от 1 милион юана. Цин Цзинчжоу получи 18 месеца затвор, но с две години отлагане на изпълнението й и глоба от 500 000 юана.Хъ Цзянкуей е създал първите \"генно редактирани\" бебета.", "date": "2019.12.30", "title": "Китай вкара в затвора учените, създали първите „генно редактирани” бебета"}
{"url": "https://news.bg/press/nad-500-000-balgari-pred-voden-rezhim-mvr-prizovava-ot-yanuari-za-zasilena-smyana-na-lichnite-dokumenti.html", "text": "Директорът на професионалната гимназия в Ихтиман Димитър Бонев е арестуван в петък заради подкуп, научи \"24 часа\". Той е бивш кмет на Ихтиман, а от 2 г. е шеф на държавното училище.Задържан е от антимафиоти на ГДБОП пред сградата на бившето ТКЗС в града, която се стопанисва от фирма на братя бизнесмени, които развиват много дейности в града. След ареста Бонев е отведен в София. От МВР потвърдиха пред \"24 часа\" за операцията без подробности за самоличността на арестувания и за престъплението, за което е задържан.Над 500 000 българи са на воден режим или им предстои да се сблъскат всеки момент с проблема, установи проверка на \"Труд\". Кризата в Перник е предизвестена от няколко предпоставки - суша, чиновническо безхаберие и икономическите интереси на големи фирми, коментираха експерти. След Перник воден режим е обявен в Плевен, Ловеч, Севлиево, а пред криза са Дупница,, Шумен, Търговище и др.Седмият по големина язовир в страната - \"Тича\" се оказва, че е на 55,53 процента от обема си и над 200 000 души от Шумен и Търговище са застрашени от воден режим. Още в средата на миналия месец стана ясно, че над 315 000 българи у нас живеят в условията на воден режим. Данните бяха изнесени от ресорни министри в пленарната зала на народното събрание. Така в реална ситуация на безводие или заплашени от режим са над 500 000 души у нас.Една от мерките за борба с мръсния въздух в София е подмяната на автобусите в градския транспорт, каза за БНР столичният кмет Йорданка Фандъкова. Тя подчерта, че общината ще заложи приоритетно на електромобили.МВР продължава с опитите да предотврати дългите опашки и хаоса около смяната на милиони лични карти и задгранични паспорти. Както \"Сега\" писа над 3.3 млн. лични документи предстои да бъдат подменени през идните две години заради изтичаща валидност. През 2020 г. трябва да бъдат сменени 999 018 лични карти и 637 743 паспорта, а през 2021 г. - съответно 1 088 116 и 563 129 документа за самоличност.\"С оглед улесняване на административното обслужване, избягване на натрупване на хора и загуба на време при обработката на подадените заявления, призоваваме гражданите да не изчакват изтичането на крайния срок на валидност на документите им и да се възползват от възможността за предсрочната им подмяна\", се посочва в съобщение на ОДМВР-Варна.Годината, която е вече към края си, ще се запомни като емблематична за централните банки. Вълна от \"евтини\" пари, осигурена от политиците, изпрати пазарите на облигации нагоре, като същевременно разпространи отрицателна доходност във финансовата система. Това накара редица банкери и инвеститори да се замислят дали могат да контролират ситуацията, която сами създадоха. Смяната на посоката на политиката на Федералния резерв, който намали лихвите, обърка инвеститорите. А традиционно през годината американският президент Доналд Тръмп разтърсваше валутните пазари с изказванията си.", "date": "2019.12.30", "title": "Над 500 000 българи пред воден режим, МВР призовава от януари за засилена смяна на личните документи"}
{"url": "https://news.bg/world/primirie-v-afganistan.html", "text": "Афганистанските талибани заявиха днес, че са се съгласили на временно прекратяване на огъня в национален мащаб, предаде АП.Споразумението трябва да бъде одобрено от шефа на талибаните, но това може да се очаква. Не се уточнява продължителността на примирието, но се предполага, че то ще трае 10 дни.Това отваря \"прозорец\", през времетраенето на който може да бъде , което да помогне на Вашингтон да върне войските си у дома и да се сложи края на 18-годишната американска военна намеса в Афганистан, отбелязва АП.", "date": "2019.12.30", "title": "Примирие в Афганистан?"}
{"url": "https://news.bg/world/sasht-udarili-militsiya-na-iran-v-siriya-i-irak.html", "text": "Армията на САЩ е нанесла \"дефанзивни удари\" в Ирак и Сирия срещу милицията Катаиб Хезбола, съобщиха американски източници, цитирани от Ройтерс.В изявление на Пентагона се казва, че са атакувани три обекта на подкрепяната от Иран шиитска милиция в Ирак и два в Сирия.В отговор на многократните атаки на Катаиб Хезбола срещу иракски бази, в които са разположени коалиционните сили от \"Операция непоколебима решимост\", американските сили нанесоха прецизни дефанзивни удари, които ще ограничат способността на Катаиб Хезбола да провежда повече атаки в бъдеще срещу коалиционните сили, заяви говорителят на Пентагона Джонатан Хофман.Американски цивилен подизпълнител бе убит в петък при ракетна атака срещу иракска база близо до Киркук, в която според американски представители е замесена групировката.", "date": "2019.12.30", "title": "САЩ ударили милиция на Иран в Сирия и Ирак"}
{"url": "https://news.bg/world/tramp-tryabva-da-izkorenim-antisemitizma.html", "text": "Президентът на Съединените щати Доналд Тръмп осъди атаката с мачете, която стана в събота вечерта на частно тържество за Ханука. Той призова за обединяване на сили за ликвидиране на антисемитизма и пожела на петте жертви бързо възстановяване.\"Антисемитската атака в Монси, Ню Йорк, в 7-ата нощ на Ханука снощи е ужасяваща. Всички трябва да се съберем, за да се борим, да се изправим срещу и да изкореним злия бич на антисемитизма.Мелания и аз пожелавам на жертвите бързо и пълно възстановяване \", написа американският президент в Twitter. Заподозреният нападател е арестуван.По-рано през декември Тръмп подписа изпълнителна заповед за борба с антисемитизма в колежите.", "date": "2019.12.30", "title": "Тръмп: Трябва да изкореним антисемитизма"}
{"url": "https://news.bg/world/ubit-e-streletsat-v-tsarkva-v-teksas.html", "text": "Нападателят в църква в Тексас е застрелян и убит, потвърди местната полиция в неделя.Освен нападателя, още едно лице е потвърдено мъртво, докато енориаш е в критично състояние.\"За съжаление, тази страна е видяла толкова много от тях, че всъщност сме свикнали с нея към този момент. И това е трагично и е ужасно положение, особено през празничния сезон\", заяви Джеф Уилямс от Тексаския департамент за обществена безопасност на брифинг за пресата.Властите за момента не разкриват мотивите на нападателя.Нападението в църквата стана по време на служба.", "date": "2019.12.30", "title": "Убит е стрелецът в църква в Тексас"}
{"url": "https://news.bg/world/severna-koreya-obsazhda-napadatelni-merki.html", "text": "Северна Корея обсъди \"нападателни мерки\" за осигуряване на суверенитета и сигурността на азиатската страна на втория ден от внимателно наблюдавана партийна среща, предаде АП.Агенцията се позовава на държавната телеграфна агенция в Пхенян (КЦНА).\"Подчертавайки необходимостта от предприемане на положителни и обидни мерки за пълно осигуряване на суверенитета и сигурността на страната, както се изисква от настоящата ситуация, той посочи задълженията в областта на външните работи, промишлеността на боеприпасите и въоръжените сили на КНДР\", съобщи КЦНА в понеделник.По-рано този месец Пхенян намекна за по-строга позиция към Съединените щати, обещавайки \", ако Вашингтон не успее да направи отстъпки и да облекчи санкциите.", "date": "2019.12.30", "title": "Северна Корея обсъжда \"нападателни мерки\""}
{"url": "https://news.bg/world/dzhon-lyuis-s-diagnoza-rak-na-pankreasa.html", "text": "Конгресменът и иконата на борбата за граждански права Джон Люис обяви, че е диагностициран с рак на панкреаса в четвърти етап, съобщи Си Ен Ен.\"Докато съм наясно с прогнозата, лекарите ми казаха, че скорошните медицински постижения правят този вид рак лечим в много случаи, че възможностите за лечение вече не са толкова изтощителни, колкото преди, и че имам шанс за борба , \"обясни 79-годишният конгресмен. Той е в камарата на представителите от 1987 г.Люис беше един от организаторите на март 1963 г. във Вашингтон на форума, на който д-р Мартин Лутър Кинг произнесе речта си \"Имам мечта\". Той беше и един от ключовите демократи в камарата за започване на импийчмънт срещу президента Доналд Тръмп.", "date": "2019.12.30", "title": "Джон Люис с диагноза рак на панкреаса"}
{"url": "https://news.bg/disasters/nova-versiya-za-tragediya-sas-samolet-na-egyptair.html", "text": "Самолет на EgyptAir A320, летящ от Париж до Кайро, се разбил в морето поради изтичане на запалим кислород в пилотската кабина. За това пише в. \"Уолстрийт джърнъл\", позовавайки се на поверителни документи от френското съдебно следствие.Самолетната катастрофа стана на 19 май 2016 г. Жертвите бяха 66 души.Според \"Уолстрийт джърнъл\" преди трагедията самолетните системи многократно са предупреждавали за неизправности. Пилотите на лайнера и техническия център в Кайро обаче пренебрегнали това.Отбелязва се, че източник от министерството на гражданската авиация на Египет вече отрече тази информация.", "date": "2019.12.30", "title": "Нова версия за трагедия със самолет на EgyptAir"}
{"url": "https://news.bg/int-politics/franko-fratini-razkri-sreshtite-si-s-putin.html", "text": "Бившият вицепрезидент на Европейската комисия и бивш външен министър на Италия Франко Фратини разкри как руският президент Владимир Путин го е приел в дачата си в Московска област. Това писа РИА \"Новости\".Франко Фратини заяви, че за първи път е посетил вилата на руския лидер през ноември 2002 г.\"Знаейки, че наистина обичам животни, Путин пристигна със своето прекрасно, много сладко куче - черния лабрадор на Кони. И докато си говорехме, то винаги седеше до камината, между нас \", сподели в спомените си Франко Фратини.Той каза още, че по време на първото си посещение в страната, Путин му разкрил програмата си за опазването на амурския тигър.Както отбеляза Фратини, руският лидер го поканил да посети Русия два пъти.", "date": "2019.12.30", "title": "Франко Фратини разкри срещите си с Путин"}
{"url": "https://news.bg/society/oplakvali-sme-se-na-ombudsmana-nay-chesto-zaradi-vik-sektora-prez-2019-g.html", "text": "Общо 48 928 души потърсиха съдействието на омбудсмана през 2019 г., съобщават от институцията.Най-много хора са се оплакали на обществения защитник за нарушени права във ВиК сектора - 10,54%. Веднага след това са гражданите, сезирали омбудсмана за проблеми, свързани със социално осигуряване и обезщетения, в т.ч. и пенсии - близо 9%. На трето място по брой са жалбите срещу енергийни дружества, частни съдебни изпълнители, банки, фирми за бързи кредити и др.През тази година омбудсманът е сезирал пет пъти Конституционния съд, а законодателните му инициативи са четири: Законопроект за несъстоятелност на физическите лица, Закон за търговския регистър и регистъра на юридически лица с нестопанска цел, Граждански процесуален кодекс и Законопроект за съсловните организации на медицинските специалисти.", "date": "2019.12.30", "title": "Оплаквали сме се на омбудсмана най-често заради ВиК сектора през 2019 г."}
{"url": "https://news.bg/world/ostavete-telefonite-nastrana-i-obshtuvayte-pomezhdu-si-prizova-papa-frantsisk.html", "text": "Папа Франциск призова хората да разговарят помежду си, когато са около масата вместо да използват мобилните си телефони. Той също така призова семействата да следват примерите на Исус, Мария и Йосиф, информира \"Ройтерс\".Те се \"молеха, работиха и общуваха помежду си\", каза папата по време на ежеседмичното си обръщение към събралите се на площад \"Свети Петър\".\"Питам се, дали вие, във вашето семейство, знаете както да общувате, или сте като тези деца около масата, където всеки си пише по мобилния телефон...където цари мълчание като на литургия, но няма общуване\", отбеляза папата.\"Трябва да върнем общуването в нашите семейства. Бащи, родители, деца, дядовци и баби, братя и сестри - това е задачата, която трябва да изпълним днес, на деня на Светото семейство\", призова Франциск.", "date": "2019.12.30", "title": "Оставете телефоните настрана и общувайте помежду си, призова папа Франциск"}
{"url": "https://news.bg/regions/bsp-iska-sazdavaneto-na-obshtinsko-predpriyatie-za-chistota.html", "text": "От групата на БСП-София ще предложат на вниманието на днешното извънредно заседание на Столичния общински съвет създаването на общинско предприятие за чистота.Със създаването на такова общинско предприятие се очаква да бъдат по-ефективни разходите, средствата и ще има по-голяма оперативност и контрол от страна на кмета. Такива предприятия вече имало в чужбина като Виена, Мюнхен, Атина и Белград, обясни лидерът на червените общински съветници Калоян Паргов пред журналисти.Иначе групата на БСП-София ще гласува \"против\" наредбата за местните данъци и такси, както и \"против\" доклада на Доклад относно план-сметка за дейностите по събиране, извозване, обезвреждане в депа или други съоръжения на битовите отпадъци и за поддържане чистотата на териториите за обществено ползване за 2020 г.По думите на Паргов нито е редно, нито има аргументи за повишаване на местните данъци. Според него план-сметката за чистота в приходите и разходите не отговаря на очакванията на хората за по-качествен въздух.\"Редно е кметът на Столичната община да се възползва от своите правомощия, като уреди по съвсем различен начин събирането и разходването на средствата от такса смет с оглед постигането на по-добри резултати\", настояха червените общински съветници.", "date": "2019.12.30", "title": "БСП иска създаването на общинско предприятие за чистота"}
{"url": "https://news.bg/world/rohani-sanktsiite-sreshtu-iran-shte-badat-otmeneni.html", "text": "Президентът на Иран Хасан Рохани вярва, че санкциите срещу страната му ще бъдат отменени, защото натискът върху Техеран няма да доведе до очаквания от \"враговете\" на страната резултат, информира Mehr.Рохани направи коментара на изложба с постижения на страната по повод Деня на петролно-химическата индустрия.\"Ерата на санкциите и натиска върху иранския народ ще приключи, защото нашите врагове осъзнават, че не могат да ни принудят да се предадем пред тяхната кампания за \"максимален натиск\". Техните цели са да ни принудят да седнем на масата за преговори, където нямаме друг избор освен да приемем всичките им условия. Това е невъзможно за нашия ислямски Иран\", обяви той.Иранският лидер коментира и критиката по адрес на неуспеха на правителството да изпълни обещанията си. \"Ние направихме тези обещания по време на мирен период, но ние бяхме въвлечени във война, която ние не избрахме и не започнахме\", аргументира се той.\"Те започнаха тотална икономическа война срещу нас\", оплака се Рохани, като има предвид санкциите на САЩ срещу Ислямската република.\"Те искаха да предизвикат политическа война с опита си да обединят целия свят срещу нас, но не успяха. Те също искаха да започнат \"законна война\" с натиск върху ООН и други международни организации, за да ни осъдят, и тук се провалиха\", подчерта държавният глава.", "date": "2019.12.30", "title": "Рохани: Санкциите срещу Иран ще бъдат отменени"}
{"url": "https://news.bg/politics/fandakova-danatsite-na-kolite-prez-2019-g-sa-nay-niskite.html", "text": "Действащите през 2019 г.  средства в София са най-ниските. Това заяви столичният кмет Йорданка Фандъкова при представянето на Наредбата за определяне на размера на местните данъци на днешното заседание на Столичния общински съвет (СОС).По думите й предложението за промяна на местните данъци е в пълно съответствие - подобряване качеството на въздуха в столицата. Фандъкова очаква приходите от увеличението на местните данъци да бъде около 18 млн. лв. повече, които да бъдат насочени в развитието на градския транспорт.Допълнителните средства от увеличаване на таксата за покупко-продажба при имот (данък за придобиване на имущество) ще бъдат вложени в ремонт на кварталните улици.Кметицата изтъкна, че не е било позволено вдигането на местните данъци в най-тежка финансова криза, но въпреки това развитието на града продължило. Сега тя предлага промени в данъците с две конкретни цели - подобряване качеството на въздуха и повече средства за работа в кварталите.Фандъкова призова всички политически сили в общинския съвет за подкрепа и за конструктивен дебат с аргумент, че всяко вдигане на данъците е непопулярна мярка, която не носи дивиденти в краткосрочен план и не прави \"по-симпатични\" общинските съветници. Целите, които са поставени обаче, били очаквани от всички хора.", "date": "2019.12.30", "title": "Фандъкова: Данъците на колите през 2019 г. са най-ниските"}
{"url": "https://news.bg/comments/revolyutsiyata-na-presitenite.html", "text": "Войнстващият атеизъм е сред най-уродливите рожби на комунизма. Комунистите, както и всички други левичари, се познават по това, че намират света несъвършен, несправедлив и искат да го сменят с нещо по-съвършено и по-справедливо, като първо разрушат завареното. В това начинание Бог им пречи, защото идеята за Него крепи завареното, подлежащото на оздравително разрушаване и изпепеляване. Усещането за Бог придава смисъл на старото, от чиито руини трябва да се роди новият световен ред, независимо дали ще го наричат \"комунизъм\" или по някакъв друг начин. Новият ред изисква инженерстването на нов човек, изисква превръщането на човека от личност в индивид с отговорности към \"обществото\", толкова големи отговорности, че поставят абстрактните обществени интереси над конкретните лични и го превръщат в незначителна и самотна частица от голямото цяло, която сама по себе си извън корпорацията няма никакъв смисъл и никаква стойност. С яростна омраза атеизмът иска да убие любовта към Бог, защото знае, че така ще убие и всяка друга любов, за да я замести със сладострастие.Онзи ден разговарях с мил мой приятел, който има поглед върху събитията в Столична община. Няма да кажа името му, както няма да кажа и имената на останалите действащи лица - партии, личности или индивиди. Моят приятел ми разказа за откриването на първата сесия на новия общински съвет. Той бил открит с молебен. Докато свещениците извършвали службата, всички стояли прави и в мълчание, с изключение на групичка новоприети общински съветници, които - види се, опиянени от порасналото си обществено положение - демонстративно си играели със смартфоните, хихикали и пускали безвкусни шегички. После с присмех обсъждали кой какви икони имал в кабинета си и на бюрото си и даже прехвърлили обсъждането в социалните мрежи, за да видят всички какви изостанали и неграмотни субекти все още виреят на общинската нива.Както казах, няма да назова (засега) имената на действащите лица, но бих искал най-дружелюбно да предложа полезен съвет на групичката със смартфоните - те си знаят кои са, без да ги споменавам. Господа (и дами, ако е имало и такива), време е да осъзнаете, че положението ви се е променило. Обществените институции не са социалните мрежи. Вие вече не сте протестъри, а част от \"системата\" и от \"статуквото\", което искахте да пометете. Не ме интересува за какви длъжности воювате в момента и на какви постове се борите да назначите свои съпартийци и партньори. Не ме интересува и какви сладки далавери ще ви предложат бъдещето и старите кучета. Не ме интересува и в какво вярвате и дали изобщо вярвате в нещо в качеството си на \"граждани\". Но когато сте граждани на някаква позиция - в случая общински съветници, но това се отнася и всякакви други постове, - не мога да приема да се държите като войнстващи атеисти.Тази държава, за която често твърдите, че \"няма такава\", че е ударила дъното и че се влачи на опашката на човечеството, я има само защото е християнска и е била такава, дори когато формално е отсъствала от политическата карта, дори когато е била сателит на безбожния СССР. Ако някой представител на официална власт (като вас) си позволи да се гаври с това обстоятелство, то рано или късно ще има най-малкото електорални проблеми. И тук не става дума за богословие, религия или църква. Става дума за най-обикновен национален инстинкт за оцеляване. Вие сте алчни за власт, но ако случайно (не дай, Боже!) я получите, хабер си нямате как се управлява народ и държава.Дори и протестантските Съединени американски щати - тази люлка на прогреса и генератор на модерност, - същите Съединени щати, които толкова обичате и на които толкова се надявате, дори и те на банкнотите и в съдебните си зали са написали: In God we trust. Това е техният национален и държавен девиз, както нашият е \"Съединението прави силата\". И това е девизът на всички американци - протестанти, католици, православни, шиити, сунити, алауити, индуисти, кришнари, будисти, шинтуисти, шаманисти и дори войнстващи атеисти като вас. Бъдете като американците, ако тази формула ще ви помогне да се държите прилично на обществените си постове.Това е съветът, който исках да предложа на групичката новоизбрани общински съветници със смартфоните. Те казват: \"Не ме прекъсвайте, защото говоря от името на гражданите!\". Няма политически субект, който да говори от името на гражданиТЕ. Всеки политически субект говори от името на точно толкова граждани, колкото са гласували за него било на местно, било на национално ниво. Дори и първата политическа сила в държавата, за която са гласували най-много граждани и по този начин са я пратили да ги представлява, не може да си позволи изявлението: \"Говоря от името на гражданиТЕ\".Времената стават все по-интересни. Под знамето на свободата и демокрацията днес е в настъпление нов тоталитаризъм, извършва се опит за нова левичарска революция. Само че този път левичарите не са пролетариатът, защото такъв вече не съществува, не са гладните и онеправданите, а преситените и привилегированите. В такава революция нормалните граждани, от чието име революционерите говорят с такава пламенна загриженост, могат да получат ролята единствено на жертви, както се е случвало неведнъж. Затова мисля, че Картаген трябва да бъде разрушен и то в разумни срокове.", "date": "2019.12.30", "title": "Революцията на преситените"}
{"url": "https://news.bg/energy/s-5-namalyava-tsenata-na-ruskiya-priroden-gaz-za-balgariya.html", "text": "С до 5% ще намалее цената на руския природен газ за България, обяви в Министерството на енергетиката министър Теменужка Петкова.Тя съобщи, че в петък са приключили преговорите между българската страна и \"Булгартрансгаз\" и са направени изменения в договора между двете страни.След финализиране на преговорите е решено да бъде променена входната точка на доставка с \"Булгатрансгаз\" и тя вече да е \"Странджа\" 2.\"Финансовите анализи показаха, че чрез тази промяна българските потребители ще спестят над 80 мнл. лв. годишно и ще има намаляване на цената на природния газ с около 5%\", каза министър Петкова.Вече са направени проби за връзката и от 1 януари точката за доставка ще бъде променена на \"Странджа\" 2.Владимир Малинов, изпълнителен директор на \"Булгартрансгаз\", декларира: \"Готови сме да поемем руския газ от новата точка - \"Странджа\" 2. Днес се подписва споразумение за междусистемна свързаност\".Той бе категоричен, че заради промяната няма да има пречка за доставките на газ от България за Гърция и Северна Македония.Заради промяната пък всички количества газ ще бъдат доставени през Турция, вместо през Румъния, стана ясно още от експертите.Николай Павлов, изпълнителен директор на \"Булгаргаз\", бе категоричен, че новата точка на доставка започва от 1 януари.Владимир Малинов коментира и  Считано от 2 януари Газовият хъб \"Балкан\" е готов да представи платформа за двустранна търговия, която ще позволи да се либерализира природния газ в България и всички сделки ще се извършват на платформата, заради което търговците на природен газ ще могат да се възползват от по-добри финансови и икономически условия, ефект ще има и за крайните потребители на природния газ.Министърът на енергетиката Теменужка Петкова даде отчет и какво се случва със \"Върви с ускорени темпове, работи се на 150 км трасе - разделено на три участъка, доставени 17 539 тръби - за 215 км от трасето, работи се дори и в момента на терен\", каза тя.", "date": "2019.12.30", "title": "С 5% намалява цената на руския природен газ за България"}
{"url": "https://news.bg/regions/kmetat-na-nesebar-zapochva-rabota-oshte-v-parviya-raboten-den-na-2020-g.html", "text": "Очаква се още в първия работен ден от новата година кметът на Несебър Николай Димитров да поеме управлението на общината, съобщава bTV.Припомняме, снощи стана ясно, че той е бил от 50 000 лева.Димитров се е прибрал при семейството си още в петък.На 11 ноември , след което беше конвоиран обратно в ареста в София.Малко преди изборите той беше задържан, а специализираната прокуратура му повдигна обвинение за ръководител на ", "date": "2019.12.30", "title": "Кметът на Несебър започва работа още в първия работен ден на 2020 г."}
{"url": "https://news.bg/world/lavrov-zapadat-izkustveno-podklazhda-naprezhenie-v-persiyskiya-zaliv.html", "text": "Москва е обезпокоена от засилващото се напрежение в Персийския залив и вижда опити за подклаждане на това напрежение. Това заяви външният министър на Русия Сергей Лавров, цитиран от руски медии.\"Виждаме някои от нашите западни колеги да се опитват изкуствено да възпламеняват ситуацията. Русия и Иран са против такива опити с предложение за установяване на равнопоставено, взаимноизгодно сътрудничество в този важен регион\", каза Лавров на среща с иранския си колега Мохамед Зариф.Лавров направи коментара в отговор на Междувременно говорителят на Кремъл Дмитрий Песков отбеляза, че САЩ не са информирали Русия за атаките в Близкия изток. Той допълни, че Русия гледа положително на всички действия за елиминиране на \"терористите\", докато всяко действие, което води до дестабилизиране на ситуацията, може да бъде оценено само негативно. По думите му това е критерия за разглеждане на всяка ситуация.Китай също разкритикува САЩ за бомбардировките. Пекин призова всички замесени страни да избягват ескалация. Вашингтон трябва да зачита независимостта и националната цялост на Сирия и Ирак, призова азиатската държава.", "date": "2019.12.30", "title": "Лавров: Западът изкуствено подклажда напрежение в Персийския залив"}
{"url": "https://news.bg/crime/proveryavat-za-lekarska-greshka-pri-sluchaya-s-pochinaloto-bebe-vav-vidin.html", "text": "Окръжната прокуратура във Видин нареди проверка по случая с починалото новородено в МБАЛ \"Света Петка\".До момента е установено, че родилката постъпила в Акушеро-гинекологичното отделение в болницата около 10.00 ч. на 25 декември. Раждането преминало нормално и завършило успешно в 11.45 ч. на следващия ден.Около 6 ч. на 27 декември родителите на новороденото били уведомени, че по-рано състоянието на бебето им се влошило и въпреки опитите на лекарите да възстановят дишането и сърдечната му дейност, детето починало в 05.30 ч.Възложената от прокуратурата проверка е с оглед извършено престъпление за причинена смърт в резултат на лекарска грешка.Определен е срок за извършване на проверката и са дадени указания за изпълнение на проверяващия орган.", "date": "2019.12.30", "title": "Проверяват за лекарска грешка при случая с починалото бебе във Видин"}
{"url": "https://news.bg/regions/denonoshten-transport-za-novogodishnata-nosht-v-sofiya.html", "text": "През новогодишната нощ част от обществения транспорт в София ще се движи и през нощта, съобщават от Столичната община.На 31 декември срещу 1 януари през нощта ще се движат трамваите, обслужващи линии 5, 7,8,12, 18, 20,22,тролейбуси № 1, 2, 4, както и автобусите от линии 83, 102, 85, 285 и 310, 213.На 1 януари (нощта на 31.12.2019 г. срещу 01.01.2020 год.) нощните автобусни линии № N1, N2, N3 и N4: ще се движат по променени марщрути, както следва:- N1 (в посока ж.к. \"Младост 4\"): от бул. \"Тодор Александров\" (площад \"Независимост\") по бул. \"Княз Александър Дондуков\", надясно по бул. \"Васил Левски\" и по бул. \"Цар Освободител\" по маршрута двупосочно;За линията се закриват спирки:- двупосочна за прекачване с кодове 6435, 6436, 6455 и 6468 \"Площад Княз Александър I\"; с код 6457 \"Ул. Париж\";- с код 6456 \"Ул. 6-ти септември\".- N2 (в посока Студентски град): от бул. \"Тодор Александров\" (площад \"Независимост\"), по бул. \"Княз Александър Дондуков\", надясно по бул. \"Васил Левски\" и по маршрута двупосочно.За линията се закриват спирки:- двупосочна за прекачване с кодове 6435, 6436, 6455 и 6468 \"Площад Княз Александър I\"; с код 6457 \"Ул. Париж\";- с код 6456 \"Ул. 6-ти септември\".- N3 (в посока автостанция \"Изток\"): от бул. \"Тодор Александров\" (площад \"Независимост\") по бул. \"Княз Александър Дондуков\" и след кръстовището с бул. \"Васил Левски\" направо по маршрута до автостанция \"Изток\" двупосочно.За линията се закриват спирки:- двупосочна за прекачване с кодове 6435, 6436, 6455 и 6468 \"Площад Княз Александър I\"; с код 6457 \"Ул. Париж\"; с код 6456 \"Ул. 6-ти септември\"; двупосочна с кодове 6439 и 6440 \"Площад Св. Александър Невски\"; с код 1241 \"Площад Паметник Левски\"; с код 2012 \"Ул. Кракра\".- N4 (в посока ж.к. \"Дружба 2\"): от бул. \"Тодор Александров\" (площад \"Независимост\") по бул. \"Княз Александър Дондуков\", надясно по бул. \"Васил Левски\" и наляво по бул. \"Янко Сакъзов\" по маршрута двупосочно.За линията се закриват спирки:- двупосочна за прекачване с кодове 6435, 6436, 6455 и 6468 \"Площад Княз Александър I\"; с код 6457 \"Ул. Париж\"; с код 6456 \"Ул. 6-ти септември\"; двупосочна с кодове 6439 и 6440 \"Площад Св. Александър НевскиЛиниите ще спират на съществуващите трамвайни и автобусни спирки в променените участъци на маршрутите и на временна двупосочна спирка за прекачване на бул. \"Княз Александър Дондуков\" при ул. \"Сердика\".През нощта на 31.12.2019 г. срещу 01.01.2020 г. ще работи и столичното метро като интервалите на движение ще бъдат, както следва :- маршрут МС «Младост 1» - МС «Витоша»;- маршрут МС «Младост 1» - МС «Бизнес парк София»;- маршрут МС «Младост 1» - МС «Летище София»;", "date": "2019.12.30", "title": "Денонощен транспорт за новогодишната нощ в София"}
{"url": "https://news.bg/world/gartsiya-albaniya-i-balgariya-nay-golyama-zaplaha-za-severna-makedoniya.html", "text": "Гърция, Албания и България представляват най-голямата заплаха за Северна Македония. Това показва социологическо проучване сред гражданите на Северна Македония.Анкетата е проведена от \"Еврометър\" на Центъра за европейски стратегии \"Евротинк\", пише 360stepeni.Запитани дали има страна или международна организация, която представлява заплаха за Северна Македония, 26,2 на сто отговарят утвърдително. На въпрос коя държава или международна организация представлява заплаха, 37,1% посочват Гърция, 10,5 на сто посочват Албания, 8,8% - България, 5,5 на сто - Русия, 5,2% - САЩ, 4,7% - Косово и 2,5% - ЕС.Като най-големи приятели северномакедонците посочват Германия (16,2%), Сърбия (11,8%), САЩ (9,7 на сто) и Турция (7,4 на сто).Ако утре се проведе референдум за присъединяване към ЕС, 75% биха гласували за еврочленство.Северномакедонците са оптимисти и вярват, че след започването на преговорите страната ще стане член на ЕС до 5-10 г.Относно причините Скопие да не получи дата за начало на преговорите с ЕС, 56,8% от анкетираните посочват като провал прилагането на реформите в страната, а 1/4 отбелязват, че е свързано с вътрешни проблеми в ЕС.", "date": "2019.12.30", "title": "Гърция, Албания и България - най-голяма заплаха за Северна Македония"}
{"url": "https://news.bg/politics/neno-dimov-opredeli-bsp-kato-nay-golemiyat-proval-vav-vodniya-sektor.html", "text": "\"Отново сме свидетели, че г-жа Корнелия Нинова обича да се изказва неподготвена, тъй като правителството на Пламен Орешарски управляваше 2013 г., когато оперативна програма \"Околна среда\" беше спряна и всички средства за сектора ВиК бяха замразени. А това е най-големият провал след промените от 89 г.\" Това каза министърът на околната среда и водите Нено Димов на извънреден брифинг в министерството по като отговор на .Той добави, че второто правителство на ГЕРБ е успяло да спаси парите от първата оперативна програма и са започнати всички водни цикли, с изключение на един - този в Перник при кмет от БСП. \"Така че г-жа Нинова, когато говори за Перник, трябва да е наясно, че именно нейният кмет не успя да вкара Перник във водния цикъл\", каза Димов.Той посочи данни - в момента над 1.5 млрд. лв. са отпуснати за водния сектор - 105 млн. са за ВиК Перник, а над 80% е финансирането от програма \"Околна среда\".\"Политиката на Нинова е на фалшивите новини, които насаждат страх\", каза още Нено Димов и припомни  на язовир \"Искър\" преди година. По думите на екоминистъра \"това продължава и в сектор \"Въздух\", а това е така, защото водата и въздухът \"касаят всеки и събуждат страх\". \"Но не е редно лидер на политическа партия с претенции да управлява да разпространява фалшиви новини и да всява страх. Ако г-жа Нинова беше загрижена за въздуха, можеха да отделят пари при правителството на Станишев\", обясни Нено Димов.Той дори припомни, че всички ТЕЦ-ове и Топлофикации са били приватизирани в периода 2004 г. - 2009 г., когато Нинова е зам.-министър на енергетиката и от когато е и скандалът с директора на столичната Топлофикация Валентин Димитров, наречен Вальо Топлото.\"Лидерът на БСП трябва да си даде сметка, че пряко е участвала и носи отговорността за тези свои действия. Всеки човек трябва да си дава сметка, когато говори, какво постига, резултатът на Нинова показва, че с този тип политика ще остане опозиция\", категоричен бе Нено Димов.Кой носи отговорност за кризата в Перник, екоминистърът не посочи, а каза, че . Според него, основният проблем в Перник са течовете, за което отговорност носи \"едно дружество\", но през годините \"всички са виновни\" и ако Перник беше успял да защити водния цикъл, сега вероятно щяха да са по-малко загубите на вода.В заключение министър Нено Димов даде данни и за въздуха. Той посочи, че само в Пловдив нивата на замърсяване са запазили показателите си, всички останали градове, включително Бургас и Видин, където е най-голямото замърсяване, имат напредък. \"Това са тежки проблеми, но съм длъжен да кажа ясно на г-жа Нинова, че с фалшиви новини политика не се прави\", отсече министър Димов.", "date": "2019.12.30", "title": "Нено Димов определи БСП като най-големият провал във водния сектор"}
{"url": "https://news.bg/int-economics/ukrayna-i-rusiya-podpisaha-sporazumenie-po-antimonopolniya-spor.html", "text": "Руската държавна корпорация \"Газпром\" и Украйна подписаха споразумение за уреждане на антимонополния спор. Това обяви заместник-министърът на правосъдието на Украйна Иван Лищин във \"Фейсбук\".Протоколът за газовото сътрудничество от 20 декември предвиждаше, че Киев ще се откаже от всички антимонополни искове (те възлизат на около 7,4 млрд. долара), а \"Газпром\" ще оттегли от съда в Женева иска, че Украйна е нарушила задълженията си за защита на инвестициите.\"Не мога да разкрия подробности по сделката, защото тя е конфиденциална, но важното е, че Русия оттегля исковете си, а ние не нарушаваме правилата си да не сключваме помирителни споразумения в инвестиционни арбитражи, по които Украйна трябва да изплати на инвеститора каквото и да е обезщетение\", написа представителят на украинските власти.Той също така публикува снимка на документа, който е подписан от министъра на правосъдието на Украйна Денис Малюски и заместник-председателя на управителния съвет на \"Газпром\" Елена Бурмистрова.Лищин подчерта, че подписването на споразумението проправя пътя за сключването на дългосрочни договори за транзит на газ между украинската държавна петролно-газова компания \"Нафтогаз\" и \"Газпром\", \"към които Украйна се стремеше\".\"Остава да чакаме добри новини от Виена. Надявам се не за дълго\", отбеляза Лищин.Договорите за доставка и транзит на газ между Русия и Украйна изтичат утре (31 декември). Москва и Киев в четвъртък проведоха преговори за помирително споразумение, необходимо за подписване на нови договори.По този начин, съгласно протокола за сътрудничество от 20 декември, за продължаването на транзита \"Газпром\" трябва да сключи споразумение с оператора на газопреносната система на Украйна, а с \"Нафтогаз\" - договор за резервиране на капацитети за транспортиране.Предполага се, че през следващата година руската държавна корпорация ще резервира капацитет за транзит на 65 млрд. куб. метра газ, а за 2021-2024 г. - по 40 млрд. куб. метра при установяване на конкурентна тарифа.В допълнение към антимонополното споразумение, страните се договориха \"Газпром\" да изплати на Киев 2,9 млрд. долара по решението на Стокхолмския арбитраж. В петък стана известно, че руската компания вече е извършила това плащане.Страните също така се договориха, че и двете компании ще се откажат от всички други искове, за които няма влезли в сила съдебни решения.", "date": "2019.12.30", "title": "Украйна и Русия подписаха споразумение по антимонополния спор"}
{"url": "https://news.bg/bulgaria/zemetresenie-ot-4-5-kray-samokov-useti-se-i-v-sofiya.html", "text": "Земетресение с магнитуд от 4,5 степен по скалата Рихтер беше усетено на територията на България, съобщават от Европейския средиземноморски сеизмологичен център.Епицентърът на труса е бил в Рила планина - на 18 км южно от Самоков, на 61 км южно от София и 38 км североизточно от Благоевград. Дълбочината на труса е 10 км.Трусът беше усетен по високите етажи в София, а също в Благоевград, Самоков, Паничище и др.Засега няма информации за пострадали хора и сериозни материални щети. Жители на Самоков разказаха пред Нова телевизия, че са се разклатили маси и столове. Жител на село Бачево, което се намира на 27 км от епицентъра, разказа, че къщата е подскочила все едно нещо я е ударило.Според друг очевидец се е чул силен тътен, който е продължил няколко секунди. Хора, живеещи близо до епицентъра, казват, че трусът е продължил 5 секунди.На сайта на Европейския средиземноморски сеизмологичен център хора, които са се намирали в рилския зимен курорт Боровец по време на земетресението, свидетелстват, че \"на седмия етаж (в Боровец) всичко се клатеше в продължение на няколко секунди\".  ", "date": "2019.12.30", "title": "Земетресение от 4,5 край Самоков, усети се и в София"}
{"url": "https://news.bg/politics/ognyan-minchev-kamchiya-postavya-stranata-pred-edno-ot-nay-vazhnite-resheniya-sled-1989-g.html", "text": "Ако допуснем да се осъществят плановете на Русия за превръщане на комплекса \"Камчия\" в нейна база на европейска и атлантическа територия, се свличаме обратно до статута на \"сива зона\" между Изтока и Запада, предупреждава политологът Огнян Минчев в коментар, публикуван в профила му във Фейсбук. Припомняме, в петък бившият ни посланик в Русия Илиян Василев заяви през БНР, че руската страна не може да реализира плановете си без междуправителствен договор, а той зависи от българското правителство. Той напомни, че след анексирането на Крим от Русия през 2014 г. всички бюджетни средства на руската държава са насочени към подобен тип туризъм в Крим, поради което комплексът \"Камчия\" практически е фалирал - към момента има и неплатени данъци към българската държава. По думите му обаче, не е изключено плановете на Русия да се осъществят с оглед на стремежа на премиера Борисов да балансира между евроатлантическата принадлежност на България и претенциите на Москва.Повод за коментарите станаха думите на външния министър на Руската федерация Сергей Лавров, че комплексът \"Камчия\" на българското Черноморие може да се използва като \"мека сила\" за прокарване на руски интереси в Европа. Изявлението беше направено в отговор на въпрос, зададен от руския депутат Василий Иконников, във връзка с негово предложение руската държава да стане собственик на комплекса \"Камчия\", чийто стопанин от 2010 г. е кметството на Москва. По официални данни, предоставянето на базата е договорено с кмета на Москва Юрий Лужков от бившия социален министър Емилия Масларова при посещението й в Русия през 2008 г.Официалните планове на Москва да превърне комплекса в Камчия в \"хуманитарен център\" - т.е. в изнесено разузнавателно звено от типа на това в Ниш - поставят българското правителство пред едно от най-важните решения, които са взимани от институциите ни през последните 30 години. В продължение на първата половина от тях - до приемането ни в НАТО и ЕС - в българското общество и държава се водеха ожесточени спорове за геополитическата идентичност на нашата страна. Лансираха се какви ли не визии и теории - за \"естествена неутралност\" на България между Изтока и Запада, за България като \"мост\" между Европа и Русия, обслужващ известните стратегически планове за Европа \"между Атлантика и Урал\" - т. е без присъствие на Америка, \"визии\" за \"снишаване\" - \"да видим какво ще стане\" и т.н.Утвърждаването на българския път като визия за цялостна принадлежност към европейската цивилизация и атлантическата система за сигурност дадоха възможност на България - при поредица от неразрешени и до днес вътрешни и международни проблеми на наследена зависимост - да реализира сериозен икономически растеж, да утвърди значими, макар и недостатъчни реформи в своята институционална система и да се интегрира в света на демократичните и заможни нации. Зад гърба си оставихме напълно реалната опасност да се свлечем до статут на страна-периферия на постсъветското пространство, на евразийската мизерия и несигурност.Със заплахата да допуснем превръщането на Камчия в изнесена на европейска и атлантическа територия разузнавателна база ние се свличаме обратно до статута на \"сива зона\" между Изтока и Запада, между гарантираната сигурност на атлантическия свят и ревизионистичната неоимперска амбиция за разорение и обратно приобщаване на България и Балканите към зоната на евразийската диктатура, конфликт и нищета. Нещо повече - ако отстъпим пред претенциите на Москва за Камчия ние внасяме в българското общество разделение и конфликт, които окончателно ще осуетят възможността България да се стабилизира и развива като независима и цивилизована европейска държава. Пред очите ни и пред очите на българските институции се организира и нараства по размери и потенциал една нова пета колона на Москва, която все по-арогантно обслужва руските новоимперски интереси срещу националните интереси на България. Тези хора целенасочено обслужват евразийската имперска доктрина, утвърждаваща лъжата, че България е обедняла и съсипана благодарение на своето членство в ЕС и НАТО. За своите системни лъжи и разрушителна дейност те получават ордени от Кремъл, произнасят речи на покорство и благодарност, планират нови и нови оперативни мероприятия срещу българската национална идентичност и национален интерес. Български политици и олигарси обслужват монополните амбиции на Москва в енергетиката, от десетилетия осуетяват създаването на енергийни алтернативи на руския монопол. В България съществуват анклави като пристанище Росенец, които не се намират под контрола на българската държава. Държавно олигархичните стратегии на Москва вихрят гигантска корупция в българската икономика и българската държава.Ако отстъпим пред руския натиск за разузнавателна база на Русия в Камчия, на територията на НАТО и ЕС, ние ще изгубим изцяло привилегията на своята защита от институциите на западния свят. Ще се превърнем в сива зона - \"черна дупка\", свличаща се към хаоса на Евразия. Ще изгубим правото да се определяме като независима държава - изобщо като държава. Ще останем аморфна територия, на която безчинстват местни и чужди олигарси, нямащи нищо общо нито с българската национална идентичност, нито с българския държавен проект - такъв, какъвто го познаваме от миналото. Имперските интереси на Русия са изцяло несъвместими с българския национален интерес. Тяхното обслужване от български граждани, политици и институции е предателство спрямо България!\"Цялото внушение, което той (Сергей Лавров - б.р.) прави, че Москва може да си прави каквото иска, анонсирайки неща, които са предмет на преговори с българската държава, напомня на внушението от преди 12 години, когато Чижов каза, че България е троянски кон на Русия в Европейския съюз. (...) Особено притеснително е - и това нарочно се прави, че темата се повдига на ниво Съвет за сигурност, т.е. лично президентът Владимир Путин ще се занимава с този въпрос. Тук вече става ясно, че идеята на Лужков за бизнес и туризъм изведнъж става стратегически, дори военен въпрос. Аз го разглеждам като отговор на това, че ще се прави координационен център на НАТО във Варна.\"\"Проектът не беше на кмета на Москва - Лужков, а групата около г-жа Шопова успя да убеди Лужков да инвестира тук.\"Дипломатът напомня, че т. нар. \"хуманитарни\" центрове на Русия зад граница са бази за пропагандно влияние и разузнаване.", "date": "2019.12.30", "title": "Огнян Минчев: „Камчия“ поставя страната пред едно от най-важните решения след 1989 г."}
{"url": "https://news.bg/world/kanal-istanbul-shte-ima-li-izkustven-dublikat-na-bosfora.html", "text": "За турския президент това ще бъде сбъдната мечта, а кметът на Истанбул говори за \"убийство\" и \"предателство\" спрямо града, посочва \"Зюддойче цайтунг\". Самият Реджеп Тайип Ердоган преди десетина години беше определил като \"налудничава\" идеята за нов изкуствен воден канал в Истанбул, който да разтовари Босфора. Тогава се твърдеше, че проектът е прекалено скъп, ще навреди на природата и околната среда, а и този канал никога няма да бъде построен.После всичко заглъхна, за да възкръсне идеята днес отново: президентът Ердоган обяви, че през 2020 година ще започне изграждането на изкуствения воден път \"Канал Истанбул\", свързващ Черно с Мраморно море. Съоръжението ще бъде с дължина 45 километра, на ширина и дълбочина съответно 150 и 21 метра.Турското министерство по околната среда и градоустройството е излязло в края на март с положителна оценка за ОВОС. В същото време кметът на Истанбул Екрем Имамоглу твърди, че проектът може да остави града без питейна вода, тъй като бъдещият канал ще разруши вододайната зона на 16-милионната турска метрополия. Според учени, проектът би довел също до загуба на милиони квадратни метра гора и земеделски земи.След като преди няколко дни кметът на Истанбул Имамоглу оповести отрицателното си отношение към \"налудничавия проект\" на Ердоган, цяла Турция говори за това. През 17-годишното управление на сегашния президент \"Канал Истанбул\" е може би най-мегаломанският от всички досегашни проекти на Ердоган, коментира на свой ред \"Тагесцайтунг\" (ТАЦ). Според изданието, ако каналът действително бъде построен, както е планирано - в западната част на града в посока към България - европейската част на Истанбул ще се превърне в остров: на север тя ще граничи с Черно море, на изток - с Босфора, на юг - с Мраморно море, а на запад - с новия канал. Така 8 милиона души могат да се окажат в капан при едно бъдещо земетресение в района, посочват още критиците на проекта.По данни на истанбулската Служба по кадастъра, по протежение на планирания терен на бъдещото съоръжение напоследък на безценица са били разпродадени 30 милиона квадратни метра земя - повече от площта на целия стар град на Истанбул - която земя строителният проект ще оскъпи неимоверно. Купувачите са компании от Катар, Кувейт и Саудитска Арабия. Дали пък по този начин Ердоган не обслужва арабските си приятели ислямисти, пита ТАЦ. В тази връзка турски политици от опозицията говорят за един вид воден канал на \"мюсюлманското братство\".Всичко това във всеки случай подхранва съмнението, че \"налудничавият проект\" на Ердоган всъщност е политически проект, както и една гигантска спекулация със земя - за сметка на Истанбул и неговите граждани, посочва още германското издание.", "date": "2019.12.30", "title": "Канал \"Истанбул\" – ще има ли изкуствен дубликат на Босфора?"}
{"url": "https://news.bg/politics/ivan-kostov-glavniyat-prokuror-govori-po-nachin-nedopustim-za-posta-mu.html", "text": "Главният прокурор Иван Гешев отправя юридически несъстоятелни обвинения, използвайки недопустим за поста му език. Такава констатация направи пред БНТ експремиерът Иван Костов във връзка с отправените към него обвинения от Гешев, че е унищожил следствието.\"Обвиненията на г-н Гешев, че съм унищожил или почти съм унищожил следствието са неверни, защото институцията на следствието е формирана от конституцията и може да бъде прекратена или закрита само с нейното изменение. Като юрист, обвинителят ми следва да знае, че държавните институции не се унищожават - те се прекратяват или закриват и когато това се прави, активите им, функциите и структурите им отиват в други институции.\" - коментира експремиерът.Той се позова на текстове от конституцията, както и от Закона за съдебната власт, показващи, че Националната следствена служба никога не е била закривана или прекратявана.\"Главният прокурор на Република България ме оклеветява, че съм разрушил държавна институция заради личното ми отношение, основавайки се на клюка, което е очевидно недопустимо\", добави Иван Костов.\"Защо отправя юридически несъстоятелни обвинения, ползвайки недопустим за поста му език, следва да отговори само главният прокурор\", каза още той.Експремиерът говори пред БНТ в поискано право на отговор след интервюто на новоизбрания главен прокурор пред държавната телевизия преди две седмици. Тогава Иван Гешев намеси името на Костов, говорейки за въвеждането на механизъм за отстраняване на главния прокурор, като изрази мнение, че става дума за конкретен главен прокурор, който не се харесва или е неудобен. Той даде пример със ситуацията в Националната следствена служба по времето на Иван Костов, като заяви, че тогава следствието е било ранено, защото Костов не харесвал тогавашния му шеф Бойко Рашков и целта е била той да не може да контролира следователите, напомня \"Дневник\".Иван Костов подчерта, че по конституция, при осъществяване на своите функции съдиите, прокурорите и следователите се подчиняват единствено на закона, т.е. \"следователите не се контролират или командват от никого\".Премиерът на страната за периода 1997-2001 г. заяви, че поема отговорност за реформата на правозащитните органи от 1998 г., с която бяха създадени касационният и административният съд и се въведе триинстанционното производство, а на полицията бе възложено и участие в разследването на престъпления. Посочи, че целта е била независимостта на следователите, както и да им се даде възможност да се фокусират върху сложните дела. Той добави, че за последните 21 години никоя политическа сила на власт не промени така изградената организация на разследващите органи, а напротив - разследващи функции бяха възложени и на други институции, например на данъчните и митническите инспектори.\"Надявам се зрителите на БНТ да разбират, че е нелепо и абсурдно за състоянието на следствието да се вменява отговорност на премиер на страната за действията му отпреди 20 години. Новият главен прокурор следва да е наясно, че прокуратурата носи цялата неотменима отговорност за следствието, защото преди 10 години, когато стана част от самата прокуратура, то загуби своята самостоятелност и бе оглавено от заместник главен прокурор.\" - напомни Костов.Той отправи и препоръка към Иван Гешев: \"Щом е констатирал деквалификация на следователите, което беше последното му твърдение, да потърси конкретна отговорност за това от ръководителите на следствени отдели към окръжните прокуратури и от своя заместник. Или като ръководител да извърши кадрова и структурна оптимизация на самото следствие.\"", "date": "2019.12.30", "title": "Иван Костов: Главният прокурор говори по начин, недопустим за поста му"}
{"url": "https://news.bg/world/sentsov-razmyanata-s-rusiya-lishi-ot-spravedlivost-geroite-na-ukrayna.html", "text": "Украйна трябва да връща своите герои от руските затвори, но не и като осквернява ценностите, за които те са се борили. Такава позиция изрази във украинският режисьор Олег Сенцов във връзка с размяната задържани лица между Украйна и Русия. Припомняме, Сенцов беше държан в Русия като политически затворник в продължение на 5 години.Той изрази несъгласие с решението да бъдат предадени на Русия виновниците за разстрела на участниците в Евромайдана през 2013 г. По думите му, в руските затвори са хвърлени невинни украински граждани, а Киев предава на Москва убийци.\"Страната трябва да връща своите герои, но не с цената на оскверняването на ценностите, за който тези герои са се били. Защото те няма да благодарят за това, че делото за разстрела на хората на Майдана не беше приключено поне с присъда срещу виновните. Почти след 6 години ние започваме да се връщаме изходната точка, от която започна всичко. Всичко, за което се бориха украинците, се превръща в прах.\" - написа Сенцов в профила си във Фейсбук.Той казва още, че се радва за украинците, които се връщат в родината си. Същевременно смята, че условията на размяната потъпкват справедливостта.\"Нещата не опират до това, че не ни остава почти нищо от този \"мъжки обменен фонд\" - много циничен израз, и за да си върнем нова група заложници, украинското правителство ще е принудено да продължи да търгува с врага интересите на страната. Става дума за това, че тази стъпка ни лишава от най-важното - справедливостта. За тази справедливост бяхме на Майдана, и успахме да победим. За тази справедливост продължаваме да се борим срещу окупаторите: някои загинаха, други са в окопа, други - в затвора.\" - подчертава Олег Сенцов.", "date": "2019.12.30", "title": "Сенцов: Размяната с Русия лиши от справедливост героите на Украйна"}
