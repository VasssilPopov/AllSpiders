{"url": "https://news.bg/int-politics/stoltenberg-nyama-priznatsi-za-promyana-v-agresivnoto-povedenie-na-moskva.html", "text": "Генералният секретар на НАТО Йенс Столтенберг не вижда признаци за промяна в агресивното поведение на Русия.\"През последните години сме свидетели на все по-опасен и неприемлив модел на поведение от страна на Русия\", пише Столтенберг в статия за изданието \"Defense News\".Като прояви на това поведение на Москва той посочва ескалацията на военното напрежение от Северна Европа до Близкия Изток, също и новата ракетна система със среден обсег \"Новатор 9М729\", с която Русия нарушава Договора за ликвидиране на ракетите със среден и малък обсег. Белези на тази нарастваща агресивност са използването на хибридни тактики - включително кибератаки, дезинформацията, намесата в демократичните процеси в други страни, използването на нервнопаралитично вещество на територията на Обединеното кралство при покушението срещу Сергей и Юлия Скрипал.Русия продължава да подкопава суверенитета и териториалната цялост на Украйна чрез конфликта в източната част на страната, който отне над 10 хиляди човешки живота до този момент, допълва Столтенберг.\"За съжаление няма никакви признаци, че Русия смята да промени поведението си. Докато това не се случи, НАТО ще запази подхода на две писти - категорично сдържане и отбрана, и конструктивен диалог.\" - заявява генералният секретар на НАТО.Същевременно той подчертава, че след анексирането на Крим през 2014 г. Алиансът е прекратил практическото си взаимодействие с Москва, но в съвета Русия-НАТО продължават разговорите по ситуацията в Украйна, прозрачността и минимизиране на военните рискове.", "date": "2018.12.11", "title": "Столтенберг: Няма признаци за промяна в агресивното поведение на Москва"}
{"url": "https://news.bg/health/70-ot-balgarite-sa-s-nadnormeno-teglo.html", "text": "Затлъстяването епидемично нараства в целия свят. За това предупреди председателят на Българското дружество по ендокринология проф. Анна-Мария Борисова.По данни на СЗО от тази година, с наднормено тегло и затлъстяване са 1,9 милиарда възрастни и над 75 милиона деца до 19-годишна възраст. През последните 50 години възникна дефиницията хомо обезус - затлъстял човек.Метаболитното здраве включва нормални обиколка на талията, кръвна захар на гладно, систолно кръвно налягане и триглицериди. Оказва се, че едва 12% от американците са метаболитно здрави, според проучвания.Автоматизацията и компютъризацията на работното място, гъстата транспортна мрежа, нарастващата урбанизация и социалните фактори са в основата на затлъстяването.Масовата употреба на висококалорийни евтини нездравословни храни води до затлъстяване, но въпреки дискусиите и информационните кампании, според Борисова, не са взети достатъчно мерки.Затлъстяването е значим рисков фактор за развитие на редица хронични заболявания, като високо кръвно налягане, диабет и сърдечни заболявания.От 1994 г. нараства честотата на заболелите от диабет. През 2000 г. има 151 млн. диабетици в света, а през 2015 броят им достига 415 млн. Мъжете с това заболяване са повече от жените, показват статистическите данни.Към 2012 г. с поднормено тегло у нас са 1.58%, докато с наднормено тегло и затлъстяване са общо 70% от българското население, обясни Борисова. Затлъстяване имат най-често хора между 20 и 44 години. Това означава, че хората в най-трудоспособна възраст са сред най-често заболелите от диабет.В България месечно човек консумира 1.5 кг захар и 16.5 литра безалкохолни напитки, сочат данните. Въпрос на самодисциплина и на познание е, че тяхната употреба не е полезна, заяви проф. Борисова.Разходите за реклами за бързо хранене, като бургери, пържени картофки или подсладени напитки, са с 12% повече от тези за здравословни храни.\"Кажи ми каква храна ядеш и аз ще ти кажа що за човек си\". Тези думи на френския писател Саварен са актуални и днес, смята специалистът.Малко над 420 000 българи имат диабет, а около 225 000 са в преддиабетно състояние по данни от 2012 г. През 2015 г. диабетиците вече са над половин милион.За да се намали диабетът, трябва да се лекува първопричината, а именно затлъстяването, категорична е Борисова. Ключов фактор в превенцията на затлъстяването, според нея, е възпитанието в семейството. Тя съветва родителите да не разчитат на училището, а да се погрижат сами за възпитанието на децата си.Програмата за диабетици може да включва психотерапия, диетотерапия и кинезитерапия. Те биха спомогнали значително за контрола на заболяването.С диета и работа с кростренажор се запазва мускулната маса, подчерта специалистът. Тя е на мнение, че благодарение на съвременната техника можем с точност да контролираме теглото си.\"Трябва да се промени мисленето. Живеем в свят с много стрес и посягаме към хладилника, а това често отключва подобни заболявания\", категорична е Борисова.", "date": "2018.12.11", "title": "70% от българите са с наднормено тегло"}
{"url": "https://news.bg/regions/kmetat-na-obelya-pouspokoi-nedovolnite-ot-stroezhite.html", "text": "Кметът на община \"Връбница\" Младен Младенов поуспокои недоволните от строежите в ж.к. Обеля 1.Това стана ясно след среща между него и представители на инициативен комитет в квартала.По време на разговора са обсъдени исканията на гражданите и проблемите, които предизвикват недоволството им.По думите на един от представителите Карамфила Денкова, срещата е преминала в добър тон, тъй като кметът е представил убедително своите аргументи относно застрояването.Денкова изтъкна, че строежите в квартала ще продължат, защото разрешителните били редовни.По отношение на техните искания за построяване на нова детска градина, кметът заявил, че не може да се ангажира със срокове. Имало проекти, но не се знаело кога ще започнат.Денкова отбеляза, че исканията им ще бъдат реализирани с много отложен старт.Кметът посочил още, че някои квартални улици ще бъдат ремонтирани до 1 година. Той подчертал, че вратите на кметството са винаги отворени за гражданите на \"Обеля\".Денкова допълни още, че кметът имал желание да осъществи всички предвидени проекти, но за това се изисквало повече време.На въпрос на news.bg дали ще продължат простестите в квартала, тя заяви, че най-вероятно ще бъдат преустановени на този етап.Другият представител от Инициативния комитет Маргарита Попова пък изтъкна, че остават в готовност да изложат исканията си и да протестират пред Столична община.Припомняме, че на 9 декември , за изразяват недоволството си от застрояването на зелените площи, липсата на достатъчно детски и спортни площадки, ясли и детски градини. Причината е, че по време на разговора станало ясно, че няма нужда от детска градина в квартала, тъй като нямало желаещи деца.По думите ѝ това твърдение не отговаря на истината, защото всяка година 104 деца оставали без място в детска градина. Попова заяви, че за тези семейства са в безизходица.Тя допълни, че жителите на 116 блок имали нужда от обезщетения, които кметът поел ангажимент да се разгледат на място рпез следващата седмица.", "date": "2018.12.11", "title": "Кметът на \"Обеля\" поуспокои недоволните от строежите"}
{"url": "https://news.bg/politics/todor-tagarev-glasuvame-pari-za-modernizatsiya-na-armiyata-i-nishto-ne-se-promenya.html", "text": "Трета поредна година правителството заделя пари за превъоръжаване, парламентът ги гласува в Закона за бюджета, но нищо не се случва.\"В края на тази година вече ще имаме 900 млн. лева, които са гласувани от Народното събрание, стоят в Закона за бюджета, но никой не прави това, което е записано в закона\". Това заяви проф. Тодор Тагарев пред БНР.Проф. Тодор Тагарев е съпредседател на Атлантическия съвет на България, военен експерт и бивш министър на отбраната в служебния кабинет на Марин Райков. Коментарът му е преди началото на дискусията на тема \"Ускореното превъоръжаване на Българската армия - повече сигурност и доверие в НАТО и общата европейска отбрана\".Тагарев, който преди години във военното министерство отговаряше за военната техника, заяви че  за поддръжка на наличните бойни способности. Според него това е по-скоро против нашите интереси за сигурност и съюзни ангажименти в НАТО.\"Министър Красимир Каракачанов каза през пролетта, че ако не тръгне нито един проект, ставам, сдавам и се уволнявам. До края на годината остават малко дни, следва да изпълни поетия ангажимент\", заяви проф. Тагарев. Той уточни, че , без да е ясно защо.Ние искаме , но това няма как да стане, ако ние са държим в НАТО като чуждо тяло и не изпълняваме съюзните си задължения, каза Тагарев.\"Има решение на Министерския съвет от февруари тази година, което казва как ние година след година ще увеличаваме бюджета, за да стигнем до 2% през 2014 година. То се изпълнява на етап планиране, т.е. когато се планира бюджет, тези средства се . И армията продължава да с със съюзниците ни от НАТО\", допълни доц. Тодор Тагарев.", "date": "2018.12.11", "title": "Тодор Тагарев: Гласуваме пари за модернизация на армията и нищо не се променя"}
{"url": "https://news.bg/crime/prokuraturata-informirala-i-olaf-za-krusev.html", "text": " на София Евгени Крусев е с мярка за неотклонение \"Подписка\" и с наложена забрана да напуска страната.Прокуратурата е информирала за разследването и ОЛАФ - Европейската служба за борба с измамите, съобщават от прокуратурата.Припомняме, днес следобед . От думите на адвоката му Менко Менков стана ясно, че От прокуратурата обясняват, че от деянието на Крусев могат да настъпят значителни вредни последици в размер на 5 028 354 лв., тъй като са създадени условия за прилагане на финансови корекции на основание чл. 70, ал.1 т. 10 от Закона за управление на средствата от Европейските структурни и инвестиционни фондове.Евгени Крусев, като възложител, е нарушил служебните си задължения, като в нарушение на чл. 116 от ЗОП предприел съществено изменение на сключения договор с \"Джи Пи Груп\", изразяващо се в изготвяне на нов инвестиционен проект и промяна на издаденото разрешение за строеж, вкл. и за полаганата виброизолационна система /подмяна на виброизолационните елементи по задание, оферта и договор с такива, заради които друг участник - \"ПСТ градска среда Зона 2\" ДЗЗД - е бил отстранен от участие, поради несъответствието им със заданието/. Промяната и новият инвестиционен проект се е наложил, след като получено становище от инж. А. Тасев - председател на съвета на директорите на Столичен електротранспорт ЕАД. В него се посочва, че материалът на Pandrol (на \"ПСТ градска среда Зона 2\") e повече от подходящ за трамвайното трасе, докато този, с който фирма Джи Пи Груп печели и който отговаря на всички технически изисквания на поръчката, не е.Проведено е заседание на експертен съвет по устройство на територията и със свое решение членовете на съвета са гласували за замяна на материала на Getzner /предложен от Джи Пи Г и отговарящ на техническото задание/ с този на Pandrol /заради който при класирането \"ПСТ градска среда Зона 2\" ДЗЗД е било отстранено/.От прокуратурата припомнят, че от Фондация \"Спаси София\" от 16 октомври.Главният прокурор е изпратил сигнала на Специализираната прокуратура, по компетентност.Досъдебното производство е образувано на 23.10.2018 г. и то е за престъпление по служба /чл.282 ал. 2 вр. ал. 1 НК/.Освен това на 05.11.2018 г. е постъпил и , с приложени документи и резултати от извършена по нейно разпореждане проверка по случая.Фактологията по случая е: На 08.08.2017 г. на Столична община е открита обществена поръчка, по оперативна програма \"Региони в растеж\" 2014-2020 г., с директно предоставяне на безвъзмездна финансова помощ \"Устойчиво и интегрирано градско развитие\". По тази процедура, на 15.09.2017 г. 4-ма участника са подали оферти - \"ПСТ градска среда Зона 2\" ДЗЗД, Обединение \"Трейс РВП\", Обединение \"ИСАФ С.А.- Колас Рай С. А. зона 2\" и фирма Джи Пи Груп.Кметът на Столична община Йорданка Фандъкова е упълномощила своя заместник Евгени Крусев за възложител - да открие и проведе обществената поръчка.В техническите условия на поръчката /заданието/, освен изисквания за гранитни настилки, бетонови и други материали, има изключително конкретно изискване за технологията, която ще се използва за осигуряване на необходимите виброизолационни качества на трамвайното трасе и за параметрите, на които виброизолационните елементи следва да отговарят. В проекта за реконструкция е заложена така наречената еластична виброизолационна подложка за система \"плаващи плочи\", с цел осигуряване на най-добра виброизолационна защита, което е от особено значение за гъсто застроени и то със стари сгради улици, каквато е ул. \"Граф Игнатиев\".Обединение \"ПСТ градска среда Зона 2\" ДЗЗД участва в обществената поръчка с материали на фирма Pandrol. За да бъде допуснато тяхното използване те трябва да отговарят на критериите в техническата документация /заданието/ на поръчката, а именно: маса, статичен коефициент на еластичност и динамичен коефициент на еластичност. Масата е важен критерий, тъй като качествените системи за виброизолация трябва да бъдат достатъчно гъвкави, за да поемат вибрациите и шума от преминаващите по трасето трамваи. Именно масата е показателят, определил резултатите от процедурата.Максимално допустимите стойности на масата на подложката според заданието на поръчката са 5кг/м2. Тъй като ПСТ градска среда Зона 2\" ДЗЗД са предложили продукта на Pandrol с маса от 15,6кг/м2 или над , те са отстранени от процедурата /офертата им не отговаря на предварително обявените условия на поръчката/Дружеството Джи Пи Груп печели обществената поръчка, като е предложило материали на австрийската фирма Getzner, с характеристики, отговарящи на техническото задание. Така именно с това дружество, като изпълнител, е подписан договор от Столична община.Реалните строителни дейности започнаха на 08.06.2018 г. Ремонтът трябваше да приключи през септември месец. Столична община съобщи, че трамваите ще бъдат пуснати преди Коледа.", "date": "2018.12.11", "title": "Прокуратурата информирала и ОЛАФ за Крусев"}
{"url": "https://news.bg/int-economics/tramp-obnadezhden-za-targovskite-pregovori-s-kitay.html", "text": "Президентът на САЩ Доналд Тръмп е обнадежден от провеждащите се търговски преговори с Китай.Тръмп написа в любимата си социална мрежа Twitter, че разговорите с Китай се развиват много продуктивно.\"Много продуктивни разговори се провеждат с Китай! Очаквайте важни изявления\", написа Тръмп.Междувременно \"Блумбърг\" информира, че в Китай обмислят по-ниски вносни мира за автомобилите, произведени в САЩ, което беше обявено от Тръмп след разговорите на .Предложението е митата на автомобилите от САЩ да бъдат намалени от 40 на 15%, пише \"Ройтерс\". Предстои предложението да бъде обсъдено.", "date": "2018.12.11", "title": "Тръмп обнадежден за търговските преговори с Китай"}
{"url": "https://news.bg/crime/sezirat-sgp-za-izcheznali-8-000-tona-paveta.html", "text": "Установени са липси на 8000 тона павета, демонтирани от софийските улици между 2007 г. и 2017 г. Днес беше внесен сигнал до Софийска градска прокуратура, след като стана ясно, че паветата ги няма в депата за съхранение на територията на Столична община. Това съобщи общинският съветник Иво Божков.Според него става въпрос за престъпна безстопанственост и ограбване на културното историческо наследство на столицата. По тази причина той настоява прокуратурата да направи сериозна проверка по случая.Божков призовава и всички граждани, които имат информация за установените липси, да допълнят сигнала.", "date": "2018.12.11", "title": "Сезират СГП за изчезнали 8 000 тона павета"}
{"url": "https://news.bg/society/9-detsa-ot-sofiya-poluchavat-pari-za-lechenie.html", "text": "Девет деца от София, ранени в катастрофи, ще получат финансова помощ за лечение и рехабилитация, съобщиха от МВР. Средствата са от Националния дарителски фонд за подпомагане на деца, пострадали при пътнотранспортни произшествия.Фондът се ръководи от Българския Червен кръст и е учреден през 2005 г. от БЧК, Министерството на вътрешните работи - \"Пътна полиция\", Съюза на българските автомобилисти\" и други организации.Средствата ще бъдат раздадени утре.", "date": "2018.12.11", "title": "9 деца от София получават пари за лечение"}
{"url": "https://news.bg/regions/stolichna-obshtina-osvezhava-15-detski-gradini-prez-2019-g.html", "text": "Столичната община е заложила близо 20 млн. лв. в проектобюджета за 2019 г. за цялостни реконструкции и ново строителство на общо 15 детски градини. Обновяването на 7 от тях вече е започнало.Учебните заведения са в районите \"Красно село\", \"Искър\", \"Подуяне\", \"Лозенец\", \"Студентски\", \"Триадица\", \"Витоша\", \"Овча купел\", \"Горна баня\", \"Люлин\" и \"Изгрев\".Днес кметът Йорданка Фандъкова посети новата сграда на 76-та детска градина \"Сърничка\" в ж.к. \"Младост 4\". Това е една от общо петте детски градини, които Общината откри през 2018 г.От тази есен 250 семейства имаха възможност да изпратят децата си в новата сграда на детската градина, която е за 10 групи, със специален корпус, с многофункционална и спортна зала, похвали се Фандъкова.За изграждането и обзавеждането на заведението са били отделени близо 4 млн. лв. от бюджета на Столичната община.От там информират, че в момента се провеждат процедури за избор на изпълнител за изграждането на още две детски градини. Те ще се намират в районите \"Подуяне\" и \"Триадица\".Предвижда се през 2019 г. да започне работа по още шест детски градини.", "date": "2018.12.11", "title": "Столична община освежава 15 детски градини през 2019 г."}
{"url": "https://news.bg/finance/43-mln-lv-bonusi-bili-razpredeleni-mezhdu-12-215-sluzhiteli-na-mf.html", "text": "От Министерството на финансите предоставиха справка за предоставените бонуси. Данните са в отговор на поставен от народния представител Антон Кутев въпрос до министъра на финансите. От данните става ясно, че 43 млн. лева бонуси били разпределени между 12 215 души.От МФ предоставиха справка за начислените и изплатени допълнителни възнаграждения за постигнати резултати (ДВПР) през 2018 г. Тя е за Министерството на финансите и административните структури. Техните ръководители са второстепенни разпоредители с бюджет по бюджета на министерството.Числеността на персонала по административните структури в системата на МФ е, както следва:От ведомството на Владислав Горанов държат да бъде уточнено, че цитираната сума на брифинга на БСП е разпределена между 12 215 служители за цялата 2018 г. \"Водещо в този списък е Министерство на финансите, където са раздадени почти 43 млн. лв.\", казаха от БСП.Всички бонуси са изплатени при спазване на чл. 67, ал. 7, т. 5 и ал. 8-10 от Закона за държавния служител, чл. 107а, ал. 14, т. 5 и ал. 15 и 16 от Кодекса на труда и чл. 19, т. 5 и чл. 24 и чл. 25 от Наредбата за заплатите на служителите в държавната администрация, приета с Постановление № 129 на Министерския съвет от 2012 г.Според законовите разпоредби бонусите са изплащани четири пъти годишно - през април, юли и октомври за текущата година и през януари - за предходната година.Според финансовите експерти разходите за бонуси не надхвърлят 30% от разходите за заплати, възнаграждения и задължителни осигурителни вноски по бюджетните разпоредители.Бонуси са определени въз основа на оценка на постигнатите резултати от основните структурни звена и отделните служители през изтекло календарно тримесечие, уверяват от МФ.Бонусите не са повече от 80% от основните заплати.Междувременно съобщиха, че в БДЖ не са получавани допълнителни материални възнаграждения. Информацията е по повод твърденията на депутата Драгомир Стойнев, който заяви, че \"Холдинг БДЖ\" ЕАД не е предоставил информация за допълнителни трудови възнаграждения.От БДЖ заявиха, че са предоставили информация в парламента в отговор на въпрос от депутата Георги Свиленски в рамките на парламентарен контрол.В \"Холдинг БДЖ\" ЕАД допълнително материално стимулиране на служителите и на лицата наети по договор за управление и контрол не е начислявано и изплащано през 2018 г., повтарят от БДЖ.От Министерството на труда и социалната политика (МТСП) уточниха, че посочената сума от 13 млн. лв. за Коледни бонуси включва парите, получени през 2018 г. от всички над 8000 щатни служители на МТСП и всички второстепенни разпоредители с бюджет към него.В това число влизат служителите на Агенцията за социално подпомагане, Агенцията по заетостта, Главната инспекция по труда, Държавната агенция за закрила на детето, Агенцията за хората с увреждания, Национален институт за помирение и арбитраж, Центъра за развитие на човешките ресурси и регионални инициативи, Фонд \"Социална закрила\", Фонд \"Условия на труд\", Държавното предприятие \"Българо-германски център за професионално обучение.Общата сума включва четири плащания на бонуси (ДВПР) през 2018 г., които се отнасят за периода от IV-то тримесечие на 2017 г. до III-то тримесечие на 2018 г. включително. Средната сума на получените средства от един служител е 409,47 лв. на тримесечие или 136,49 лв. на месец.Всички средства за допълнителни възнаграждения за постигнати резултати са изплатени при стриктно спазване на нормативната уредба, регламентиращи тяхното определяне, допълниха от МТСП.", "date": "2018.12.11", "title": "43 млн. лв. бонуси били разпределени между 12 215 служители на МФ"}
{"url": "https://news.bg/education/ban-valchev-tryabvashe-da-e-posrednik-a-ne-da-vzema-strana-v-spora-s-nimh.html", "text": "Министерството на образованието и науката и просветния министър Красимир Вълчев трябваше да са посредници в конфликта между БАН и НИМХ, а не да взимат страна. Това пишат академиците в обръщение на Общото събрание на БАН към академичната общност и българското общество.Очакванията към министъра на образованието и науката да бъде безпристрастен посредник в изкуствено провокирания конфликт между Българската академия на науките (БАН) и Националния институт по метеорология и хидрология (НИМХ) не се оправдаха, пишат от БАН.От БАН пишат, че с откриването на новия  и влизането на Закона за бюджета за 2019 година ще приключи \"безпрецедентният процес на отделяне на НИМХ от структурата на Академията\". В обръщението се посочва още, че исканията на НИМХ от самото начало са били необосновани и манипулирани и в противоречие на правилата, валидни за всички институти на БАН. Отделянето на НИМХ било в грубо нарушение на автономията на БАН.Академиците са на мнение, че извеждането на НИМХ от БАН е станало под натиск и е погрешно.\"Нашето твърдо убеждение е, че извършеното под натиск изваждане на НИМХ от Българската академия на науките е погрешно и ще има негативен ефект както върху оперативната, така и върху научната дейност в областта на метеорологията и хидрологията в България\", пишат от академията. Независимо от това обаче БАН ще продължи да съдейства на МОН за осигуряването на безпроблемно функциониране на новия институт към МОН, уверяват в обръщението си от БАН.От академията пишат още, че натупаното напрежение трябва да бъде преодоляно възможно най-бързо, за да може БАН да се върне към изпълнението на своята мисия, а именно академията да бъде национален научен и духовен център, призван да работи за запазване на националната идентичност, укрепването на държавността, развитието и просперитета на българското общество.\"Гледаме с увереност към настъпващата 2019 година, в която ще отпразнуваме 150-тата годишнина от създаването на Българското книжовно дружество, преименувано през 1911 г. в Българска академия на науките\", допълват от БАН и пожелават светли коледни и новогодишни празници на всички.", "date": "2018.12.11", "title": "БАН: Вълчев трябваше да е посредник, а не да взема страна в спора с НИМХ"}
{"url": "https://news.bg/regions/pozhar-v-tsentara-na-sofiya.html", "text": "Пожар възникна в центъра на София.От Столична община информират, че пожарът е възникнал в сграда на булевард \"Скобелев\", преди булевард \"Прага\" в посока към Националния дворец на културата (НДК).Заради инцидента движенеито в района на кръстовището \"Петте кьошета\" е временно затруднено. Тролейбусите преминават на дизел. На мястото на инцидента са пристигнали екипи на столичната полиция. Изпратен е и един екип на пожарната.По първоначална информация пожарът е възникнал заради неизправен комин.", "date": "2018.12.11", "title": "Пожар в центъра на София"}
{"url": "https://news.bg/society/zhiteli-na-3-stolichna-kvartala-protestirat-za-po-chist-vazduh.html", "text": "Софиянци от 3 квартала излизат на протест срещу мръсния въздух в столицата, пише БНР.Жители от кварталите \"Красна поляна\", \"Западен парк\" и \"Овча купел\" се събират пред сградата на Министерството на околната среда и водите, за да изразят своето недоволство от качеството на атмосферния въздух и високото съдържание на фини прахови частици (ФПЧ), която често надвишава, а понякога дори многократно, допустимите стойности.Протестиращите оприличиха София на газова камера.Основният замърсител, по думите им, е горенето на битови отпадаци, пише bTV.Гражданите настояват за незабавни адекватни, решителни и ефективни мерки за подобряването на качеството на въздуха в кварталите.", "date": "2018.12.11", "title": "Жители на 3 столична квартала протестират за по-чист въздух"}
{"url": "https://news.bg/politics/rumen-radev-koruptsiyata-izkrivyava-pazarnite-otnosheniya-i-demotivira-biznesa.html", "text": "Президентът Румен Радев се срещна с ръководителите на национално представителните работодателски организации - АИКБ, БСК, БТПП и КРИБ. Срещата бе по покана на държавния глава, уточниха администрацията на президента и от АИКБ.\"Развитието на нашето общество зависи от развитието на икономиката. Не може да има обществена промяна без силна икономика\", заяви Румен Радев пред представителите на бизнеса.Обща е загрижеността българският бизнес да надскочи оградата на ЕС и да възстанови позициите си на традиционни пазари като тези в арабския свят, Централна Азия, Куба и др. Страни, каза президентът.\"Бизнес климатът не води към сериозен растеж, основан на инвестиции с висока добавена стойност. Залага се на ограничения, вместо на стимули. Закъснява въвеждането на електронното управление. Корупцията изкривява пазарните отношения и демотивира бизнеса\", каза още Румен Радев.В срещата, освен членове на президентската администрация, участваха: Васил Велев - председател на УС на Асоциацията на индустриалния капитал в България (АИКБ) и изпълнителен директор на \"Стара планина холдинг\", Радосвет Радев - председател на УС на Българската стопанска камара (БСК) и изпълнителен директор на \"Дарик холдинг\", Цветан Симеонов - председател на УС на Българската търговско-промишлена палата (БТПП).Заедно с тях бе и Евгений Иванов - главен изпълнителен директор и член на УС на Конфедерацията на работодателите и индустриалците в България (КРИБ), Кънчо Стойчев - зам.-председател на УС на АИКБ и председател на Съюз \"Произведено в България\", Добри Митрев - главен секретар на БСК, и Мирослава Маркова - гл. експерт \"Международно сътрудничество и международни организации\" в БТПП.По време на срещата президентът припомни, че отказа да наложи вето върху законите за трудовата миграция и за енергетиката.Държавният глава отбеляза отличното сътрудничество с работодателските организации при организирането на бизнес форуми с потенциални партньори от Румъния, Полша, Израел, Армения, Македония, Малта, Индия и др.Според него, трябва да се работи активно за позитивния образ на България, защото се намираме в силно конкурентната среда на околните държави, които прилагат сериозни стимули за привличане на качествени инвестиции.От страна на бизнеса Радосвет Радев, който е председател на БСК и ротационен председател на Асоциацията на организациите на работодателите в България за 2018 г.По думите на Радев има агресивно бюджетиране срещу бизнеса в посока непрекъснато нарастване на данъчно-осигурителната тежест. Това не остава достатъчно свободен капитал за инвестиции в производства с висока добавена стойност.\"Бизнес климатът се влошава, предприемаческият дух се губи. В началото на 90-те години всеки се стремеше да развие собствен бизнес. Днешните младежи искат да работят в държавната администрация или в големи международни корпорации, но не и да рискуват като предприемачи. Нужна е реабилитация на предприемачеството, ако искаме да вървим напред\", каза Радосвет Радев.По думите му Европа прави планове за 2030-2050 г., Китай - за 2100 г., а у нас хоризонтът е около един управленски мандат.Според председателя на АИКБ Васил Велев, българският предприемач е незаслужено охулван. Като ключов проблем на икономиката той посочи липсата на квалифицирана работна ръка - и като количество, и като качество.\"Първата причина за липсата на инвестиции е липсата на човешки ресурси. Германия приема законодателство за агресивно привличане на хора не само от трети за ЕС държави, но и от страни като нашата. Това ще ни постави в още по-затруднено положение и трябва спешно да търсим решения в тази посока\", подчерта Васил Велев.По думите на председателя на Съюз \"Произведено в България\" Кънчо Стойчев има три базови въпроса - \"Доходите и властта\", \"Доходите и производителността\" и \"Работодателите и затвора\".Според него, недопустимо е към работодателите да се подхожда с непремерена агресия, както е недопустимо да се мисли, че властта създава доход. \"Имаме левичарско управление\", заключи Кънчо Стойчев и призова за по-малко популизъм и повече прагматизъм в управлението.Председателят на БТПП Цветан Симеонов изтъкна, че е важно да се търсят нови пазари извън ЕС. За това са нужни стимули за инвеститорите и мерки за осигуряване на работна ръка, дори чрез облекчаване на процедурите за внос на работници от трети страниТой изтъкна колко е важно да работят контролните органи и да не се прехвърлят тежести върху бизнеса - като регистрации, уведомления и др. Симеонов каза, че е неефективно да се дават пари в нереформирани сектори като образование, здравеопазване, държавна администрация и изтъкна нуждата от свързването на повече средства с постигане на конкретни подобрения в дейността на съответните сектори.\"Говоренето на политиците е също важно за бизнеса. Капиталът е плашлив по дефиниция и е много важно в каква среда ще бъде поставен\", каза изпълнителният директор на КРИБ Евгений Иванов.Той подчерта, че бизнесът не е престъпник и че политиците са му длъжници в това отношение и даде пример с протеста на строителите, предизвикан от непрекъснато негативно говорене на политици, което може да се пренесе върху цялата икономика.Според Евгений Иванов няма изтичане на капитали. Според него, по-скоро има диверсификация на инвестициите и разпределяне на риска. \"В случай че негативизмът от страна на политиците продължи, тези хора ще има къде да продължат своята икономическа дейност\", каза изпълнителният директор на КРИБ.В заключение, президентът Румен Радев призова представителите на бизнеса и тази година да се включат активно в инициативата \"Българската Коледа\". До момента са събрани 2,6 млн. лв., а 29 здравни заведения са получили модерна апаратура.От Администрацията на президента информираха, че представителите на бизнеса са подчертали и значението на балансираната позиция на българския държавен глава в отношенията на страната ни с Русия. Румен Радев припомни, че в момента България не се възползва от иновационните фондове на ЕС, които предвиждат средства за постепенното трансформиране на енергийния сектор към създаване на нисковъглеродна енергетика, и призова бизнеса да засили сътрудничеството си с българското правителство в тази насока.", "date": "2018.12.11", "title": "Румен Радев: Корупцията изкривява пазарните отношения и демотивира бизнеса"}
{"url": "https://news.bg/int-politics/moe-pravo-e-da-govorya-na-makedonski-ezik-otseche-zaev.html", "text": "\"Мое право е да съм македонец и да говоря македонски език.\" Това заяви премиерът на Македония Зоран Заев във връзка с острите  от последните няколко дни за общата история на двете страни и македонския език.Министър-председателят на Македония акцентира, че правото му да говори на македонски език е сред основните европейски ценности.Отговорът към критиките на Каракачанов Заев направи в своя реч пред граждани в Щип.Заев акцентира, че според сключения  и двете страни са признали, че имат обща история.По думите на Заев обаче договорът за добросъседство изисква и взаимно уважение.По-рано.Противниците на премиера Ципрас и договора между Гърция и Македония цитираха българския вицепремиер, акцентирайки върху това, че македонците си измислят история.\"Българският вицепремиер и министър на отбраната има смелост да каже истината\", \"Добре че са българите, да кажат истината\" и \"София опровергава Ципрас\" бяха сред най-често срещаните коментари по темата в южната ни съседска.", "date": "2018.12.11", "title": "Мое право е да говоря на македонски език, отсече Заев"}
{"url": "https://news.bg/regions/bebe-pochina-pri-razhdane-v-bolnitsata-v-sliven.html", "text": "Бебе почина при раждане в болницата в Сливен, информира bTV.По първоначални данни 27-годишната родилка е приета в болницата в понеделник, 10 декември. Нейната първа бременност протичала нормално.Раждането започнало рано тази сутрин. Момиченцето се родило около 9.30 часа. Новороденото обаче било мъртво.Нищо в бременността на 27-годишната жена не предполагало това, допълват от bTV. Терминът на родилката ѝ бил на 8 декември.Според жената и нейния съпруг става въпрос за лекарска грешка, допусната от екипа, който израждал детето.Темата коментира директора на болницата в Сливен д-р Васислав Петров. По думите му по случая вече е разпоредена вътрешна проверка. Той обясни и че лекарката, която изродила детето, била в тежко състояние заради случилото се, защото \"за няколко месеца в болницата са се случили две тежки произшествия\". \"Тя дори в момента казва, че не иска повече да работи\", каза Петров.Очаква се утре двойката да подаде жалба в прокуратурата.От Министерството на здравеопазването също ще започнат проверка във връзка с инцидента.Припомняме, в средата на месец август .Жената постъпва в болницата на 15 август, а раждането започнало късно вечерта. Възникнали обаче усложнения, които, според медиците, наложили да бъде използван метод с натиск. Именно това се оказало фатално, твърдял близките на починалата жена.Тя починала в деня след раждането - не се чувствала добре и била настанена в реанимация.", "date": "2018.12.11", "title": "Бебе почина при раждане в болницата в Сливен"}
{"url": "https://news.bg/world/tam-na-vseki-deset-minuti-umira-dete.html", "text": "\"Толкова много деца са на прага на смъртта. Животът им виси на косъм\", казва с покруса говорителката на УНИЦЕФ Ниня Шарбоно. И наистина, числата са потресаващи: на всеки десет минути умира по едно дете - от глад, от инфекции, от болести, които по принцип нямат фатален край. И това не е всичко: почти 1,5 милиона йеменски деца са прокудени от родните си места, над 2 милиона не посещават училище, все повече непълнолетни момичета биват насила омъжвани, а невръстни момчета биват принуждавани да се бият с оръжие в ръка.Милиони гладуватВече 20 милиона души в Йемен изпитват сериозни затруднения да се снабдяват с най-необходимите хранителни продукти, съобщи сега и ООН. А това означава, че гладуват цели две трети от населението на страната. Около 250 000 от тях влизат в най-тежката 5-а категория, съобщи координаторът на ООН по хуманитарните въпроси Марк Лоукок. По неговите думи, през идната година ще бъдат необходими 4 милиарда долара за облекчаване на кризата с глада.Големи дарения обещава Саудитска Арабия, която, наред с Иран, разпали тази чудовищна война, продължаваща вече над четири години. \"Ние благодарим на всички дарители\", заяви в тази връзка Марк Лоукок, без да коментира ролята на Саудитска Арабия в йеменската война.Най-тежката хуманитарна криза в светаПо данни на Световната здравна организация, от избухването на войната досега в Йемен са били убити 10 000 души. Над 60 000 са ранените, а най-малко 2 милиона са били прокудени. Наблюдатели говорят за най-тежката хуманитарна криза на съвремието.", "date": "2018.12.11", "title": "Там на всеки десет минути умира дете"}
{"url": "https://news.bg/politics/joncheva-vyarva-che-stroitelite-ya-podkrepyat.html", "text": "Депутатът от БСП Елена Йончева вярва, че строителният бранш подкрепя исканията за независима експертиза. Това се посочва в изявление на Йончева, разпратено до медиите, в отговор на обявения тази сутрин В него тя посочва, че подкрепя българските строители и тя, заедно с тях, настоява за едно и също - \"да докажем, че пътищата в България отговарят на техническите изисквания и не застрашават ничий живот.\".Според нея искането за експертиза в европейска лаборатория на магистрални участъци, строени и ремонтирани през последните 5 години, е начин да се изчисти всяко съмнение в професионализма на българския строител.\"Те (строителите) заслужават това!Според Елена Йончева независимата експертиза на качеството на българските магистрали помага на строителите, които са принудени да работят в обстановка, в която често се констатират редица нередности по цялата верига на инвестиционния процес. Отговорност за тези нарушения носят не строителите, а мафиотският модел на управление в България.И на традиционния брифинг на \"Позитано\" 20 от БСП защитиха колежката си Елена Йончева, която настоява за направата на независима експертиза. Миналата седмица от АПИ предложиха на БСП на сформират работна група, тъй като законодателството не позволява да се прави експертиза на вече завършени и приети от надзора пътища. Това бе отхвърлено като нонсенс от БСП.Не искаме да дискредитираме бранша, коментира социалистът Драгомир Стойнев, според когото е важно е да се защитава българският обществен интерес.Левите искат качество на услугата. Явно хората усещат, че има проблем, искаме да помогнем на бранша, изтъкна социалистът. Левите били срещу начина, по който се раздават обществени поръчки.Червените имали съмнения какво се случва в сектора, като гледали как се спират поръчките. Те искат прозрачност и качествено строителство.", "date": "2018.12.11", "title": "Йончева вярва, че строителите я подкрепят"}
{"url": "https://news.bg/int-politics/tramp-predupredi-kongresa-che-ako-ne-deystva-armiyata-shte-gradi-velika-stena.html", "text": "Президентът Доналд Тръмп обясни на Конгреса, че ще поиска американската армия да изгради гранична стена, ако Конгресът не се намеси да финансира строителството по границата между САЩ и Мексико.\"Ако демократите не си дадат гласовете, за да осигурим нашата страна, военните ще изградят останалите части от стената\", обясни Тръмп в Туитър преди среща с двамата топ демократи в Конгреса.\"Въпреки големите кервани, които се оформяха и се насочиха към нашата страна, хората не успяха да преминат през новопостроените ни стени ... Сега те живеят в Мексико или се връщат по страните си\", обясни той.\"Граничните патрул и нашите военни свършиха фантастична работа за осигуряване на нашите южни граници. Великата Стена обаче ще бъде много по-лесно и по-евтино решение. Вече сме построили големи нови секции и напълно сме обновили други\", допълни Тръмп.\"Демократите обаче, по строго политически причини и поради това, че са издърпани вляво, НЕ искат гранична охрана. Те искат отворени граници за всеки да може влезе. Това води до мащабни престъпления и болести. Нашата южна граница вече е сигурна и ще остане така\", добави той.Тръмп коментира, че очаква с нетърпение срещата с Чък Шумер и Нанси Пелоси. \"През 2006 г. демократите гласуваха за стена и те бяха прави. Днес те вече не искат гранична охрана\".\"Но стената ще се построи ... Ако демократите не ни дадат гласовете си да осигурим нашата страна, военните ще изгради останалите части от стената. Те знаят колко е важно\", обяснява американския президент.", "date": "2018.12.11", "title": "Тръмп предупреди Конгреса, че ако не действа, армията ще гради Велика Стена"}
{"url": "https://news.bg/euronews/ep-prie-doklada-na-stanishev-za-vlizaneto-ni-v-shengen.html", "text": "Европейския парламент прие доклада на лидера на европейските социалисти Сергей Станишев за влизането на България и Румъния в Шенгенското пространство с пълни граници.Евродепутатите гласуваха за пълното приемане на страната ни в Шенген с голяма мнозинство - 514 гласа \"за\", 107 \"против\" и 38 въздържали се.След гласуването Станишев коментира . По думите \"да влезем само по въздух и вода означава да бетонираме двойния стандарт спрямо страната ни\".\"Радвам се, че след процес, продължил близо година, усилията се увенчаха с успех и докладът беше приет с голямо мнозинство. Благодаря на колегите евродепутати за подкрепата и доверието, не само към мен като докладчик, но и към страната ни, която по всеобщо мнение в Европарламента трябва незабавно да стане пълноправен член на Шенген, и то с всички граници едновременно - сухопътни, морски и въздушни\", каза Станишев.Според него това е сериозен успех за България, защото днес категорично се отхвърля \"опасната и идваща от десни и либерални правителства\" идея за поетапното ни членство в шенгенското пространство.Двуетапното приемане в Шенген, по думите на българския евродепутат, би означавало риск премахването на сухопътните граници да се отложи за неопределеното бъдеще при неопределени критерии.Тези граници обаче са много по-важни от икономическа и социална гледна точка, заради огромния поток от товари и туристи през границите ни с Гърция и Румъния, обясни Станишев.\"Хиляди коли се струпват от двете страни на гръцката граница по празниците, и особено през летния сезон. Само за 2017 г. над 1 млн. 300 хил. български граждани са пътували до Гърция, а 1 млн. 270 хил. гърци са посетили страната ни\", каза още лидера на ПЕС след гласуването. В същото време премахването на граничния контрол с двете страни членки на ЕС ще позволи на България да концентрира много повече финансов, логистичен и човешки ресурс в охраната на външната граница на Европа и в по-бързото и качествено обслужване на пътниците, категоричен е той.\"С днешната позиция на Европарламента балансът на силите в ЕС вече е в наша полза - две от трите институции - Европейският парламент и Европейската комисия - подкрепят идеята за приемане с всички граници.Този доклaд е силен инструмент в ръцете на българското правителство в преговорите с държавите членки в Съвета на ЕС.", "date": "2018.12.11", "title": "ЕП прие доклада на Станишев за влизането ни в Шенген"}
{"url": "https://news.bg/crime/krusev-ne-se-strahuva-ot-povdignatite-mu-obvineniya.html", "text": "\"Не се притеснявам от повдигнатите ми обвинения. Водя се от интересите на общината.\"Това заяви бившият заместник-кмет по транспортни въпроси в Столична община Евгени Крусев на влизане в Националната следствена служба (НСлс). Той бе лаконичен в обясненията си, но обеща да говори, след като приключи разпитът.Припомняме,  заради ремонта на улица \"Граф Игнатиев\", който беше съпътстван с По-късно председателят на Столичния общински съвет Елен Герджиков отрече некачественият ремонт на столичния булевард да е причината. Вместо това той посочи като мотив Думите му бяха подкрепени и от главния прокурор Сотир Цацаров. Той уточни, че повдигнатото  на бившия зам.-кмет е свързано с обществената поръчка за шумо- и виброизолиращи подложки на булеварда.От своя страна лидерът на БСП - София  Той изрази мнение, че оставката на Крусев не е решение на проблема, а начин кметът на София Йорданка Фандъкова да избяга от отговорност.", "date": "2018.12.11", "title": "Крусев не се страхува от повдигнатите му обвинения"}
{"url": "https://news.bg/bulgaria/proveryavat-visokoriskovite-predpriyatiya-pone-vednazh-godishno.html", "text": "Предприятията в България ще бъдат разделени на четири основни групи при оценката на техния рисков потенциал. Това се предвижда в изготвената методика по проект \"Оптимизация и иновации в ИА ГИТ\".Предприятията от всяка група да бъдат групирани в няколко нива на риск и от това ще зависи честотата на проверките на Инспекцията по труда. Оценените като най-рискови предприятия ще бъдат проверявани поне веднъж годишно, а проверки на следващата група ще се правят на две години. От своя страна предприятията, които в най-голяма степен изпълняват законодателството, могат да не бъдат посетени от инспектори пет или повече години.В едната група за оценяване на потенциала са обособени обектите на контрол от всички икономически дейности, за които има данни за дейността им.Отделна група са предприятията, които тепърва започват да развиват дейност. Техният рисков потенциал ще бъде оценяван специално.Третата обособена група обекти на контрол са тези от сектор \"Строителство\". Дейността е високорискова и специфична заради кратките срокове, в които приключват отделните етапи при строително-монтажните работи.Отделно ще се оценяват и обектите на контрол, които са част от предприятия с изнесени териториални структури.Специален софтуер ще оценява рисковия потенциал и ще извършва групирането на обектите на контрол според нивото му. Неговото изграждане предстои. Софтуерът ще анализира различни показатели. Ще се имат предвид статични показатели, които са свързани с пазара на труда - икономическата дейност, в която действа предприятието, брой заети, териториално разположение на обекта на контрол и др.Ще се разглеждат и динамичните показатели - резултатите от контролната дейност, които ще имат по-висока относителна тежест при оценката, данните за трудовия травматизъм, подадени сигнали за нарушения и т.н.Всяко установено нарушение също ще има различна тежест при оценката. В строителството необезопасените обекти при работа на височина, както и работата без трудов договор ще повишават най-много рисковия потенциал на обектите на контрол.Иновативният за България метод за оценка на рисковия потенциал ще даде възможност при планирането на контролната дейност с приоритет да се проверяват най-рисковите обекти на контрол според направената оценка. Запазва се и планирането на експертно ниво. Така ще се планират проверките от периодичния контрол, който обхваща обекти на контрол с високорискови производства и дейности. Такива обекти се проверяват задължително през различни периоди в рамките на една година.", "date": "2018.12.11", "title": "Проверяват високорисковите предприятия поне веднъж годишно"}
{"url": "https://news.bg/int-politics/rusiya-114-hil-siriyski-bezhantsi-se-zavarnaha-prez-2018-a.html", "text": "Руските военни обявиха, че близо 114 000 сирийски бежанци са се завърнали от чужбина през тази година, което е малка част от близо 6 млн. души, които избягаха от началото на конфликта през 2011 г., съобщава \"Асошиейтед прес\".Генерал-полковник Михаил Мизинцев уточни, че над 177 000 вътрешно разселени хора също са се завърнали вкъщи през 2018 г. По думите му, тези, които се прибират вкъщи, виждали, че \"войната е свършила и възстановяването на страната върви с пълна скорост\".Русия, която проведе военна кампания в подкрепа на сирийския президент Башар Асад, настоя за репатрирането на бежанците. Западните правителства твърдят, че е твърде рано да се насърчава завръщането на бежанците.Конфликтът, който започна с протести срещу Асад през 2011 г., разсели половината от 23-те милиона души население на Сирия, сред които около 5,6 млн. са бежанци в други страни.Междувременно от Върховния комисариат за бежанците на ООН посочиха, че до 250 000 сирийски бежанци могат да се завърнат в тяхната опустошена родина през 2019 г., докато много други се сблъскват с проблеми с документацията и имуществото, които правителството в Дамаск трябва да разреши.", "date": "2018.12.11", "title": "Русия: 114 хил. сирийски бежанци се завърнаха през 2018-а"}
{"url": "https://news.bg/politics/sekretna-koruptsiya-v-mo-za-domati-krastavitsi-i-suho-bebeshko-mlyako.html", "text": "Войната с чиновниците и управляваната от мен фирма датира още от 2007 г. Това обясни за news.bg Ивайло Пандов, управител на едната фирма, която е кандидатствала за  и който разкри какво се случва с МО.Преди години тогавашният заместник-директор на Дирекция \"Инвестиции в отбраната\" Венислав Цанов предложил на Пандов вместо да се проведе открита процедура по ЗОП за доставка на храни за военните, да проведе специална поръчка, която да е засекретена.При този вид договаряне може да се поканят фирмите, които МО желае да спечелят конкурса, поясни Пандов. Отказах да участвам в секретна поръчка за домати и краставици, подчерта той.Това не се харесало на военните чиновници, според думите на Пандов. МО си избрало фирма и сключило договор с нея.Според Ивайло Пандов три години по-късно тези фирми, участват в поръчка с фалшиви документи и той води дела за това, след като разкрива схемите.\"През 2010 година обясних на тогавашния министър Аню Ангелов, че единственият начин да се спре с корупцията в комисията по избор на изпълнител, е да се привлекат експерти от НАП и БАБХ\", разказа той.Според него, отново се стигнало до класиране на фирма, предоставила фалшиви документи.През 2012 след решение на ВАС подписва три поръчки с МО, но започват опити от страна на ведомството да се прекратят поръчките заради рекламации, които според него, са в разрез с наредбите.Според думите на Пандов той трябвало да посочи на етикета на кашкавала, че е \"Витоша\", а според наредбите за етикетирането марката на продукта не се посочвала.Също така от МО искали той да предоставя на армията газирани напитки на световни брандове със срок на годност от 9 месеца, а самите производители дават срок от 6 месеца.За да няма проблеми, му предложили да купува месни продукти от конкретен производител. Той твърди, че след неговия отказ започнали проблемите с военното министерство - накарали го да изследва в лаборатория продуктите си.По думите на Пандов, резултатите били в негова полза.\"Разпоредих всички продукти, които ще бъдат предоставяни на военните да минават през акредитирана лаборатория\", посочи Ивайло Пандов.Венислав Цанов му възложил абсурдна задача - едва ли не да доставя бебешко сухо мляко за армията. Бизнесменът осъзнал, че проблемите му няма да спрат.", "date": "2018.12.11", "title": "Секретна корупция в МО за домати, краставици и сухо бебешко мляко"}
{"url": "https://news.bg/regions/montirat-nay-visok-klas-obezopasitelni-sistemi-kray-svoge.html", "text": "На пътя Своге - София се монтират най-високият клас обезопасителни системи. Това съобщи председателят на Управителния съвет на Агенция \"Пътна инфраструктура\" инж. Светослав Глосов.Заедно с инж. Дончо Атанасов, провериха работата на фирмата, монтираща новите мантинели в отсечката.Глосов подчерта, че е поет ангажимент пред жителите на Своге и по разпореждане на министър-председателя това да се направи до 12 декември, но не било отговорност на АПИ.Преди това е било невъзможно да се предприемат каквито и да било дейности заради продължаващото досъдебно производство.В края на ноември в АПИ е получено и указание от Върховната административна прокуратура, в което се посочва, че в срок от един месец трябва да се предприемат действия за обезопасяване на отсечката.Той изтъкна, че новото съоръжение е трябвало да се постави от общината, тъй като участъкът е на тяхна територия и тя събира таксите от билбордове по трасето в населеното място и издава разрешенията за строеж на търговски обекти без за това да иска разрешение от АПИ каквото се издава, когато отсечката е извън чертите на града.Атанасов заяви, че монтажът на мантинелата в Своге се изпълнява въз основа на разработения график.Според него изказвания от различни хора по темата, представящи се за пътни експерти, е опит да се прави политически ПР на гърба на агенцията и на правителството.Атанасов подчерта, че за да се монтира такова съоръжение трябва да се изготви проект, съгласно нормите за проектиране.Той поясни, че целият 80-километров път през Искърското дефиле ще бъде обезопасен и проектът ще бъде надграден, съгласно направения одит по пътна безопасност.По думите му най-важно е да се гарантира безопасността на пътуване през дефилето, но според данните от трафик камерите не се спазва ограничението на скоростта от 30 км/ч.Припомняме, че вчера от със запитване защо три месеца след трагичния инцидент край Своге, който стана повод и за , все още не може да се установи кой трябва да възстанови еластичната ограда.От инситута предупредиха, че има опасност от възникването на нови тежки пътни инциденти в участъка. ", "date": "2018.12.11", "title": "Монтират най-висок клас обезопасителни системи край Своге "}
{"url": "https://news.bg/regions/tsentarat-na-sofiya-i-reduta-ostanaha-bez-tok.html", "text": " Нерегламентирани изкопни дейности оставиха без ток жители на централната градска част на София и квартал \"Редута\".Повече от 1800 домакинства и фирми останаха без ток за близо час, след като строителна фирма скъса кабел, собственост на ЧЕЗ Разпределение.Екип на електроразпределителното дружество локализира повредата и осигури алтернативно електрозахранване на засегнатите потребители. В момента се работи по възстановяване на скъсания кабел и осигуряване на нормалната схема на захранване.ЧЕЗ Разпределение настоява за съгласуване на изкопните дейности с компанията и спазване на указанията й. Дружеството изготвя констативни протоколи при всички ситуации, в които е нарушена целостта на негови кабели. То ще предявява претенции за нанесени имуществени щети на фирмите, които са извършвали несъобразените дейности.", "date": "2018.12.11", "title": "Центърът на София и \"Редута\" останаха без ток"}
{"url": "https://news.bg/int-politics/hilyadi-studenti-v-albaniya-eskalirat-bunta-sreshtu-taksite-za-obuchenie.html", "text": "Студентите в държавните университети в Албания, протестиращи срещу високите такси за обучение, се събраха за най-големия протест досега, заплашвайки да го ескалират, ако техните искания не бъдат изпълнени, съобщава \"Асошиейтед прес\".Хиляди студенти са носили плакати, надували са вувузели и са крещели \"Намалете таксите!\" пред сградата на Министерството на образованието. Студенти от други градове и гимназиите в Тирана се присъединиха към тях в мирен протест.Премиерът Еди Рама призова за спокойствие във \"Фейсбук\", като поиска протестиращите да \"изградят моста за комуникация с правителството\".Студентите отхвърлиха предложенията на правителството за диалог.Техните искания включват намаляване на таксите за обучение наполовина, определяне на по-висок бюджет за образование и по-голямо присъствие на студенти в съветите за вземане на решения.", "date": "2018.12.11", "title": "Хиляди студенти в Албания ескалират бунта срещу таксите за обучение"}
{"url": "https://news.bg/regions/pratiha-v-aresta-mazh-za-krazhba-na-koledna-ukrasa.html", "text": "Мъж опита да открадне коледната украса на общинската елха в Плевен, предаде Областната дирекция на МВР.33-годишният жител на с. Горна Митрополия си харесал украсата на дръвчето, поставено на площад \"Възраждане\". Тойбил задържан след бърза реакция на полицейски патрул.Крадецът бил забелязан тази сутрин към 6.20 часа, докато свалял и прибирал играчките и светлините на елхата.Той бил задържан за 24 часа, а свалената коледна украса била предадена на служител от охраната на общината.", "date": "2018.12.11", "title": "Пратиха в ареста мъж за кражба на коледна украса"}
{"url": "https://news.bg/int-politics/i-braziliya-ne-iska-da-e-chast-ot-globalniya-pakt-za-migratsiyata.html", "text": "Бразилия ще се оттегли от пакта на ООН за справяне с увеличаващата се миграция. Това обяви номинираният за бъдещ външен министър на страната, като с това страната се присъединява към САЩ, Израел и редица страни от Европейския съюз в отхвърлянето на споразумението, съобщава \"Ройтерс\".Ернесто Арауйо, който ще встъпи в длъжност през януари в правителството на новоизбрания крайнодесен президент Жаир Болсонаро, заяви, че международното споразумение е \"неподходящ инструмент\" за справяне с проблема и страните трябва да определят свои собствени политики.С рекордните 21,3 млн. бежанци в световен мащаб, ООН започна работа по правно необвързващо споразумение, след като повече от 1 млн. души пристигнаха в Европа през 2015 г., мнозина бягащи от войната в Сирия и бедността в Африка.Споразумението, което се опитва да се занимае с въпроси като защитата на мигрантите, интегрирането им и изпращането им в родните им страни, беше разкритикувано предимно от десни европейски политици, които твърдят, че може да увеличи имиграцията.Всички 193 страни членки на ООН с изключение на САЩ договориха текста му през юли, но само 164 страни, включително представители на сегашното правителство на Бразилия, официално го ратифицираха на церемония в мароканския град Маракеш вчера.\"Правителството на Болсонаро ще се отдели от Глобалния пакт за миграцията ... неподходящ инструмент за справяне с проблема\", написа Арауйо в \"Туитър\" след приемането на пакта, допълвайки: \"Имиграцията не трябва да се разглежда като глобален въпрос, а по-скоро в съответствие с реалността във всяка страна.\"По думите му, Бразилия ще продължи да приема бежанци от съседна Венецуела, но че \"основната цел е възстановяването на демокрацията\" в тази страна.Болсонаро, който встъпва в длъжност на 1 януари, прие твърда позиция, както я определят опонентите му, по въпроса за имиграцията. През 2015 г. той беше цитиран да определя бежанците, идващи в Бразилия, \"изметът на земята\".Десет страни, предимно в бившия комунистически блок в Източна Европа, обявиха, че се отказват да са част от Глобалния пакт за миграцията на ООН, докато Чили обяви през уикенда, че ще стори същото.", "date": "2018.12.11", "title": "И Бразилия не иска да е част от Глобалния пакт за миграцията"}
{"url": "https://news.bg/crime/krusev-spazil-zakona-do-poslednata-mu-bukva.html", "text": "\"Всичко е точно. Евгени Крусев няма от какво да бъде притеснен, защото е спазил закона до последната му буква.\".Това обяви на излизане от Националната следствена служба Менков Менков, адвокат на подалия миналата седмица оставка зам.-кмет по транспортни въпроси в Столична община Евгени Крусев.Това, което е направил Крусев, е законно и не са произтекли никакви вредни последици, а дори напротив - спестени са пари на данъкоплатеца и общината, обясни Менков.Крусев не е нарушил Закона за обществените поръчки (ЗОП), твърди защитата му.Обвинението срещу Евгени Крусев е за престъпление по служба.В постановлението се твърди, че е нарушил служебните си задължения и е променил условията на обществената поръчка. В него обаче не е посочено какви са вредите, а че са могли да настъпят вредни последици, уточни Менков.Според него, Крусев не би могъл да направи нещо сам, без да бъде посъветван от нито един човек от експертния състав от различната сфера на науката и техниката.\"Тепърва се очаква да разберем какви вреди биха могли да настъпят и какви биха били те\", подчерта адвокатът.На въпрос кой друг освен него би трябвало да бъде обвиняем, Менков отбеляза, че въпросът трябва да се отнесе към държавното обвинение. На него не може да му се задават такива въпроси. По време не разпита не станало ясно дали ще има и други привлечени към обвинението. Ако има такива, те щели да бъде оповестени.По-важното, по думите му е, че Крусев си е подал оставката, за да не пречи на разследването на прокуратурата.От своя страна Евгени Крусев припомни, че виброизолационната подложка на столичната улица \"Граф Игнатиев\" е била сменена след санкция на експертен съвет, в който са се подписали 29 души. Промяната била направена с цел по-доброто и качествено изпълнение на улицата.Крусев не се притеснява от повдигнатите му обвинения и е готов да съдейства на прокуратурата до разрешаването на случая. Той подчерта, че не се чувства като изкупителна жертва на ремонта на столичната улица \"Граф Игнатиев\".По думите му ремонтът бил необходим и належащ, защото улицата била в много лошо състояние. Улицата променя своя вид и тя ще бъде значително по-хубава и една от хубавите софийски улици, смята Крусев.Припомняме, бившият зам.-кмет Евгени  заради скандал с ремонта на улица \"Граф Игнатиев\". По-късно главният прокурор Сотир Цацаров посочи, че , свързано с нарушение на Закона за обществените поръчки.Обновяването на столичната улица \"Граф Игнатиев\" продължава много след срока за изпълнение на обекта, той бе съпътстван и от редица скандали - , поставянето на  и други. По-голям отзвук имаше съпътстващия проект около църквата \"Свети Седмочисленици\" и общественото възмущение от избора на плочки.Проблем обаче се оказа и промяната на проекта за трамвайните релси, покрай който се разбра, че е променено изпълнението на обществената поръчка и виброизолационна настилка. По тази причина Министерството на регионалното развитие и благоустройството извърши , за да се увери, че качеството на използваните материали отговаря на стандартите.Освен това през октомври тази година строителната компания заради некачественото изпълнение на обществената поръчка. Освен това прокуратурата започна не само за злоупотреба с евросредства, но и за пране на пари.На 27 ноември , а на следващия ден бяха  по булеварда. Тогава зам.-кметът по транспорт на столицата Евгени Крусев увери, че трасето вече е напълно изградено и ще бъде отворено до Коледа.", "date": "2018.12.11", "title": "Крусев спазил закона до последната му буква"}
{"url": "https://news.bg/finance/blizo-5500-rabotni-mesta-sa-osigurili-7-ot-nay-golemite-targovski-verigi-u-nas-za-godina.html", "text": "Седем от водещите вериги за търговия с бързооборотни стоки в България са инвестирали повече от 3,8 милиарда лева и са наели около 5500 нови служители през 2017 година. Това показва анкета на Сдружението за модерна търговия, в което участват въпросните вериги.Основната част от тези вложения са били насочени към разширяване на мрежата обекти на компаниите Kaufland, Billa, Lidl, dm, МЕТРО, T-Market и Deichmann на българския пазар.Към края на 2017 г. посочените компании имат повече от 430 магазина в цялата страна. От тях Billa разполага с най-много обекти - общо 115. На второ място е Lidl с 92 магазина. Следват dm със 72 филиала, T-Market - с 65, Kaufland - с 56, Deichmann - с 22 магазина и МЕТРО с 13 обекта.Участниците в анкетата работят с над 1000 български производители, сочат от Сдружението. От тях няколко десетки изнасят успешно на външни пазари в резултат на партньорството си с търговските вериги.Повече от половината от стоките във веригите са на български производители, показва анкетата. При някои от тях този дял достига 75%.Към края на 2017 година 26 български компании успешно реализират продукцията си във филиали на търговските вериги в чужбина, допълват от сдружението.Веригите Kaufland, Billa, Lidl, dm, МЕТРО, T-Market и Deichmann дават работа на общо 18 600 души у нас, а за една година броят на служителите им се е увеличил с 5430 души.\"Търговските вериги допринасят за развитието на пазара на труда и понижаването на безработицата и чрез създаването на работни места в компаниите от екосистемата, която обслужва техния бизнес като фирми за почистване, охрана и поддръжка\", твърдят от сдружението.Изпълнителният директор на сдружението Йордан Матеев посочва, че всеки месец през магазините на само шест от членовете на сдружението минават почти 14, 5 милиона души. Според него това е показателно за доверието на българските потребители. С навлизането си у нас компаниите от модерната търговия създадоха един нов модел на пазаруване, който е изцяло в полза на клиента\", уверява той.", "date": "2018.12.11", "title": "Близо 5500 работни места са осигурили 7 от най-големите търговски вериги у нас за година"}
{"url": "https://news.bg/bulgaria/balgarin-zagina-pri-katastrofa-s-3-tira-v-italiya.html", "text": "Български гражданин е загинал в Италия след тежка катастрофа с три тира, пише \"\".Вследствие на удара българинът е бил тежко ранен. Малко след това той починал от травмите си.Инцидентът е станал вчера сутрин, 10 декември, на магистралата А4, между градовете Виченца и Гризиняно ди Дзоко, в посока Венеция.По данни на италиански медии загиналият българин е на 50-годишна възраст и се казва Пламен Михайлов Димитров. Той живял в град Костабисара, намиращ е до Виченца. Димитров работил за места фирма.Властите в Италия информират, че по първоначални данни трите камиона пътували един зад друг в лентата за бавно движещите се МПС-та. Българинът се движел в тира, намиращ се по средата. Той се блъснал в първия ТИР от колоната, вследствие на което водачът на първия камион натиснал рязко спирачки. В този момент обаче тирът на българина е бил ударен силно от третия камион.Водачите на другите два тира не са пострадали при произшествието.Катастрофата причинила 7-километрова опашка от чакащи по магистралата коли. Движението в платното към Венеция било затворени за няколко часа.", "date": "2018.12.11", "title": "Българин загина при катастрофа с 3 тира в Италия"}
{"url": "https://news.bg/regions/dimov-zapochna-razgovorite-s-yulen.html", "text": "Днес се е провела първата среща между МОСВ в лицето на министър Нено Димов и представители на концесионера на ски зоната в Банско \"Юлен\" АД.Концесионерът е бил представляван от изпълнителния директор Мая Христоскова, съобщават от МОСВ.На срещата е била уточнена рамката, в която ще се проведат разговорите.Припомняме на  да проведе преговори с \"Юлен\" АД за изменение и допълнение на договора за предоставяне на концесия върху защитена територия, изключителна държавна собственост, представляваща част от Национален парк \"Пирин\", община Банско, област Благоевград, за изграждане и експлоатация на \"Ски зона с център град Банско\" при спазване на действащото законодателство.От МОСВ припомнят още, че правителството е възложило при провеждане на преговорите министърът да се съобрази , представени с писмо до министър-председателя. Проверката си прокуратурата направи по .Назначаването на министър Нено Димов за разговори дойде след като главният прокурор Сотир Цацаров заяви в \"Шоуто на Слави\", че ако не се предприемат действия в срок за урегулиране на концесионния договор на \"Юлен\" ще има обвинени лица и от Министерски съвет.Препоръката на главния прокурор беше изпратено към МС преди месеци още, но до този момент , че втори лифт в Банско ще има,  не бяха предприети.И самият  и това е станало още през 2001 година.Миналата седмица също така излезе решението на Върховния административен съд (ВАС), с което той върна за  на долна инстанция делото за екологичната оценка на новия план за управление на Национален парк \"Пирин\". Така се отменя . Според министерството характерът на актуализацията на плана за управление не изисква изготвяне на екооценка.", "date": "2018.12.11", "title": "Димов започна разговорите с \"Юлен\""}
{"url": "https://news.bg/crime/ekzotichni-ribki-i-ptitsi-patuvat-kontrabanda-prez-balgariya.html", "text": "Задържаха екзотични рибки, птици и голямо количество контрабанден алкохол, натоварени на автобус. Находката била открита при проведена операция на ГКПП-Дунав мост при Русе.За проверка бил спрян автобус с украинска регистрация, който пътувал от Украйна за Гърция.Митническите служители установили, че в пликове, сложени в 8 контейнера от стиропор, били превозвани екзотични аквариумни рибки, а в 4 касети - три различни вида птици. За животните не били представени документи за произход и санитарни разрешителни.Освен това в автобуса били открити и 234 стъклени бутилки с 40-градусов алкохол, който нямал български акцизен бандерол.Били сезирани Областната дирекция по безопасност на храните и Регионалния инспекторат по околната среда и водите в Русе.На двамата шофьори и двамата им спътници са съставени 6 акта за нарушения и констативен протокол.Работата по случая продължава.", "date": "2018.12.11", "title": "Екзотични рибки и птици пътуват контрабанда през България"}
{"url": "https://news.bg/crime/spipaha-obyaven-za-obshtodarzhavno-izdirvane.html", "text": "Полицията задържа 35-годишен жител на село Герман, обявен за общодържавно издирване, съобщиха от МВР. Служителите на реда спрели за проверка на изхода на Благоевград такси със софийски номера вчера вечерта, около 19.20 часа.При проверката клиентът е представил лична карта, която се оказала на друго лице.Справка в полицейските регистри показала, че той е обявен за общодържавно издирване с Европейска заповед за арест във връзка с влязла в сила присъда.Мъжът е извършил множество криминални деяния, както и ефективни присъди.Работата по случая продължава под наблюдението на прокуратурата.", "date": "2018.12.11", "title": "Спипаха обявен за общодържавно издирване "}
{"url": "https://news.bg/society/shest-dni-na-duhovni-priklyucheniya-na-panaira-na-knigata.html", "text": "Под диригентството на Юли Дамянов музиката на Софийския духов оркестър огласи фоайето на Националния дворец на културата и постави началото на 46-тото издание на Международния панаир на книгата и шестото издание на Софийския международен литературен фестивал.\"Националният дворец на културата се превръща в един наистина вълшебен дворец за всички нас, най-вече читателите - пътешественици и приключенци в следващите няколко дни в непознати светове - такива, каквито ги разкриват книгите.\".С тези думи вицепрезидентът Илияна Йотова откри международния фестивал. Книгите създават идентичност на народите и обществата, подчерта вицепрезидентът. Тя цитира думите на Константин Кирил Философ, който преди 11 века е казал, че \"голи са без книгите всички народи\". Така е създадена една от най-могъщите цивилизации - третата християнска цивилизация - славянската.Книжността и писменото слово са онези неща, които създават човешките цивилизации и спомогнаха за това да оцелеем до днес, добави Йотова. Повече от всякога имаме неутолима жажда към книгата, според нея, защото тя е най-високото препятствие срещу бушуващото зло на бездуховността и невежеството. Йотова пожела всеки да си тръгне от тук с любимата книга - най-хубавият подарък в навечерието на Коледа. Нека тази традиция да спомага така, че тя наистина да се провежда всяка година, прикани вицепрезидентът.През следващите шест дни на шест етажа в НДК всеки читател ще има възможност да се докосне до магията на книгите и до общуването между културите. Темата на тазгодишния формат е немскоезичната литература под мотото \"Четири страни - един език\".Гости ще бъдат 11 автори от четири държави - Германия, Австрия, Швейцария и Лихтенщайн. Любителите на словото ще могат да се срещнат лично с писателите в рамките на десетки литературни събития.Специален акцент на щанда на четирите гостуващи страни е инсталацията за виртуална реалност VRwandlung на Гьоте институт Прага, в която е адаптирана известната новела на 20-и век \"Метаморфозата\".Международният литературен фестивал и Панаирът на книгата са организирани от Асоциация \"Българска книга\" и са част от Културния календар на Столична община за 2018 година. Партньори на международната литературни програма са Франкфуртския панаир на книгата и Гьоте институт България.\"Двете събития се превърнаха в традиция и основната цел е да подпомогнат книгата и четенето в България и да превърне тези шест дни в истински празник за българския четящ човек\", заяви Велизара Добрева, директор на УС на Асоциацията \"Българска книга\".Тази година с помощта на партньори като Гьоте институт и посолствата на четирите държави Германия, Австрия, Швейцария и Лихтенщайн Панаирът на книгата има по-богата програма.В програмата са включени над 160 литературни събития. Тази година ще има поетично четене, а за най-малките са приготвени работилнички и четене на детски книжки. Освен това 160 изложбени щанда на повече от 170 български издателства ще бъдат представени в НДК.Тази година фокусът е немскоезичната литература. \"Изключителни имена има в тази област. За нас е много важно, че получихме изключителната подкрепа на тези държави и на Гьоте институт, благодарение на което програмата стана толкова богата\", допълни Добрева.", "date": "2018.12.11", "title": "Шест дни на духовни приключения на Панаира на книгата"}
{"url": "https://news.bg/crime/15-godishni-iztochiha-kradena-debitna-karta.html", "text": "Две 15-годишни момчета от Чирпан източиха банковата сметка на 39-годишен мъж, съобщиха от Областната дирекция на МВР в Стара Загора.На 6 декември потърпевшият съобщил в полицията, че от автомобила му \"Ауди\" са откраднати лични документи и дебитна карта. По-късно от банковата сметка на мъжа били изтеглени общо 3450 лева.При проведеното полицейско разследване било установено, че деянието е извършено от две момчета на 15 години.По случая е образувано досъдебно производство.", "date": "2018.12.11", "title": "15-годишни източиха крадена дебитна карта"}
{"url": "https://news.bg/int-politics/rusiya-skastri-kritikite-na-sasht-za-voennite-poleti-do-venetsuela.html", "text": "Русия отхвърли критиките на САЩ срещу полетите на руски военни самолети до Венецуела, изтъквайки, че е било неуместно и погрешно американският държавен секретар Майк Помпео да осъжда полета на два руски стратегически бомбардировача, способни да носят ядрени оръжия, до Каракас, съобщава \"Ройтерс\".Два руски стратегически бомбардировача Ту-160, способни да носят ядрени оръжия, се приземиха във Венецуела вчера в символично показване на подкрепа за правителството на президента Николас Мадуро.Помпео осъди действията на Русия в \"Туитър\".\"Руският и венецуелският народ трябва да видят какво всъщност е това: две корумпирани правителства, които пилеят публични средства и потъпкват свободата, докато техните народи страдат\", написа Помпео.Говорителят на Кремъл Дмитрий Песков коментира пред журналисти, че коментарите на Помпео са недипломатични и погрешни.\"Смятаме го за напълно неуместно\", отчесе Песков.", "date": "2018.12.11", "title": "Русия скастри критиките на САЩ за военните полети до Венецуела"}
{"url": "https://news.bg/int-politics/protivnitsite-na-tsipras-hvalyat-karakachanov-za-kritikite-kam-makedoniya.html", "text": "Противниците на министър-председателя на Гърция Алексис Ципрас и недоволните гърци от договора от Преспа между Гърция и Македония за новото име на страната хвалят българския вицепремиер Красимир Каракачанов за острите му  от последните дни.Изказването на Каракачанов, че македонски език не съществува, предизвика остри реакции както , така и в Гърция. В Македония - негативни, в Гърция - противоречиви.Противниците на договора от Преспа подкрепят изцяло позицията на Каракачанов.\"Българският вицепремиер и министър на отбраната има смелост да каже истината\", коментират в Гърция противниците на договора и на премиера Ципрас, цитирано от кореспондента на БНР в южната ни съседка.В гръцкия печат вече се срещат заглавия като \"Добре че са българите, да кажат истината\" и \"София опровергава Ципрас\".Медии публикуват и целия пълния текст на изказването на Каракачанов, като акцент се поставя и на частта, че .Сред коментарите има обвинения, че Ципрас не е защитил гръцките позиции около спора с Македония в договора от Преспа, както прави Каракачанов, казвайки, че няма да позволи българската история да бъде фалшифицирана от македонците.Още през 2009 година гръцкият Върховен съд реши, че \"македонски език не съществува\", а има дори изказване на гръцки депутати, че , допълва кореспондентът на общественото радио в Атина.Изказването на премиера Заев за \"македонски език\" поставя под сериозен риск приемането на договора от парламента в Атина. СИРИЗА не получава подкрепа дори и от коалиционния си партньор \"Независими гърци\".", "date": "2018.12.11", "title": "Противниците на Ципрас хвалят Каракачанов за критиките към Македония"}
{"url": "https://news.bg/regions/ledenoto-obeshtanie-kam-sofiyantsi-izpalneno.html", "text": "\"Много столичани са се докоснали до магията на зимните спортове именно на тази пързалка и на легендарната пързалка \"Дружба\", която може би повече от 30 години не е функционирала.\"С тези думи министърът на младежта и спорта Красен Кралев откри ледената пързалка, на стадион \"Юнак\" в Борисовата градина.\"Аз съм щастлив, че успяхме да изпълним още едно от обещанията си преди коледните празници - да възстановим пързалката\", заяви министърът.Софиянци ще могат да се възползват от придобивката още от днес. Съоръжението ще бъде преместено след два месеца в Арена Армеец, където предстои да започне световното първенство по шорттрек.\"Ако има повече такива обекти, ще имаме повече шансове успешния за България спорт да продължи да се развива\", категоричен беше Кралев.340 000 евро струва инвестицията в ледената пързалка.Миналата година съоръжението беше закупено от Национална спортна база и ще се стопанисва от него. \"Трябва да генерира собствени приходи, за да може тези средства да отиват за поддръжка и реконструкции\", обясни Кралев.Той подчерта, че \"всеки лев, който влиза в Национална спортна база, отива за поддръжка и реконструкция на останалите обекти\".Най-добрата ни състезателка по шорттрек Евгения Раданова се върна в спомените си и сподели, че на тази пързалка е направила първите си ледени стъпки.\"Тук се зароди желанието ми чрез игра да покорявам върховете, така че съм много щастлива, че е направена една голяма крачка и се възроди отново Зимната пързалка\". Тук бъдещите шампиони на България ще направят своите първи стъпки\", убедена е Раданова.", "date": "2018.12.11", "title": "Леденото обещание към софиянци изпълнено"}
{"url": "https://news.bg/regions/obshtinite-nastoyaha-pak-za-detsentralizatsiya.html", "text": "Националното сдружение на общините в Република България (НСОРБ) става на 22 години.Председателят на УС на НСОРБ Даниел Панов благодари на медиите за диалога. Той очерта 2018 година като успешна. Панов обаче постави и искания - той настоява за децентрализация на общините. Според него децентрализацията не овластява кметовете и местната власт. Той иска нов Закон за местните данъци и такси. НСОРБ ще се бори за това подоходното облагане да се сподели с местната власт. Така общините щели да имат повече средства за облагородяване на градската среда.НСОРБ прави всичко възможно за чистота на въздуха, но все пак общините имали определени правомощия.Иначе НСОРБ изпраща интензивна 2018 година. Предизвикателство за следващата година за местните и евроизбори.През настоящата година много добри неща се случиха, отчете Панов на празника на организацията.Той похвали председателството на ЕС. По думите му НСОРБ има добра чуваемост в ЕК.Председателят е доволен и че общините са усвоили повече средства в сравнение с предходния програмен период.Над 1 000 общински проекта за привлекли над 3 милиарда лева у нас. ", "date": "2018.12.11", "title": "Общините настояха пак за децентрализация"}
{"url": "https://news.bg/int-politics/rusiya-e-gotova-da-deklasifitsira-korespondentsiyata-sas-sasht-za-izborite-ot-2016-g.html", "text": "Русия е готова да декласифицира цялата кореспонденция със САЩ, свързана с предполагаемата намеса на американските президентски избори през 2016 г., според високопоставен служител на Центъра за реакция на кибернетични заплахи - ЦРКЗ, съобщава РТ.\"Готови сме да огласим цялата кореспонденция, ако американската страна даде съгласието си. Тези файлове сега са класифицирани\", коментира Николай Мурашов, зам.-директор на управляваната от ФСБ ЦРКЗ.Сътрудничеството с Вашингтон в разследването на хакерските атаки на Демократичния национален комитет (DNC) бе ограничено, а Москва получи само няколко съобщения \"съдържащи техническа информация\", обясни Мурашов.\"Руските експерти по киберсигурност я провериха още преди встъпването в длъжност на Доналд Тръмп, след това беше изпратен изчерпателен отговор на американската страна\", допълва той.Преди почти две години в САЩ започна дело, според което, Кремъл се е намесвал в изборите през 2016 г. - твърдението, което Москва определя като \"нелепо\".Нападенията срещу компютърните мрежи често правят заглавия на медиите по целия свят, а Русия е удобен заподозрян. Твърденията, че Москва се намесва в дела на други страни \"никога не са подкрепени от надеждни технически данни, които могат да бъдат анализирани от експерти\", обяснява Мурашов.Междувременно самата Русия е постоянна цел на подобни атаки от чужбина, а центърът, създаден от ФСБ по-рано тази година, регистрира над четири милиарда опити за разрушаване на руските компютърни мрежи и сървъри.Преди няколко дни, сенаторът от Демократическата партия Адам Шиф коментира, че настоящият държавен глава ще бъде първият президент на страната от много време насам, даден на съд и получил присъда  за незаконно финансиране и връзки по руската афера, която .Според доклада на спецпрокурора Мълър,  е имало още през 2015 година. Конкретно става дума за бившия адвокат на Тръмп - Майкъл Коен.Прокуратурата поиска пет години затвор за Коен, по обвинения , данъчни престъпления, опит да заблуди разследващите с фалшиви показания.", "date": "2018.12.11", "title": "Русия е готова да декласифицира кореспонденцията със САЩ за изборите от 2016 г."}
{"url": "https://news.bg/int-politics/vse-poveche-irantsi-i-turtsi-tarsyat-ubezhishte-v-evropeyskiya-sayuz.html", "text": "Службата за предоставяне на убежище в Европейския съюз обяви, че хора от Иран и Турция все повече кандидатстват за международна закрила на територията на целия ЕС, съобщава \"Асошиейтед прес\".От агенцията уточниха, че \"Иран и Турция са сред първите топ пет страни на произход през последните няколко месеца\".Според агенцията 3 170 иранци са подали молба за убежище в ЕС през октомври, като това е най-големият брой за повече от две години. Повече от един на всеки трима кандидати иранци са получили закрила през последните шест месеца.През октомври са подадени рекордните 2880 молби за убежище от турски граждани. През последните шест месеца около 44 процента от турските кандидати са получили статут на бежанец.Уточнява се, че повече от 60 500 души са подали молба за убежище през октомври в ЕС, което е най-големият брой през тази година. Повечето са били граждани на Сирия, Афганистан и Ирак.", "date": "2018.12.11", "title": "Все повече иранци и турци търсят убежище в Европейския съюз"}
{"url": "https://news.bg/crime/darzhavata-nyama-da-otneme-imushtestvo-za-2-miliona-leva-na-hristo-biserov.html", "text": "Комисията за противодействие на корупцията и за отнемане на незаконно придобито имущество (КПКОНПИ) е принудена да оттегли от съдилищата в страната искове по 19 дела на обща стойност 21 790 660 лв. Това се посочва в прессъобщение от самата комисия, от където уточняват и че това е само първоначалният анализ на органите след тълкувателното решение на ВКС на Закона за отнемане в полза на държавата на незаконно придобито имущество. Според него КПКОНПИ няма право да води дела за отнемане на имущества срещу лица, които са оправдани или чието наказателно производство е прекратено. Това се отнася за Закон за отнемане на незаконно придобитото имущество, който беше в сила преди. От Антикорупционната комисия посочват изрично, че след тълкувателното решение на ВКС на 10 декември 2018г., понеделник, Софийският градски съд е прекратил делото по иска на КПКОНПИ срещу Христо Бисеров на стойност близо 1 998 046 лв.Мотивът на съда е, че бившият зам.-председател на Народното събрание е бил оправдан по наказателното дело, послужило за започване на процедурата по гражданска конфискация.Припомняме, Софийска градска прокуратура обвини депутата и зам.-шеф на парламента от квотата на ДПС Христо Бисеров на 9 април 2015 г. за . Преди това в края на 2013 година , а дни след това срещу него започна разследване. . Делото за .От КПКОНПИ изброяват случаите, които трябва да оттеглят:", "date": "2018.12.11", "title": "Държавата няма да отнеме имущество за 2 милиона лева на Христо Бисеров"}
{"url": "https://news.bg/economics/predlagat-za-biznes-pomeshteniya-i-rabotna-raka-v-zatvorite.html", "text": "Предлагат се за бизнес помещения и работна ръка в затворите. Това стана ясно след проведена среща между председателя на Управителния съвет на Асоциацията на индустриалния капитал в България Васил Велев, заместник-министъра на правосъдието Николай Проданов и изпълнителния директор на Държавно предприятие \"Фонд затворно дело\" Иван Иванов.Беше установено, че в местата за лишаване от свобода има много недвижими имоти, които са подходящи за извършване на различни видове стопанска дейност.Държавно предприятие \"Фонд затворно дело\" е със 170 души персонал и 18 млн. лв. продажби годишно. В момента 206 фирми наемат персонал чрез него, като са позволени до 9 души на обект без охрана. Заетите са общо около 700 души.Освен това още 16 фирми са изнесли работни места в базата на затворите. Те са 12 за цялата страна (София, Пловдив, Пазарджик, Стара Загора, Сливен, Бургас, Бобов дол, Варна, Плевен, Ловеч, Враца, Белене). В някои градове разполагат с цехове, машини или общежития.Възможностите са много по-големи от реализираните до момента. Още близо 6 хиляди души биха желали да работят в предприятията.Предлага се сътрудничество чрез сключване на договори между членове на АИКБ и Държавно предприятие \"Фонд затворно дело\", от което всички биха имали полза:", "date": "2018.12.11", "title": "Предлагат за бизнес помещения и работна ръка в затворите"}
{"url": "https://news.bg/regions/zapochvat-masovi-proverki-za-nezakonna-prodazhba-na-elhi-v-plovdiv.html", "text": "Масови проверки за незаконна продажба на коледните дръвчета започва в Пловдив, информира БНТ. Всеки нарушител ще бъде глобен.Според Мирослав Димитров, директор на Регионалната дирекция по горите в Пловдив, ако коледното дръвче има пластмасова пластина, то е сигурно, че е добито по законен начин.По думите му пластините трябва да са бели с правоъгълна форма и шестцифрен номер, като могат да бъдат и жълти с овална форма.Пластината се закрепва на точно определено място - под второто разклонение от върха на отсеченото дръвче. Серията и номерът се вписват в превозния билет, който задължително трябва да придружава коледните елхи когато те се транспортират от мястото, на което са добити до търговската мрежа.Димитров посочва, че ако не се открият тези отличителни знаци трябва да се подаде сигнал на тел. 112, за да се направи незабавна проверка.По думите му Закона за горите предвижда глоба от 50 до 500 лв. и имуществена санкция в размер от 100 до 1000 лева.Ако се констатира, че длъжностно лице е извършило някакво нарушение, тогава глобите са от 300 до 5000 лева.Най-често продаваните дръвчета са ела, смърч и бял бор. От дирекцията по горите в Пловдив препоръчват да се купуват коледно дръвче с корен, което след празниците може да се засади в двора.", "date": "2018.12.11", "title": "Започват масови проверки за незаконна продажба на елхи в Пловдив"}
{"url": "https://news.bg/regions/verizhna-katastrofa-blokira-okolovrastnoto-na-plovdiv.html", "text": "Верижна катастрофа между два камиона и автомобил блокира Околовръстното на Пловдив, предаде бТВ.Инцидентът е станал днес около 11 часа между колелото за АМ \"Тракия\" и отбивката за \"Пещерско шосе\".Предполага се, че причината за произшествието е движение с несъобразена скорост. Един от товарните автомобили е спрял рязко на пътя, поради което в него се е ударила движещата се отзад кола. На свой ред тя е била ударена от втория камион.При инцидента е пострадал един от шофьорите.Сблъсъкът причини голямо задръстване, което изнерви хиляди шофьори. На Околовръстното се образува близо петкилометрова колона.", "date": "2018.12.11", "title": "Верижна катастрофа блокира Околовръстното на Пловдив"}
{"url": "https://news.bg/crime/gdbop-vleze-v-publichen-dom-v-sofiya.html", "text": "ГДБОП и Спецпрокуратурата разбиха организирана престъпна група (ОПГ) за трафик на хора с цел сексуална експлоатация, информира МВР.В хода на спецоперацията на служителите от отдел \"Трансгранична организирана престъпност\" в ГДБОП са задържани 4 лица на територията на София и Варна.Срещу четиримата спецпрокуратурата вече е повдигнала обвинения за участие в ОПГ с посочената дейност.За доказването на съпричастността на задържаните към престъпната дейност са разпитани множество свидетели, част от които са станали жертви на сексуална експлоатация, като разпитите са извършени пред съдия.Униформените са извършили претърсвания, изземвания и други процесуално-следствени действия на адреси във Варна и София, на които са пребивавали участниците в престъпната група.Претърсени са и помещения в София, които са стопанисвани от еротичен клуб.В хода на действията полицаите са намерили и иззели оръжия, значителни суми пари в различна валута, мобилни телефони и СИМ карти, компютърни конфигурации, тефтери със записки и други доказателства за престъпната дейност на групата.Трима от участниците в групата обаче не са задържани за постоянно, а с наложена мярка за неотклонение \"домашен арест\".От пресцентъра на МВР не информират за мярката за неотклонение спрямо четвъртия член на групата.Припомняме, по данни на прокуратуарата от началото на месец ноември тази година  за първите 6 месеца на годината.", "date": "2018.12.11", "title": "ГДБОП влезе в публичен дом в София"}
{"url": "https://news.bg/int-politics/sasht-nastoyavat-vsichki-strani-da-se-otkazhat-ot-severen-potok-2.html", "text": "САЩ смятат, че проектът за газопровод \"Северен поток-2\" представлява заплаха за европейската сигурност, като във връзка с това призовават всички страни да се откажат от него. Това заяви пред журналисти помощник държавният секретар по енергийните ресурси Франсис Фанън, цитиран от американските медии.\"Противопоставянето на САЩ срещу \"Северен поток-2\" се основава на нашето безпокойство, че газопроводът представлява голяма геостратегическа заплаха за сигурността на Европа\", изтъкна американският дипломат.Той повтори позицията на САЩ, посочвайки, че \"Северен поток-2\" не е търговски проект, а \"политически инструмент\" на Русия за оказване на натиск върху Европа. \"Призоваваме всички страни да се оттеглят от проекта\", настоя Фанън.През миналата седмица съветникът на президента на САЩ по националната сигурност Джон Болтън заяви, че Америка обмисля редица действия, за да спре строителството \"Северен поток-2\".По-рано високопоставен служител на Държавния департамент на САЩ подчерта, че инцидентът със задържането на военните кораби на Украйна в Керченския проток от страна на Русия трябва да накара ЕС да се откаже от \"Северен поток-2\".Германия, която има най-голямата икономика в ЕС, подкрепя \"Северен поток-2\". Германският външен министър Хайко Маас коментира след инцидента в Керченския проток, че \"Северен поток-2\" е търговски проект и нито една страна няма да спечели, ако германски и други европейски компании се откажат да участват в него.", "date": "2018.12.11", "title": "САЩ настояват всички страни да се откажат от \"Северен поток-2\""}
{"url": "https://news.bg/int-politics/turtsiya-s-nova-voennomorska-baza-v-cherno-more.html", "text": "Турция изгражда нова военноморска база на източното крайбрежие на Черно море, съобщава \"Милиет\", цитиран от ТАСС.Новият военен обект ще бъде разположен в близост до Сюрмене, на 40 километра от град Трабзон.Очакват се 400 военнослужещи и 200 цивилни в новата база.Анкара предприема тази стъпка след новината за намеренията на САЩ да изпрати военни кораби в Черно море след инцидента в Керченския пролив.В момента Турция има осем морски бази в четири морета.", "date": "2018.12.11", "title": "Турция с нова военноморска база в Черно море"}
{"url": "https://news.bg/crime/poiskaha-postoyanen-arest-za-18-godishniya-iznasilil-vazrastna-zhena-v-byala-cherkva.html", "text": "Окръжна прокуратура - Велико Търново внесе в съда искане за вземане на мярка за неотклонение \"задържане под стража\" на 18-годишения младеж, Младежът беше задържан за 72 часа до довеждането му пред съда.Припомняме, че Д.Г. е привлечен от прокуратурата като обвиняем за това, че 6 декември е изнасилил и задушил 70-годишна жена от Бяла черква.Младежът удрял жената с юмрук и притискал устата и носа ѝ с ръка вследствие, на което тя се е задушила.За извършеното престъпление се предвижда лишаване от свобода от 10 до 20 години.Предстои съдът да се произнесе по направеното искане.", "date": "2018.12.11", "title": "Поискаха постоянен арест за 18-годишния, изнасилил възрастна жена в Бяла черква"}
{"url": "https://news.bg/regions/mazh-pochina-na-perona-na-metrostantsiya-serdika.html", "text": "Мъж е починал на перона на метрото тази сутрин. Сигналът за инцидента е подаден в 8 часа, уточниха за news.bg от МВР.\"Няма престъпление, има нещастен случай\", заявиха от вътрешното ведомство.Човекът е бил на перона на метростанция Сердика-2. Той е извозен с линейка.По информация на запознати не е имало спиране на движението на мотрисите в подземната железница. За кратко е имало забавяне.", "date": "2018.12.11", "title": "Мъж почина на перона на метростанция Сердика"}
{"url": "https://news.bg/regions/dobrovoltsi-vazstanoviha-pokriva-na-hizha-kom.html", "text": "Голям брой туристи от цялата страна се отзоваха на призива за помощ за възстановяване на покрива на хижа \"Ком\" в Стара планина, предаде БНР.Припомняме, в края на ноември покривът беше отнесен от силните ветрове в Берковския Балкан. Веднага започна кампания за набиране на средства и доброволци.Благодарение на оказаната доброволна помощ от страна на планинари от София, Варна, Русе и други градове, хижата беше напълно възстановена.След навременния ремонт на 8 декември в хижата е имало организирани групи студенти.\"Ком\" ще може да посрещне гости и за коледните и новогодишните празници.", "date": "2018.12.11", "title": "Доброволци възстановиха покрива на хижа \"Ком\""}
{"url": "https://news.bg/regions/izgoryaha-nyakolko-kashti-v-kvartal-varusha-vav-veliko-tarnovo.html", "text": "Пожар унищожи няколко къщи в старинния квартал \"Варуша\" във Велико Търново, съобщи БНР.На този етап той е засегнал най-малко 4 къщи. Пред радиото комисар Красимир Кръстев заявява, че вероятната причина за пожара е поставена върху електрически котлон храна. Няма жертви и ранени хора, но щетите са големи.Четири противопожарни автомобила и десетки огнеборци продължават работа по локализирането на пламъците.Семействата, останали без покрив, ще бъдат настанени в резервни общински жилища.", "date": "2018.12.11", "title": "Изгоряха няколко къщи в квартал \"Варуша\" във Велико Търново"}
{"url": "https://news.bg/regions/hvanaha-14-godishen-zad-volana-na-otkradnat-avtomobil.html", "text": "Хванаха 14-годишно момче от Раднево зад волана на обявен за откраднат автомобил, съобщиха от Областната дирекция на МВР в Стара Загора.Сигналът за кражбата на автомобила бил подаден в понеделник около 20.30 часа. Колата - \"Фолксваген Джета\", била собственост на 45-годишна жена от Стара Загора. Преди да изчезне, тя била паркирана на ул. \"Д. Благоев\" в Раднево.След като служителите на реда предприели мерки за издирването му, автомобилът бил спрян от полицейски екип на ул. \"Рашо Костов\". При проверката униформените установили, че зад волана е 14-годишен младеж, а в колата пътували още петима непълнолетни.По случая е образувано досъдебно производство.", "date": "2018.12.11", "title": "Хванаха 14-годишен зад волана на откраднат автомобил"}
{"url": "https://news.bg/int-politics/otkriha-dokumenti-na-putin-v-arhivi-na-shtazi.html", "text": "Отделът за работа с архивите на Министерството на държавната сигурност на бившата ГДР в Дрезден намери документи и удостоверение за служба, издадено на името на Владимир Путин, съобщава \"Билд\", цитиран от ТАСС.Документите се съхранявали в отдел \"Персонал и квалификация\" на бившата областна администрация на Щази в Дрезден.Удостоверение, издадено на майор Владимир Путин на 31 декември 1985 г., е подписано лично от него и удължавано до края на 1989 г. Според ръководителя на отдела за архиви на Щази Конрад Фелбер, Путин, работещ по това време в звеното на КГБ в Дрезден, лесно е имал достъп до институции и държавни органи за сигурност на ГДР и не е бил длъжен да обяснява на никого, че работи за съветските тайни служби.Фелбер предполага, че наличието на този документ улеснява задачата за вербуване на агенти в бившата ГДР.След като завършва Ленинградския държавен университет през 1975 г., Путин е изпратен да работи в Комитета за държавна сигурност на СССР. През 1985 г. той е изпратен в офиса на КГБ в ГДР и работи в Дрезден до 1990 г. Там работи като старши комисар, асистент, старши помощник-началник отдел.Путин е говорил публично за работата си в Германия, във филма на журналиста Андрей Кондрашов, показан в началото на 2018 г., Путин разказва за събитията от края на 1989 г., когато протестиращи нахлуват в сградата на Штази в ГДР и след това искат да влязат в сградата на КГБ, за да получат архивите.В този момент Путин действал като преговарящ и не позволил на протестиращите да достигнат до представителството на КГБ.", "date": "2018.12.11", "title": "Откриха документи на Путин в архиви на Щази"}
{"url": "https://news.bg/education/vseki-deseti-uchitel-v-haskovo-e-na-srochen-dogovor.html", "text": "На срочен трудов договор е всеки десети учител в община Хасково, съобщи БНР.По информация на Регионалното управление на образованието в учебните заведения в общината (без детските градини) работят 1002-ма педагози. От тях 114 са на срочни договори. От тези 114 учители, 25 са назначени за срок, по-малък от една година. Това е нарушение на трудовото законодателство.Една от причините за срочните договори е, че директорите пестят от бюджета си. Мнението на педагозите е, че така ги държат в послушание до следващото преназначение.Според учителката по биология от село Конуш Байсие Мустафа подобно отношение на работодателя говори много.\"Втората година съм назначена пак за една година, пак с временен трудов договор. Това ми подсказа един вид, че краят ми се вижда, защото за втора година те назначават с временен трудов договор\", смята Мустафа.Според омбудсмана Мая Манолова срочните договори са проблем. Тя изтъкна, че в Закона има определени правила в кои случаи може да се сключи временен трудов договор.\"Аз ще поискам своевременно среща с министъра на образованието, за да поставя този проблем, който засега е установен в община Хасково, който може би съществува и на други места и който се изразява в нарушение от страна на директорите на училища на трудовото законодателство\", заяви Манолова.", "date": "2018.12.11", "title": "Всеки десети учител в Хасково е на срочен договор"}
{"url": "https://news.bg/int-politics/zhalti-zhiletki-za-rechta-na-makron-gluposti-blaf-teatar-kapka-v-moreto.html", "text": "Групи протестиращи \"жълти жилетки\" в цяла Франция отговориха язвително на \"трохите\", предложени от президента Еманюел Макрон в речта му по телевизията снощи, целяща да обезсили бунта им, но други са признали неговите усилия, съобщава \"Франс прес\".\"Глупости\", \"блъф\", \"театър\" и \"капка в морето\" са били сред непосредствените реакции, които посрещнаха телевизионната реч на държавния глава, в която той обяви увеличение на минималната заплата и редица други финансови мерки.На кръстовище в южния град Льо Булу около 150 \"жълти жилетки\" са се били събрали около високоговорител, слушайки внимателно думите на президента, преди да започнат да крещят в хор.\"Той се опитва да направи пирует, за да се изправи отново на крака, но можем да видим, че той не е искрен, че всичко е прах в очите\", подчертал Жан-Марк, който е автомонтьор.\"Това е просто красива фасада, за медиите, някакви тривиални мерки, това изглежда почти като провокация\", коментирал 55-годишният Тиери, който е монтьор на велосипеди.\"Всичко това е кино, това не са мерки, които да се справят с проблемите в дълбочина\", допълва Тиери и подчертава: \"Ние сме наистина гневни, връщаме се в битката.\"По-малко от час след речта на президента, пункт за заплащане на тол такса на магистрала, идваща от Испания, е бил напълно парализиран.\"Може би ако Макрон беше изнесъл тази реч преди три седмици, това щеше да успокои движението, но сега е твърде късно\", посочва 34-годишният Гаетан, един от \"Жълтите зайци на Рен\", добавяйки: \"За нас тази реч е глупост.\"В северозападната част на Франция, на кръстовище в град Льо Ман \"жълти жилетки\" са се събрали под затоплена шатра, за да гледат речта на Макрон.\"Много зле, взриви го отново\", възкликна Етиен. \"Дядо Коледа няма нищо в чувала си\", засмял се Юбер.В Източна Франция, в кафе в град Комерси, около 15 \"жълти жилетки\" са гледали речта на Макрон, прекъсвайки речта му с иронични забележки.", "date": "2018.12.11", "title": "\"Жълти жилетки\" за речта на Макрон: Глупости, блъф, театър, капка в морето"}
{"url": "https://news.bg/crime/zadarzhaha-dvama-sharlatani-izmamili-vazrastna-zhena-v-montana.html", "text": "Полицията задържа двама шарлатани, измамили възрастна жена в Монтана, съобщиха от МВР.Сигналът е подаден от дъщерята на 83-годишна жителка на с. Доктор Йосифово. Жертвата обяснила, че преди година се запознала с мъж и жена. Двамата успели да й внушат, че над семейството й тегне черна магия, а те можели да я развалят, но срещу заплащане.Така известно време жената поетапно дала на измамниците около 33 000 лв.След подадения сигнал криминалистите изградили приблизителен профил на извършителите, а вчера, 10 декември са задържали 43-годишния мъж и неговата връстница в Монтана, докато чакали поредната сума пари за \"услугата\".", "date": "2018.12.11", "title": "Задържаха двама шарлатани, измамили възрастна жена в Монтана"}
{"url": "https://news.bg/regions/kronoshpan-v-burgas-redutsira-darvesniya-prah-do-2020-g.html", "text": "Бургаският завод за дървообработка \"Кроношпан\" въвежда допълнителни мерки за редуциране на дървесния прах от производството си. Това е станало ясно на среща на предприятието с РИОСВ и Община Бургас.Предвижда се мерките да се изпълнят до началото на 2020 г. Целта е през този период в производствените линии в Бургас да бъдат внедрени най-добрите техники в дървопреработвателния сектор, които се използват в Европейския съюз. По този начин ще се изпълнят новите изисквания за допустими емисии от производства и въздействието им върху околната среда.В досегашните съоръжения на завода ще бъдат монтирани нови ръкавни филтри и \"циклон\" филтри. Предвижда се това да стане до ноември 2019 г. Предстои да се въведе в работен режим и нов електрофилтър на съоръжението за подгряване на термомасло.През следващата година ще бъдат взети допълнителни мерки и по разширяване на обхвата на новата защитна ограда около предприятието, която ще бъде с височина 8 метра.Целта на всички тези нововъведения е да се постигнат стойности на фините прахови частици, които са в нормата според новата директива. Тя влиза в сила в края на 2019 г.\"Кроношпан\" вече разполага с необходимото финансиране за закупуване на новите съоръжения и технологии.Към момента се работи по избор на доставчик на оборудването.До момента като част от поетите ангажименти пред МОСВ, Община Бургас и пред жителите на града от Кроношпан инвестираха в обособяване на зелен пояс, покриване транспортната лента на дробилката за дървесни трески, изграждане на предпазни плътни стени около складовите площи, изграждане на покрита площ за съхранение на стърготина, закупуване на почистващ автомобил и закупуване на автоматична станция за непрекъснат мониторинг на ФПЧ10.Беше въведен в експлоатация и електрофилтър за мокра очистка на газовете при сушене на дървесина. Моделът беше определен от Европейската комисия като пример за най-добра налична техника в бранша през 2015 год.Припомняме, срещу бургаския завод са подавани множество сигнали за замърсяване на въздуха в района и той неколкократно е санкциониран заради изхвърлянето голямо количество вредни емисии.", "date": "2018.12.11", "title": "\"Кроношпан\" в Бургас редуцира дървесния прах до 2020 г."}
{"url": "https://news.bg/crime/minyu-staykov-vleze-v-sada-na-invalidna-kolichka.html", "text": "Миню Стайков беше докаран в съда с линейка и на инвалидна количка, съобщи БНТ.Спецмагистратите трябваше да решат дали да го освободят, но медицинска експертиза ще установява дали състоянието му позволява да остане в ареста.Експертите ще имат 10 дни да прегледат бизнесмена. Адвокатът му е обяснил, че от както е в ареста е отслабнал с 10 кг.Припомняме, на 5 септември, специализираната прокуратура започна разследване и  ООД, \"Сис Индустрийс\" ООД и \"Топаз Мел\" ООД.Ден по-късно стана ясно, че  за участие в организирана престъпна група за продажба на акцизни стоки без бандерол, данъчни престъпления и пране на пари.Става въпрос за собственика на \"Винпром Карнобат\" и \"Сис индустрийс\" Миню Стайков, сина му Стайко Стайков, сина на кмета на Карнобат Иван Димитров, както и още петима с инициали Ц.К., М.К., Б.Х., А.Т. и Д.Д. за ръководене на организирана престъпна група за продажба на цигари без акцизен бандерол, данъчни престъпления и пране на пари.След това в събота, 8 септември, излезе решението на Специализирания съд в София, че На 19 септември, след 12-часово заседание на Апелативният специализиран наказателен бяха представени новиНа 3 октомври  Той се издирва с червена бюлетина за участие в организирана престъпна група.На 12 ноември стана ясно, че  по искане на Специализираната прокуратура от Специализирания апелативен съд. ", "date": "2018.12.11", "title": "Миню Стайков влезе в съда на инвалидна количка"}
{"url": "https://news.bg/int-politics/zovat-tereza-mey-da-podava-ostavka-a-boris-dzhonsan-da-e-sledvashtiyat-premier.html", "text": "Влиятелният британски депутат, привърженик на твърд Брекзит и председател на консервативната Европейска изследователска група Джейкъб Рийс-Мог настоя, че преговорите на британския премиер Тереза Мей с представители на Европейския съюз, които тя започва от днес, едва ли ще доведат до гарантирането на споразумение, което да получи подкрепа в британския парламент, съобщават британските медии.\"Тя ще се върне със споразумение и то пак няма да мине\" през парламента, изтъкна Рийс-Мог, допълвайки: \"Шансовете за промяна в споразумението за излизане от ЕС са малки.\"Според Рийс-Мог Великобритания не се нуждае от \"т. нар. ползи от ЕС\", включително оставането в единния пазар и в митническия съюз, тъй като те \"възпрепятстват\" Великобритания.Рийс-Мог призова Мей да подаде оставка, тъй като нейното \"калпаво споразумение\" няма да успее да получи одобрението на депутатите. Той назова Борис Джонсън като човек, който трябва да я замести, но отбеляза, че бившите министри за Брекзит Дейвид Дейвис и Доминик Рааб също биха били добър избор да бъдат следващия министър-председател.", "date": "2018.12.11", "title": "Зоват Тереза Мей да подава оставка, а Борис Джонсън да е следващият премиер"}
{"url": "https://news.bg/energy/demokratite-nastoyavat-da-se-napravyat-parvo-smetkite-po-turski-potok.html", "text": "Демократична България настоява правителството да не подписва нищо по \"Турски поток\", докато не докаже икономическите ползи за страната ни.Минимум 2,6 милиарда лева ще бъдат похарчени за нова газова инфраструктура, която да улесни евентуалния износ на руски газ през нашата територия, и то без да е ясен българският приход в тази инвестиция. Според демократите твърденията как България ще спечели 4,35 милиарда лева са напълно безпочвени и включват невероятен сценарий, при който и старата тръба от Русия, и евентуалната нова от Турция работят непрекъснато на пълен капацитет.От \"Демократична България\" се притесняват, че ще се повтори случаят с АЕЦ \"Белене\". Затова те пишат двойка по счетоводство и икономическа логика на министър Теменужка Петкова. В проекта имало много тъмни петна, според демократите. Има голяма опасност страната ни да е на загуба като цяло.Демократите искат ЕК да бъде поканена в преговорите по проекта, защото комисията защитавала по-добре нашите интереси. \"Демократична България\" иска да се осигури публичност на всички документи и отказ от търговска тайна. Те се опасяват, че този проект може да се превърне в поредното мега източване на държавния бюджет, а и страната ни да продължи да е зависима от доставките на газ от един източник.Идеята за газов хъб в България предизвикал подигравки в нашите енергийни партньори, според демократите. Затова и те настояват правителството да защити българския национален интерес.Енергетиката е сърцето на икономиката, подчерта Атанас Атанасов. Да изпуснеш питомното и да гониш дивото, така му прилича ситуацията. Има нещо необяснимо в активността на българските власти, смята Атанасов. Няма позиция на Русия какво всъщност се предлага, не може да се разбере и икономическата целесъобразност, каза още той. Според Атанасов имперският интерес на Русия е да заобиколи Украйна.Мартин Димитров призова да не се поемат ангажименти. Не искаме общи приказки, а съвсем конкретни сметки, подчерта той. Подобни проекти на тъмно е имало и преди и резултатите за страната ни са били катастрофални, по думите му. Нямаме нужда от нови руски монополни проекти, отсече Мартин Димитров.Христо Иванов посочи, че страната ни е на кръстопът. Пътят на Изток означавал по-малко демокрация, а на Запад - изисквал реформи. ГЕРБ се свличат все повече към източната част на този кръстопът, убеден е той.", "date": "2018.12.11", "title": "Демократите настояват да се направят първо сметките по \"Турски поток\""}
{"url": "https://news.bg/economics/babh-plodovete-i-zelenchutsite-sa-kachestveni-nyakoi-sa-netochno-etiketirani.html", "text": "При 198 проверки на пакетирани пресни и замразени плодове и зеленчуци в цялата страна от БАБХ не са открили несъответствия с качествените изисквания съгласно пазарните стандарти. Информацията е от Българската агенция за безопасност на храните (БАБХ).В същото време има 12 издадените предписания за отстраняването на нарушения в обектите. Сред тях са три случая, при които не са посочени данни на пакетиращата фирма.Несъответствия има в 9 обекта. В 5 от тях липсва информация върху етикета на пакетираните плодове за обработката им с добавки в храните като глазиращи агенти Е 904 и Е 914.При останалите четири обекта пакетираните цитрусови плодове нямат информация на етикета за извършената им обработка с консерванти (препарати за растителна защита) и с необходимото писмено предупреждение за потребителите, че кората е негодна за консумация.От дирекция \"Контрол на храните\" организираха тематична проверка в цялата страна за две седмици. Проверката включва производствени обекти, извършващи дейности пакетиране на пресни и/или замразени плодове и зеленчуци за продажба до краен потребител - обекти за пакетиране, складове за търговия на едро и магазини, предлагащи пакетирани плодове и зеленчуци.В хода на проверките не са констатирани несъответствия с качествените изисквания съгласно пазарните стандарти на предлаганите пакетирани пресни и замразени плодове и зеленчуци.Проверките целят установяване спазването на законодателството за храните, както и за съответствието им с изискванията на Общия пазарен стандарт или Специфичен пазарен стандарт, към който принадлежи продуктът по отношение на качеството.Това означава посочването на съответния клас върху опаковката, предоставяне на информация за храните на потребителите по отношение етикетирането на продуктите и информация за третирането им с консерванти и препарати за растителна защита, използваните добавки на етикета. На етикета не било написано плодовете да се измиват добре преди консумация.", "date": "2018.12.11", "title": "БАБХ: Плодовете и зеленчуците са качествени, някои са неточно етикетирани"}
{"url": "https://news.bg/int-politics/iran-testva-balistichna-raketa.html", "text": "Командващ на революционната гвардия на Иран коментира, че са извършили , без да уточнява какъв точно вид ракети са тествани, съобщава \"Ройтерс\".Информацията потвърждава доклад на американския държавен секретар Майк Помпео, който заяви, че в началото на месеца Иран е извършил тестове с ракета, която може да удари .Президентът на САЩ Доналд Тръмп излезе от международно споразумение за ядрената програма на Иран и .За Тръмп сделката е недостатъчна, защото не включва ограничаване на развитието на балистични ракети от страна на Иран и подкрепата им за Сирия, Йемен и Ливан.\"Ще продължим нашите изпитания с ракети ... Реакцията на американците показва, че този тест е много важен за тях и затова викат\", коментира Амирали Хаджизаде.Иран извършва до 50 изпитания на ракети годишно, допълва той.Иранското правителство отхвърля преговорите с Вашингтон за военните си способности, по-специално за своята ракетна програма, управлявана от Гвардията.", "date": "2018.12.11", "title": "Иран тества балистична ракета"}
{"url": "https://news.bg/world/top-terorist-v-gartsiya-ostava-zad-reshetkite.html", "text": "Гръцки съд отхвърли искането на осъдения ръководител на терористичната организация \"17 ноември\" Савас Ксирос за предсрочно освобождаване поради лошо здраве, съобщават гръцките медии.Ксирос, който вече е на 55 години, беше сериозно ранен, когато една самоделна бомба избуха в ръцете му през юни 2002 г. в Пирея. Инцидентът доведе до разбиването на. \"17 ноември\" всяваше ужас почти три десетилетия. През това време тя проведе 103 атаки срещу американски, британски, турски и гръцки цели. В бомбените атентати загинаха 23 души.Гръцкото законодателство позволява затворниците с тежки увреждания да бъдат освободени от затвора при определени условия. В петицията си Ксирос посочва, че има 98% увреждане.Прокурорът Одисеас Цорбатоглу препоръча искането да не бъде удовлетворено. Той припомни, че Савас Ксирос излежава няколко доживотни присъди.Решението на прокурора беше повлияно от факта, че Ксирос не е изразил съжаление за своите действия и би могъл да бъде вдъхновение за ново поколение от терористи.Съдът постанови, че Ксирос трябва да излежи поне 25 години, преди да иска предсрочно освобождаване.", "date": "2018.12.11", "title": "Топ терорист в Гърция остава зад решетките"}
{"url": "https://news.bg/world/makron-specheli-otnovo-lyubovta-na-frantsuzite.html", "text": "Повечето от французите са доволни от  Еманюел Макрон, дадени по време на телевизионен обръщение към нацията на 10 декември. Това са данните от проучване на OpinionWay.Според него 78% от анкетираните одобряват данъчните облекчения, а 68% - увеличението на минималната месечна заплата с 100 евро. Според френските медии, 54% от французите смятат, че е необходимо да се спрат протестите на \"жълтите жилетки\", докато 45% подкрепят продължаването им. Трябва да се отбележи, че нивото на подкрепа за самите движения в страната почти не се промени - 66%.В същото време 50% от респондентите считат речта на президента за неубедителна, а 49% вярват на Макрон.Изследването е проведено веднага след излъчването на речта на френския президент между 991 души на възраст над 18 години.В понеделник вечерта френският президент се обърна към нацията. Макрон обеща да увеличи минималната месечна заплата от € 100 евро от 2019 година, допълнителна необлагаема премия за работещите французи в края на тази година, пенсиите под €2000 ще бъдат освободени от данъци.", "date": "2018.12.11", "title": "Макрон спечели отново любовта на французите"}
{"url": "https://news.bg/world/gartsiya-shte-e-most-mezhdu-es-i-rusiya.html", "text": "Гърция възнамерява да се превърне в мост за диалог между Европейския съюз и Русия. Това съобщи в понеделник на журналистите първият заместник-министър на външните работи на Гърция Йоргос Катрунгалос след срещата на Съвета на ЕС на равнище външни министри в Брюксел.Той посочи, че Гърция стои твърдо зад споразумението с Македония от Преспа като гаранция за европейската и атлантическата интеграция на Скопие.Особено по темата за Западните Балкани, която е от пряк интерес за нас, ние подчертахме, че ние постоянно подкрепяме тяхната европейска перспектива - за да стабилизираме региона и да дадем перспективите за демокрация и просперитета на техните народи, каза Йоргос Катрунгалос.Той не пропусна да припомни и последната визита на ", "date": "2018.12.11", "title": "Гърция ще е мост между ЕС и Русия"}
{"url": "https://news.bg/world/tereza-mey-minava-v-diplomaticheska-initsiativa.html", "text": "Британският премиер Тереза ​​Мей ще се срещне с германския канцлер Ангела Меркел във вторник, за да обсъди проблемите, свързани с Брекзит. Това съобщи АП.Британският министър-председател ще обсъди и Брекзит с холандския си колега Марк Руте в Хага.Дипломатическата совалка на Тереза Мей има за цел да получи от европейските лидери така наречената \"възстановка за задържане\" за Северна Ирландия. Това е режим, подкрепящ престоя на британския регион в митническия съюз на ЕС и единния европейски пазар след Брекзит. Лондон настоява този Мей вече отложи за неопределено парламентарно гласуване на  относно условията за оттегляне на страната от Общността. В изказване в Камарата на общините на британския парламент тя призна, че първоначално планираната процедура за , защото няма шанс за успех.Причината за това е, че споразумението, постигнато с ЕС относно , не отговаря на много от очакванията на политическите сили в Обединеното кралство.Лидерите на ЕС одобриха споразумението с Великобритания за Брекзит и политическата декларация за бъдещите отношения с Лондон на 25 ноември. За да влезе в сила, това споразумение трябва да бъде одобрено от Европейския парламент и британските депутати.Брекзит е насрочен за 29 март 2019 г., след което според плана трябва да има преходен период, който да продължи до края на 2020 г.", "date": "2018.12.11", "title": "Тереза Мей минава в дипломатическа инициатива"}
{"url": "https://news.bg/world/blizo-eur10-mlrd-za-merkite-na-makron.html", "text": "Икономическите мерки, обявени от френския президент Емануел Макрон за овладяване на протестите на \"жълтите жилетки\", ще изискват разходи от €8-10 млрд., пресмята в \" Фигаро\".Френският държавен секретар Оливие Дюсал обяви, че френското правителство е в процес на \"фина настройка на икономическите механизми\".Той добави, че френският кабинет все още не е взел решение за финансирането на мерките, обявени от президента Франсоа Макрон. Преди да направи обръщението си държавният глава се е срещнал с представители на партии, предприятия и синдикати, за да обсъди начините за съживяване на икономиката.Заместник-председателят на ЕК Валдис Домбровскис заяви, че Брюксел ще проучи внимателно бюджетните последици от мерките на Макрон и дали те няма да нарушат бюджетната рамка.Френският президент обяви вдигане на минималната работна заплата със €100, но и редица социални облекчения за пенсионерите и работещите.", "date": "2018.12.11", "title": "Близо €10 млрд. за мерките на Макрон"}
{"url": "https://news.bg/weather/slantse-probiva-oblatsite-1.html", "text": "Днес над Западна България облачността ще е разкъсана, значителна ще се задържи над източните и планинските райони. Дъжд ще вали по морското крайбрежие, а слаб от сняг ще има главно в Североизточна България и в планините. Ще продължи да духа умерен, в Дунавската равнина временно силен вятър от запад-северозапад. Максималните температури ще са между 2° и 7°.Това съобщават от НИМХ.В планините облачността ще е значителна със слаби превалявания от сняг. Ще духа умерен до силен северозападен вятър. Максималната температура на височина 1200 метра ще е около минус 4°, на 2000 метра - около минус 11°.По Черноморието ще е предимно облачно със слаби валежи от дъжд. Ще духа слаб до умерен северозападен вятър. Максимална температури на въздуха 5-8°. Температурата на морската вода е 8-10°. Вълнението на морето ще е 1-2 бала.", "date": "2018.12.11", "title": "Слънце пробива облаците"}
{"url": "https://news.bg/crime/razpitvat-bivshiya-zam-kmet-krusev-v-spetsprokuraturata.html", "text": "Бившият столичен зам.-кмет Евгени Крусев е призован на разпит в Специализираната прокуратурата днес следобед, съобщава БНР.Крусев обясни миналата седмица, че след като е получил призовка като обвиняем от прокуратурата за ремонта на ул. \"Граф Игнатиев\", заема отговорна и мъжка позиция и се оттегля. Делото е започнато от сигнал на \"Спаси София\".Главния прокурор Сотир Цацаров коментира, че \"конкретно е свързан с обществената поръчка, която е свързана с шумо- и виброизолиращи подложки. В конкретния случай става дума за нарушение на разпоредба на Закона за обществените поръчки и отговорността ще бъде за длъжностно престъпление\".Цацаров добави, че не трябва да \"оставаме с впечатление, че прокуратурата не дава информация, но не е редно такава информация да бъде давана само на базата на връчена призовка. Към момента, в който обвинението е предявено, ще имате пълна информация\".Припомняме, бившият зам.-кмет  заради ремонта на улица \"Граф Игнатиев\". По-късно главният прокурор Сотир Цацаров посочи, че , свързано с нарушение на Закона за обществените поръчки.Припомняме, освен че ремонтът на столичната улица \"Граф Игнатиев\" продължава много след срока за изпълнение на обекта, той бе съпътстван и от редица скандали - , поставянето на  и други. По-голям отзвук имаше съпътстващия проект около църквата \"Свети Седмочисленици\" и общественото възмущение от избора на плочки.Проблем обаче се оказа и промяната на проекта за трамвайните релси, покрай който се разбра, че е променено изпълнението на обществената поръчка и виброизолационна настилка. По тази причина Министерството на регионалното развитие и благоустройството извърши , за да се увери, че качеството на използваните материали отговаря на стандартите.Освен това през октомври тази година строителната компания заради некачественото изпълнение на обществената поръчка. Освен това прокуратурата започна  не само за злоупотреба с евросредства, но и за пране на пари.На 27 ноември , а на следващия ден бяха  по булеварда. Тогава зам.-кметът по транспорт на столицата Евгени Крусев увери, че трасето вече е напълно изградено и ще бъде отворено до Коледа.", "date": "2018.12.11", "title": "Разпитват бившия зам.-кмет Крусев в спецпрокуратурата"}
{"url": "https://news.bg/politics/zhelyazkov-i-prevozvachi-obsazhdat-paketa-mobilnost.html", "text": "Министърът на транспорта Росен Желязков и международни превозвачи обсъждат предстоящите действия по пакета \"Мобилност\". Според Камарата на превозвачите, приетите текстове са с претенции да защитават работниците, но реално нарушават човешките им права, съобщава БНТ.Изискването шофьорите да се прибират в страната, от която са тръгнали ограничава свободното им движение. Желязков коментира, че е умерен оптимист в ЕП да се предвиди изключение от правилото за забрана за ползването на почивките на шофьорите в кабината на камиона.Транспортният министър възнамерява да разговаря с евродепутати и при обсъждането в ЕП да се предвиди изключение, когато почивките са на подходящи места.За приетия в ЕС пакет \"Мобилност\",  за т.нар. план \"Макрон\".По думите му те са имали ясно и единодушно мнение, заедно с превозвачите и евродепутатите ни. Този проблем показва разделението на Европа на периферия и централни държави, каза още той. Според транспортния министър българските превозвачи са много конкурентноспособни и имаме един от най-добрите автопаркове.По думите му тези общи законодателни решения целят да не засегнат големите европейски държави, но по този начин те дискредитират периферните държави и ги ощетяват. Според него за съжаление решенията в Съвета на ЕС се взимат по държави и за да се блокира този закон, то е трябвало поне 12 държави да не го подкрепят, но Полша и Чехия в последния момент са се отказали.", "date": "2018.12.11", "title": "Желязков и превозвачи обсъждат пакета \"Мобилност\""}
{"url": "https://news.bg/regions/dva-sluchaya-na-ku-treska-pri-ovtse-otkriha-vav-vidinsko.html", "text": "Ку-треска при овце е открита в два случая на в област Видин, като след консумация на прясно сирене от ферма се е заразил софиянец, съобщава БНР.Взети са необходимите мерки за неразпространение на заболяването, стадата са в белоградчишкото село Дъбравка и в кулското село Тополовец.Доктор Валери Велков, началник отдел Здравеопазване на животните в Агенцията по храните във Видин коментира, че е открито случайно,\"от Дъбравка трябваше да пътуват към изложба за животни в Хановер. На случаен принцип взехме проба. Има положителна за ку-треска и германците отказаха партидата\".Стадото в Тополовец, Кулско е открито след получена информация, че софиянец е купил неузряло прясно сирене и го е консумирал, след което се разболял от ку-треска и по обратната връзка е изследвано стадото и една от пробите в положителна.\"От кърлежи се продава, не е типична за нашия регион, обаче заболяват и хора, при консумация на неузряло, прясно сирене или сурово мляко, леко пастьоризирано. Месото след термична обработка не е проблем\", допълва д-р Велков.Стопаните не получават обезщетение от държавата заради заболяването, но болните животни ще бъдат унищожени и се очакват останалите проби. На двете ферми са направени оздравителни планове.Наложени са карантини за продажба и движение на животните, до изясняване не здравния статус, а стадата се наблюдават, коментира д-р Валери Велков.", "date": "2018.12.11", "title": "Два случая на ку-треска при овце откриха във видинско"}
{"url": "https://news.bg/politics/moskov-vizhda-sayuznitsi-v-simeonov-i-karakachanov-ne-i-v-siderov.html", "text": "Бившият здравен министър Петър Москов и някогашно главно действащо лице в Реформаторския блок вижда съюзници в патриотичните формации за новия си политически проект, подробности за който ще даде в началото на следващата година. Това коментира той в сутрешния блок на Би Ти Ви. Москов обаче поставя условие - съюзници не могат да му бъдат формации, които прикриват социалистически възгледи под понятието патриотизъм, визирайки \"Атака\" и Волен Сидеров, които той нарече \"отровен двойник\" на всичко смислено, който делегитимира патриотизма у нас.Той допусна, че сред съюзниците му може да са Валери Симеонов и неговата НФСБ, както и ВМРО на Красимир Каракачанов.Най-важният белег на патриотичните формации, с които Москов би колаборирал, е да имат проевропейска ориентация. По думите му, НФСБ също така доказали, че са партия, която защитава интереса на малкия и средния бизнес.Запитан за отношението му към \"Демократична България\", където са повечето от бившите му съмишленици от Реформаторския блок, Москов посочи, че не иска да говори за тях, като само отбеляза, че либералната линия, следвана от формацията, също имала своите привърженици, но очевидно не гледа на тях като на бъдещи съюзници. Той коментира и проблемите на Правителствена болница, като обясни, че нейните проблеми били като на всяка друга голяма болница в страната.Относно финансовото състояние на лечебното заведение, което е натрупало 30 млн. лв. задължения и има неизплатени заплати, Москов изтъкна, че проблемът бил в системата и отсъствието на държавата от здравеопазването. Според него не липсата на достатъчно пари е основният проблем, тъй като финансирането в здравната система нараства ежегодно със стотици милиони, а пък резултатите са все едни и същи. Според него превръщането на Правителствена болница в педиатрична ще отнеме няколко години, ако идеята се реализира в добрия си вариант. От преструктурирането неминуемо щял да пострада и обучителният процес на  към Софийския университет. Той съобщи също, че преди 3 г., когато бил министър, е имало осигурени 20 млн. евро от Норвежкия фонд за изграждането на детска болница у нас. Какво се е случило с този проект, той не знаел.", "date": "2018.12.11", "title": "Москов вижда съюзници в Симеонов и Каракачанов, не и в Сидеров"}
{"url": "https://news.bg/politics/jordanov-znae-che-makedonski-ezik-nyama-ot-nauchna-gledna-tochka-no-ot-politicheska-ima.html", "text": " Първо трябва да се мисли, а после да се действа, а нашите политици първо приемат договори и после се сещат, че е трябвало да мислят преди това. Македонският език е норма, диалект на българския език и от научна гледна точка такъв език няма, но това не е така от политическа, коментира пред БТВ бившият ни посланик в Македония Александър Йорданов.Той обясни, че македонският премиерът Заев говори това, което е подписал като договор с Гърция: \"В договора с Гърция, Македония се отказа от претенциите си към античното наследство, което Гърция смята за свое, но за сметка на това получи това, което македонизмът като доктрина настояваше през всичките тези десетилетия, след 1945 г. особено. И то е, че гражданите на тази бъдеща Северна Република Македония ще се наричат македонци, езикът им е македонски език и ще имат история такава, каквато те си я кажат, че имат\".\"Според мен Каракачанов прави опит да се върне в говоренето си като партиен лидер, забравяйки обаче, че той е вицепремиер на държава, министър на отбраната, който е вдигнал ръка и е гласувал за този българо-македонски договор. И най-малко на него му прилича да се прави на изненадан от това, че този договор предполага различно тълкуване в двете страни\", коментира бившият посланик в Македония.Йорданов смята, че Москва спъва през Каракачанов членството на Македония в ЕС, както и че по този начин военният ни министър се опитва да насочи вниманието другаде заради скандалите около ВМРО и с изхранването на българската армия. \"На мен вече ми омръзна в България да има политици, които сутринта говорят едно, а следобед точно обратното. Давам пример именно с Красимир Каракачанов, който през юни е казал: \"Ние сме признали страната с това име, признали сме и македонския език\", обясни бившият посланик в Македония\"Каракачанов на 16 септември имаше визита в Скопие като министър на отбраната и там той допусна речта му да се превежда на македонски език и не възрази на място, ако трябваше да възразява защо му се превежда на македонски език\", коментира Александър Йорданов.", "date": "2018.12.11", "title": "Йорданов знае, че македонски език няма от научна гледна точка, но от политическа има"}
{"url": "https://news.bg/crime/hakeri-iztochvat-golemi-sumi-ot-bankovite-smetki-na-balgarski-kompanii.html", "text": "Големи български компании стават жертва на хакери, които крадат големи суми от банковите им сметки заради лоша киберкултура. Това разкри Явор Колев, началник на отдел \"Киберпрестъпност\" в ГДБОП, в сутрешния блок на Нова телевизия.По думите му, откраднатите суми са от порядъка на 200-600 хил. евро. А в световен мащаб престъпници са източили от фирмени сметки суми за над 1 трлн. долара. Колев разясни, че е достатъчно компютърът на счетоводител да бъде заразен с вирус, за да се промени номерът на банкова сметка, към която се насочват преводите, извършвани от фирмата. Това ставало с помощта на \"мулета\".\"Мулето е човекът, който открива банкова сметка, по която се превеждат парите и неговата роля е да разкъса връзката между организаторите на престъпната дейност и жертвата, което затруднява полицията в проследяването на парите. Едните мулета се набират чрез сайтове за обяви на работа, които след като получат парите ги превеждат в съответните сметки, а за \"услугата\" получават между 3 и 5% от сумата. Другият тип мулета са хора с нисък социален статус и бивши затворници, наемани от местни организирани престъпни групи\", обясни Колев.В рамките на мащабна операция на ГДБОП били идентифицирани 112 финансови мулета. До момента били предотвратени щети за 500 хил. евро.", "date": "2018.12.11", "title": "Хакери източват големи суми от банковите сметки на български компании "}
{"url": "https://news.bg/crime/avtokradetsat-yaroslav-dimitrov-yaro-e-zadarzhan-v-petrich.html", "text": "Автокрадецът Ярослав Димитров-Яро е задържан снощи в Петрич. Издирван е с европейска заповед и се е представял с чужда лична карта, съобщава НоваТВ.Доведен е в Благоевград към 20 часа и след направената справка е установено, че това е 35-годишния Ярослав, роден в Герман и с влязла в сила 8-годишна присъда за автокражби в цялата страна.Издирван в цяла Европа и не може да бъде задържан в благоевградския следствен арест, поради което е транспортиран в София, за да излежи присъдата си.Припомняме, Ярослав Димитров се прочу с това, че  и през 2015 година трябваше да излежи 10-месечната си присъда,  на родна земя.Случаят на Яро стана скандално известен, тъй като  и арестува крадеца, едва след като клип с негова кражба взриви социалните мрежи.На 27 август 2015 г., няколко часа след като  без всякаква мярка за неотклонение автокрадеца Димитров, прокуратурата съобщи, че го е арестувала отново.", "date": "2018.12.11", "title": "Автокрадецът Ярослав Димитров-Яро е задържан в Петрич"}
{"url": "https://news.bg/regions/api-proveryava-postavyaneto-na-mantineli-na-patya-svoge-sofiya.html", "text": "Председателят на Управителния съвет на Агенция \"Пътна инфраструктура\" инж. Светослав Глосов и инж. Дончо Атанасов - член на УС на АПИ, ще проверят работата на фирмата, поставяща нови мантинели на пътя Своге - София, в участъка преминаващ през град Своге, съобщава АПИ.На 5 декември е монтирана ограничителна система на съоръжението, непосредствено преди мястото на пътния инцидент. Въпреки че, поставянето на мантинели в урбанизирана територия, какъвто е случаят в Своге, не е отговорност на АПИ е поет ангажимент пред жителите на Своге след срещите при Омбудсмана на Република България това да се направи до 12 декември, за да се повиши безопасността на движение в отсечката.Продължава и досъдебното производство, което трябва да установи кой е собственикът на мантинелата, поставена в участъка преди катастрофата.Според Правилника за прилагане на Закона за пътищата - чл. 48, т. 1, буква \"б\", в урбанизираните територии за населените места до 100 000 души, каквато е и община Своге, Агенция \"Пътна инфраструктура\" отговаря за поддържането на платното за движение - т. е. от бордюр до бордюр.Отговорност на конкретната община са тротоарите, мантинелите, подземните съоръжения, велосипедните алеи, паркингите, пешеходните подлези, осветлението и крайпътното озеленяване извън платното за движение на републиканските пътища в границите на селата и селищните образувания, обясняват от АПИ.\"Ако до понеделник не бъде сменена тази мантинела, ще я сменим, за да не се повтори това безумие\", коментира пред НоваТВ Диана Русинова от Института за пътна безопасност и допълни, че нямат това право, но нямат друг изход.\"Община Своге няма задължения, свързани с мантинелат. Дали сме необходимите документи на съответните институции. Приветствах решението на АПИ да подменят съоръжението. Те имат достатъчно опит, за да направят мантинелата така, че тя наистина да върши работа\", обясни зам.-кметът на Своге Валентин Михайлов.Местните жители коментират, че опасният завой е причина за много катастрофи. Според тях обясненията, които дават институциите, не са задоволителни. Те са разочаровани, че от АПИ все още не са предприели мерки въпреки настъпването на зимния сезон.От Министерски съвет са коментирали тази сутрин, че ще има реакция от страна на институциите.Припомняме, според Института за пътна безопасност (ИПБ), има опасност от възникването на нови тежки пътни инциденти в участъка край Своге, където преди 3 месеца .В писмо го главния прокурор Сотир Цацаров от института пишат, че три месеца след трагични инцидент край Своге, който стана повод и за , все още не може да се установи кой трябва да възстанови еластичната ограда.Миналата седмица Агенция \"Пътна инфраструктура\" предложи социалистите да посочат експерти, които да се заемат с оценяването на качеството на пътните настилки в страната. Депутатът от БСП Елена Йончева внесе  за качеството на изгражданите в момента и в последните години пътища. Повторното искане бе подкрепено с допълнителни подписи.Мотивът на вносителите на сигнала е, че .От Камарата на строителите няколко пъти публично поискаха помощ .Въпросът беше остро , в която загинаха .", "date": "2018.12.11", "title": "АПИ проверява поставянето на мантинели на пътя Своге - София"}
{"url": "https://news.bg/int-politics/tramp-se-trevozhel-ot-impiychmant.html", "text": "Президентът на САЩ Доналд Тръмп \"е изразил опасения, че може да бъде отстранен от длъжност\" (импийчмънт) заради плащанията, направени от бившия му адвокат Майкъл Коен, към жени, за да си мълчат за аферите му с тях. Това е разкрил източник, запознат със ситуацията, цитиран от Си Ен Ен.Президентът не е \"сигурен\", че ще се стигне до импийчмънт, въпреки че го смята за \"реална възможност\", уточнява източникът.Други източник е обяснил, че сътрудници на Белия дом смятат, че финансовите нарушения по време на предизборната кампания са \"единственият проблем, който може да има значение\" в процеса по импийчмънт.По-рано Тръмп отново атакува разследването на специалния прокурор Робърт Мюлър за президентските избори през 2016 г., изтъквайки, че Коен \"просто се опитва да намали присъдата си\", като сътрудничи на властите.", "date": "2018.12.11", "title": "Тръмп се тревожел от импийчмънт"}
{"url": "https://news.bg/energy/kubrat-pred-bedstveno-polozhenie-mozhe-da-ostane-bez-voda.html", "text": "Жителите на град Кубрат и на 17 села могат да останат без вода непосредствено преди коледните празници, съобщиха от Нова телевизия.Причината са задълженията на местното ВиК дружество към енергото, които възлизат на 3 милиона лева. Дългът е от близо 10 години.Алкин Неби е кмет на града от март миналата година. Според него е невъзможно за толкова кратко време да се изплати сума, която се равнява на една четвърт от годишния бюджет на общината.Общината е отговорна, защото ВиК дружеството е общинско, обясни той.В понеделник екипи на електроразпределителното дружество изключиха тока на ВиК дружеството. Беше оставено единствено захранването на командния пункт за помпите, които подават вода. Засега жителите в района - близо 20 000, имат вода. Не е ясно обаче докога.Кметът Алкин Неби обясни, че законово няма как общината да приеме споразумение с енергото, защото от дружеството искат дългът да бъде погасен до една година. Той е на мнение, че натрупаните задължения са заради лошо управление на ВиК дружеството и липса на отговорност.По тази причина Неби призова прокуратурата да се самосезира и да провери кой е виновен за това да се стигне до подобна ситуация.Ако в сряда токът на всички съоръжения на ВиК дружеството бъде спрян, кметът е готов да обяви бедствено положение в общината.", "date": "2018.12.11", "title": "Кубрат пред бедствено положение, може да остане без вода"}
{"url": "https://news.bg/world/balgariya-i-rumaniya-s-podkrepa-za-shengen.html", "text": "Европейският парламент обсъди тази вечер доклада на евродепутата Сергей Станишев за приемането на България и Румъния в Шенгенското пространство. Документът ще бъде подложен на гласуване днес.Лидерът на ПЕС настоява за пълно приемане на България в Шенгенското пространство едновременно със сухопътни, морски и въздушни граници. През ноември текстът беше одобрен от комисията по вътрешни работи в Европейския парламент.Станишев отбеляза, че членството в Шенген има ясни критерии и това, което предлагат в Европейския съвет, е половинчато решение, което ще създаде опасен прецедент, припомня БНТ.Това е продължаването на третирането на България и Румъния като неравноправни страни членки, защото договорът за Шенген е много ясен - изпълняваш критерии, длъжни са да те приемат като страна член, коментира той предложението поетапно да влезем по въздух, море и суша.Затова трябва да сме категорични в отстояването на нашата позиция и да не приемаме да ни се подхвърля един кокал, и за неопределено време да се отлага това, което е най-важно за нас - пълноправното цялостно влизане в това число по суша, каза Станишев.Странно е, че в дебата не участва представител на Съвета на ЕС - институцията, която трябва подкрепи Румъния и България в Шенген.", "date": "2018.12.11", "title": "България и Румъния с подкрепа за Шенген"}
{"url": "https://news.bg/press/dvoyno-poveche-mitnichari-sakrashtavat-chinovnitsi-evropa-s-otlichna-otsenka-za-patishtata-ni.html", "text": "Двойно повече митничари, съкращават чиновнициМитниците в сегашния им вид ще бъдат закрити на 7 януари 2019 г., за да бъдат основно преструктурирани.Това е записано в проект за промени в Устройствения правилник на едната от двете приходни агенции, които са предложени от финансовия министър Владислав Горанов за обществено обсъждане.Те се налагат, след като парламентът прие предложението на кабинета за промени в Закона за митниците, които бяха записани в заключителните разпоредби на Закона за корпоративното подоходно облагане.Европа с отлична оценка за пътищата ниБългарските пътища и магистрали са качествени и отговарят на европейските стандарти, категорични са проверяващите от Европейската комисия, които са направили одит на готовите и изграждащите се шосета и аутобани у нас, финансирани с европейски средства. Това стана ясно от отговорите, които получи в. \"Труд\" на зададени въпроси към Агенция \"Пътна инфраструктура\".През 2014 г. ЕК прави проверка на участъци от магистралите \"Тракия\", \"Марица\", \"Струма\" и \"Хемус\", финансирани по Оперативна програма \"Транспорт\" 2007-2013 г. Направен е и одит на извършените рехабилитации на пътища по Оперативна програма \"Регионално развитие\"-2007-2013.Скъпият ток вдига хляба с 10%, колбасите - с 5 на стоСкъпият ток ще вдигне цената на хляба с 10%, а на колбасите - с 5 на сто, прогнозират производители. Повишените цени на енергията ще вдигнат и други хранителни и нехранителни стоки от потребителската кошница, като например мляко, безалкохолни, дрехи и обувки.Хлебопроизводителят от Балчик Николай Пармаксъзов съобщи, че доставчикът му на промишлена електроенергия за фирмата вече е вдигнал цената с 13-14 на сто и това ще го принуди да оскъпи продуктите си с десетина на сто, като това е минимумът.И Очите като Иванчева, жалва се от кошмарна килияРодният наркобос Димитър Желязков-Митьо Очите има сходни проблеми с бившата кметица на столичния район \"Младост\" Десислава Иванчева. И двамата са в шок и ужас от условията в килиите, където са настанени. Докато Иванчева трепе по 30 хлебарки на нощ и се бори с влагата и мръсотията в следствения арест в столицата, Очите трябва да дели помещение с още 50 арестанти в турския зандан.Заев до Каракачанов: Мое право е да бъда македонец и да говоря македонски езикДа бъда македонец и да говоря македонски език е мое право, това е европейска ценност. Такъв бе отговорът на премиера на югозападната ни съседка Зоран Заев на острите атаки от последните дни на българския вицепремиер и министър на отбраната Красимир Каракачанов, както и на изявленията на първия дипломат на София Екатерина Захариева, предава македонската информационна агенция \"Мета\", цитирана от Агенция Фокус.В рамките на публичния дебат в Щип за конституционните промени, Заев все пак увери, че ще продължи с усилията си за изграждане на приятелство с България.Държавната \"Автомагистрали\" и \"АБ\" получиха поддръжката на \"Тракия\" и \"Марица\"В следващите пет години държавната компания \"Автомагистрали\" ще поддържа магистрала \"Тракия\" между Стара Загора и Бургас. Хасковската строителна фирма \"АБ\" пък ще отговаря за магистрала \"Марица\", както и досега.Това става ясно от протоколите на Агенция \"Пътна инфраструктура\" (АПИ) по поръчката за поддържане на магистралите. Договори ще се подпишат, ако няма жалби в Комисията за защита на конкуренцията. Това, което фрапира обаче, са странните ценови разминавания между двата победителя в отделните дейности. Те стигат до няколко пъти разлика за едни и същи неща.Пожарникарите негодуват срещу орязан бюджетБюджетът за пожарникарите е съкратен със 7 млн. лева, а това застрашава човешки животи, алармираха от Националния синдикат \"Огнеборец\".Те излязоха с открита позиция заради постановление на Министерски съвет, с което се отнемат близо 7 млн. лева от бюджета на дирекцията, за да се компенсират разходи по бюджетни програми на МВР.Нито едно от политически ръководства на ведомството, ръководили го през последното десетилетие, не е изпълнило задълженията, възложени му със закон, категорични са синдикатите.В тези задължения на работодателят трябва да осигури здравословни условия на труд на служителите си. Липсата на годни защитни облекла и съоръжения за пожарникарите и спасителите увеличава риска от професионални заболявания.Някои от тях са нелечими и неслучайно в докладите по заболеваемостта на служителите от МВР не фигурира статистика за броя на заболелите огнеборци и спасители.", "date": "2018.12.11", "title": "Двойно повече митничари, съкращават чиновници, Европа с отлична оценка за пътищата ни"}
{"url": "https://news.bg/world/lyo-pen-makron-priznava-svoite-greshki.html", "text": "Лидерът на Националния фронт Марин льо Пен заяви, че поради протестите президентът Еманюел Макрон решил да коригира погрешните решения, взети в данъчната сфера, но не и да признае недостатъците на своята политика. Тя пише за това в Twitter след обявяването на извънредно положение в страната.\"Макрон се противопостави на някои от данъчните си грешки, изправен пред протести, а това е добре, но отказва да признае, че неговият правителствен модел се оспорва\", пише Льо Пен.", "date": "2018.12.11", "title": "Льо Пен: Макрон признава своите грешки"}
{"url": "https://news.bg/world/mey-platila-usd120-000-za-reklama-na-brekzit.html", "text": "Правителството на Великобритания е изразходвало повече от 120 хил. долара за  в социалната мрежа \"Фейсбук\". Това съобщи в. \"Дейли Телеграф\".Според вестника британският кабинет изразходва тази сума за популяризирането на 11 видеоклипа през седмицата.Както бе отбелязано, поставянето на реклами беше свързано с опасенията, че няма да се гласува сделката за условията за излизане на Великобритания от ЕС в парламента на страната.По-рано беше съобщено, че британският министър-председател Тереза може да  по споразумението за условията на споразумението по Брекзит.", "date": "2018.12.11", "title": "Мей платила $120 000 за реклама на Брекзит"}
{"url": "https://news.bg/world/merkite-na-makron-sreshtu-zhaltite-zhiletki-otivat-na-proverka-v-ek.html", "text": "Обявените от френският президент Еманюел Макрон ще бъдат проучени от Европейската комисия.Те бяха обявени на нарочна пресконференция от Елисейския дворец. Инициативата на Макрон има за цел уталожи гнева на \"жълтите жилетки\".Заместник-председателят на ЕК Валдис Домбровскис заяви, че Брюксел ще проучи внимателно бюджетните последици на мерките на Макрон и дали те няма да нарушат бюджетната рамка.Френският президент обяви вдигане на минималната работна заплата със €100, но и редица социални облекчения за пенсионерите и работещите.Няма да се облагат и парите за извънреден труд.Макрон прикани работодателите, които могат да си го позволят, да платят на своите работници специална премия за края на годината, която да бъде освободена от данъци и социални удръжки.", "date": "2018.12.11", "title": "Мерките на Макрон срещу \"жълтите жилетки\" отиват на проверка в ЕК"}
{"url": "https://news.bg/world/novi-promeni-v-beliya-dom.html", "text": "Президентът на САЩ Доналд Тръмп може да назначи бившия губернатор на Ню Джърси - Крис Кристи, за ръководител на персонала на Белия дом. Това съобщава Си Ен Ен, цитирайки пожелали анонимност източници.Според телевизията Тръмп сериозно обмисля кандидатурата на Крис Кристи сред шестима други.Както бе отбелязано, бившият губернатор на Ню Джърси и президентът на Съединените щати са приятели от 2016 г.По-рано Тръмп каза, че началникът на персонала на Белия дом Джон Кели ще напусне поста си до края на годината. Смяната идва в най-турбулентната за Тръмп година.Той е подложен на набиращ сила скандал за руската намеса в изборите и на разследвания за своите финанси.", "date": "2018.12.11", "title": "Нови промени в Белия дом"}
{"url": "https://news.bg/society/barziyat-vlak-sofiya-varna-izleze-ot-relsite.html", "text": "Бързият влак от София за Варна излезе от релсите, съобщиха от Националния железопътен превозвач.Движението на влаковете в участъка между гарите Реброво и Своге е прекъснато от около 8:00 часа.Създадена е организация за изтегляне на вагоните с друг локомотив в гара Реброво.Във влака са пътували около 100 пътника, които вече са придвижени с последния вагон от композицията до гарата в Реброво.Националният железопътен превозвач ще осигури превоз с автобуси между Реброво и Своге за пътниците от всички преминаващи влакове до възстановяването на движението в участъка.На място се извършва оглед от експерти на БДЖ и НКЖИ за изясняване на причините за възникналата ситуация.", "date": "2018.12.11", "title": "Бързият влак София-Варна излезе от релсите"}
{"url": "https://news.bg/regions/obshtina-bansko-puska-wifi-na-obshtestveni-mesta.html", "text": "Община Банско получава 15 000 евро за инсталирането на безплатен интернет на обществени места по инициативата WiFi4EU.Средствата ще бъдат вложени за изграждане на безплатна интернет мрежа в зали, библиотеки, музеи, паркове, площади и други. Срокът за изпълнение е 18 месеца.До края на 2018 г. се очаква да бъде подписано споразумение с Комисията за получаване на ваучера.През следващата година ще се направи избор на инсталационна компания, която да изгради избраните точки за достъп до високоскоростен интернет.Местната администрация трябва да поддържа новоизградената мрежа напълно активна за период от 3 години.Банско се класира девета сред общо 113-те класирани български общини по проекта. Те успяха да кандидатстват в първите 10 секунди от отварянето на конкурса в конкуренция с останалите почти 13 000 кандидати от цяла Европа.Основният принцип за избор е \"пръв кандидатствал - пръв спечелил\". Българските местни власти ще получат финансиране в размер на 1 695 000 евро, което е приблизително 4.04 % от бюджета на инициативата.", "date": "2018.12.11", "title": "Община Банско пуска WiFi на обществени места"}
{"url": "https://news.bg/politics/manolev-hvali-balgariya-s-iznos-na-stoki-za-2-2-mlrd-evro-vseki-mesets.html", "text": "Изнасяме средно на месец стоки за 2,2 млрд. евро. през 2018 г. коментира зам.-министърът на икономиката Александър Манолев.\"Изминалата 2017 г. бе една от най-силните за българския износ. Отбелязахме значителните 15% ръст и достигнахме близо 28 млрд. евро износ\", обяснява той.По думите му все още няма обобщени данни за 2018 г., но тенденцията е за запазване на постигнатите резултати. В топ 10 на нашите пазари има само една държава, която е извън ЕС - съседна Турция.\"Това е още един индикатор, че нашата продукция е на световно ниво, след като се изнася и търгува на най-конкретния общ пазар - този на Европейския съюз\", допълва Манолев.Китай все по-бързо се доближава до топ 10 на експортните дестинации за българския бизнес. Според него това показва, че нашите компании са предприемчиви и следват световните тенденции.Те са способни да преодолеят огромните разстояния и да предложат конкурентен продукт, дори в далечния Изток, допълва Манолев.Сред най-експортно ориентираните ни производства са части и компоненти за автомобилната индустрия, нефтени масла, рафинирана и нерафинирана мед, хранителни и селскостопански продукти.", "date": "2018.12.11", "title": "Манолев хвали България с износ на стоки за 2,2 млрд. евро всеки месец"}
{"url": "https://news.bg/regions/razreshenie-za-dobiv-na-zlato-izpravya-kyustendil-pred-ekokatastrofa.html", "text": "Кюстендил е изправен пред екокатастрофа. За това алармират от гражданския инициативен комитет \"За чиста природа\", съобщиха от БНР.Причината е решение на Министерския съвет от миналата сряда, което дава право на канадска фирма да извършва проучване за добив на метални полезни изкопаеми от площ \"Злогош\" в продължение на 3 години.От организацията твърдят, че теренът обхваща 198 квадратни километра, които включват цялата община Трекляно и северната част на община Кюстендил. Според тях заплаха има и за съседната община Земен, през която преминава река Треклянска.Севделин Атанасов от сдружението разказа, че отдавна се знае, че в района има злато. То обаче е смесено с живак и арсен, които са силно отровни. Именно по тази причина навремето не се е осъществил проектът за строеж на язовир в района, който е имала държавата.Атанасов смята, че от добива, до който неминуемо ще се стигне, са заплашени от замърсяване и отравяне двете по-големи реки в тази площ - Драговищица и Треклянска, а от там Струма и цялото кюстендилско поле.От организацията обмислят възможността да оспорят решението на Министерския съвет в съда.", "date": "2018.12.11", "title": "Разрешение за добив на злато изправя Кюстендил пред екокатастрофа"}
{"url": "https://news.bg/int-politics/yunker-otryaza-velikobritaniya-sdelkata-za-brekzit-ne-mozhe-da-se-predogovarya.html", "text": "Председателят на Европейската комисия Жан-Клод Юнкер настоя, че Европейският съюз не е отворен към предоговаряне на споразумението за Брекзит с Обединеното кралство.\"Няма каквато и да е възможност за предоговаряне\", подчерта Юнкер, допълвайки: \"Всеки трябва знае, че споразумението за излизане няма да бъде отваряно отново\" за преговори.Шефът на ЕК обаче подчерта, че ЕС ще се опита да убеди британския премиер Тереза Мей, че сегашното споразумение е \"най-доброто възможно\" и да предостави на Великобритания \"допълнителни разяснения\", ако е необходимо.Коментарите на Юнкер бяха направени, след като вчера  в британския парламент на споразумението за излизане, което сключи с ЕС, и обеща на депутатите, че ще отиде в Брюксел, за да поиска още гаранции относно предпазния механизъм за границата между Република Ирландия и Северна Ирландия на фона на опасенията, че на Великобритания няма да бъде позволено да излезе от Общността и от митническия съюз на ЕС по своя собствена воля.", "date": "2018.12.11", "title": "Юнкер отряза Великобритания, сделката за Брекзит не може да се предоговаря"}
{"url": "https://news.bg/crime/apelativniyat-spetssad-zashtitava-prodalzhavashtiya-arest-na-ivancheva.html", "text": "Ден след като  в работата на Специализирания апелативен наказателен съд, от Апелативния спецсъд излязоха с възражение, съобщи БНТ.Лично председателят на Апелативния Спецсъд Георги Ушев възрази срещу изводите от проверката по делото срещу Десислава Иванчева и Биляна Петрова. Повод за критиката на Върховния касационен съд бе отмяна на решението на долната инстанция за промяна на мерките за неотклонение на обвинените Десислава Иванчева и Биляна Петкова в по-леки.В писмо до проверяващите от ВКС и до съдийската колегия на ВСС Ушев изтъква редица доводи, с които оборва констатациите на върховните съдии, инспектирали делото.Проверката в съда започна след спор дали в нарушение на закона Иванчева и Петрова не са освободени под \"домашен арест\".Припомняме,  след като избухна скандал за това, че  и съответно отменено, а . От спецпрокуратурата призоваха Апелативния съд да не предоставя на проверяващите документите по делото, докато втората инстанция не се произнесе окончателно. Съдът не се съобрази с това искане. Той отказа да направи и отвод на прокурорите по делото, поискан от защитата на обвиняемите.Най-спорно беше определението на съдия Иво Хинов от Спецсъда, който е и докладчик по делото. Той разпореди двете да бъдат освободени от ареста в съдебна зала. След скоротечен протест на спецпрокуратурата и само за няколко часа горната инстанция (Апелативният спецсъд) отмени това решение.Именно в начина, по който е отменено решението на Хинов, проверяващите от ВКС намериха проблеми. Според Георги Ушев обаче, няма нарушения.Според Ушев, ако са били освободени веднага, до произнасянето след няколко дни на горната инстанция, както е по закон, Петрова и Иванчева можело да се укрият. Шефът на Апелативния спецсъд дава пример с - Илия Стоилов, брат на депутата Георги Стоилов, който вече е извън територията на България.На 17 април 2018 г. Десислава  на бул. \"Васил Левски\" в центъра на София. В колата на кметицата бяха открити 70 000 лева, за които тя е обвинена, че била взела като подкуп, според прокуратурата.Заедно с Иванчева беше задържана и заместничката ѝ в столичния район \"Младост\" Биляна Петрова. и, а парите бяха броени пред тях в продължение на часове.Действията на органите около ареста на Иванчева продължиха , което предизвика  относно начина, по който тя е задържана. Излязоха и твърдения на сподвижници на кметицата,  с натривките.Макар и да бе обявено, че ще се провери , на практика такава проверка .През май месец , а  за изпълняващ длъжността районен кмет на \"Младост\".Друг скандал около ареста на Иванчева се разгоря на 1 август, когато тя бе заведена в  и на краката.Паралелно с това, докато Иванчева и Петрова се намират в ареста, Специализираният съд утвърди ограничението В момента се развива и поредният скандал около ареста и процеса срещу Десислава Иванчева и Биляна Петрова,  където те пребивават вече месеци.", "date": "2018.12.11", "title": "Апелативният спецсъд защитава продължаващия арест на Иванчева"}
{"url": "https://news.bg/crime/hvanaha-kriminalno-proyaven-mazh-sled-gonka-s-politsiyata-v-burgas.html", "text": "Полицаи гониха с автомобил криминално проявен мъж по бургаските улици, съобщи БНР.Служителите са го разпознали в района на кръстовището на \"Вардар\" и \"Шар планина\".Въпреки подадения светлинен и звуков сигнал, водачът на автомобила ускорил скоростта си и отказал да спре за проверка.На кръстовището на улиците \"Цар Калоян\" и \"Александър Стамболийски\" мъжът спрял и направил опит да избяга, но е бил задържан.По случая е образувано бързо полицейско производство.", "date": "2018.12.11", "title": "Хванаха криминално проявен мъж след гонка с полицията В Бургас"}
{"url": "https://news.bg/int-politics/opozitsiyata-obvini-tereza-mey-v-prezrenie-kam-parlamenta.html", "text": "В съвместно писмо, изпратено до британския премиер Тереза Мей, лидерите на опозицията във Великобритания твърдят, че  на споразумението за Брекзит в парламента \"показва презрение към парламента\".Писмото, подписано от лидерите на Лейбъристката партия, Шотландската национална партия, уелската партия, либералните демократи и зелените, обвинява Тереза Мей, че e допуснала \"бягство от тежко поражение\" за нейното споразумение в Камарата на общините (долната камара на британския парламент).Опозиционните лидери също така са протестирали срещу решението на правителството \"едностранно да промени договореностите, след като парламентът се съгласи на график, без да му бъде дадена възможност да изрази волята си\".Лейбъристката партия, ръководена от Джереми Корбин, обаче успя да осигури за днес извънреден парламентарен дебат, за да оспори решението на правителството да отложи гласуването в последната минута, уточниха британските медии.Междувременно Мей днес е в Европа в опит да осигури още отстъпки от лидерите на ЕС, особено по отношение на датата на изтичане на предпазния механизъм за границата между Ирландия и Северна Ирландия, което е най-спорният въпрос в целия процес на преговори за Брекзит.", "date": "2018.12.11", "title": "Опозицията обвини Тереза Мей в презрение към парламента"}
{"url": "https://news.bg/economics/stroitelite-parkirat-1000-mashini-na-tsarigradsko-shose.html", "text": "От Камара на строителите на България (КСБ) готвят мирна демонстрация на 1000 строителни машини по бул. \"Цариградско шосе\" в посока царския дворец \"Враня\".Мирният протест е предвиден за 12 декември, сряда, от 07.00 до 12.00 ч., без да пречи на движението на гражданите.От Камара на строителите в България (КСБ) ще внесат и 53 000 подписа в Министерския съвет, Народното събрание и президентството под призива д, да се осигури сигурност и предвидимост на българското строителство, плановост и предвидимост за развитие на сектора, стриктно спазване на законите, въвеждане на отговорност за всеки участник в строително-инвестиционния процес, да се подобри на законодателството, касаещо бранша и други.Предстоящите действия на КСБ в подкрепа на строителния бранш представи председателят на Управителния съвет на КСБ инж. Илиян Терзиев.Строителният бранш негодува срещу обвиненията, които се отправят публично от представители на политическите сили, без да са подкрепени с никакви доказателства. КСБ не иска да бъдат използвани за предизборна агитация и политически цели. От Камарата са притеснени, защото атаките могат да бъдат насочени срещу дискредитирането на строителните компании.От КСБ са на мнение, че целта на политическите атаки могат да доведат до национално предателство, защото може да доведе до спиране на еврофондовете в България. Еврофондовете осигуряват над 80% от заетостта в сектор \"Строителство\".КСБ са възмутени и от продължаващите и несправедливи обвинения, че българските фирми строят \"на високи цени, а качеството е безобразно\".От Камарата  за обществените поръчки (ЗОП) и в Закона за устройство на територията (ЗУТ). От КСБ никога не са молили политически партии за каквото и да било, освен за подкрепа на сторителния бранш. От Камарата са на мнение, че пътищата в България се строят качествено.\"Ние сме длъжни да защитим нашите работни места и семейства. Чуйте и ни вижте. Вие вършете вашата работа и ни осигурете спокойствие, за да можем да вършим нашата работа\", апелира шефът на КСБ. Той се закани, че ако строителите не бъдат чути, то се очаква да преминат към протестни действия в защита на работата, правата и законността.Терзиев призова да бъдем по-добри и по-толерантни един към друг.Той се похвали, че благодарение на КСБ са били изградени  след трагичния инцидент в Хитрино.", "date": "2018.12.11", "title": "Строителите \"паркират\" 1000 машини на \"Цариградско шосе\""}
{"url": "https://news.bg/finance/10-poveche-iznos-kam-es-13-po-malko-kam-treti-strani.html", "text": "За периода от месец януари до месец септември 2018 година България регистрира 10.1% по-голям износ на стоки към държави членки на ЕС спрямо същия период на предходната 2017 година. В същото време обаче износът на страната ни към трети страни намалява с 12.9% спрямо миналогодишните стойности за интервала януари - октомври. Това показват предварителните данни на Националния статистически институт (НСИ) за търговията със стоки на България с ЕС и трети страни.За периода янаури - септември 2018 година износът на България към ЕС е в размер на 28 147.5 млн. лева.Основни търговски партньори на България са Германия, Италия, Румъния, Гърция, Франция и Белгия, които формират 67.8% от общия ни износ към ЕС.През септември износът е в размер на 3 226.1 млн. лева, което е с 2.4% повече от стойностите за септември 2017 година.Най-голям ръст е отбелязан в секторите \"Храни и живи животни\" (20.1%) и \"Необработени (сурови) материали, негодни за консумация (изкл. горивата)\" (17.8%). Спад се наблюдава единствено в сектор \"Мазнини, масла и восъци от животински и растителен произход\" (0.5%).Спрямо първите 10 месеца на 2017 година през настоящата износът на България към трети страни намалява с близо 13% и възлиза на стойност 14 442.9 млн. лева.Основни търговски партньори на България са Турция, Китай, Сърбия, САЩ, Македония и Русия, които формират 53.0% от общия износ за трети страни.През октомври 2018 г. обаче износът на стоки от България за трети страни нараства с 9.1% спрямо същия месец на предходната година и е в размер на 1 926.7 млн. лева. Износът на страната ни към трети страни за всеки друг месец на 2018 година спрямо същия на 2017 година се оказва по-малък, като стойностите са най-малки за месец февруари.Ръст в сравнение със същия период на 2017 г. е отбелязан само в сектор \"Мазнини, масла и восъци от животински и растителен произход\" (30.8%). Най-голям спад се наблюдава в секторите \"Безалкохолни и алкохолни напитки и тютюн\" (36.1%) и \"Разнообразни готови продукти\" (22.1%).Спрямо данните на НСИ България отчита увеличение на вноса на стоки както от държавите от ЕС, така и от трети страни.Вносът на стоки от ЕС за периода януари - септември тази година се увеличава с 8.2% спрямо същия период от предходната година и е в размер на 29 594.3 млн. лв. по цени CIF.Най-голям е стойностният обем на стоките, внесени от Германия, Италия, Румъния, Испания и Гърция.През септември 2018 г. вносът на стоки в България от държавите членки на ЕС се увеличава с 4.5% спрямо същия месец на предходната година и е в размер на 3 234.7 млн. лева.Данните за първите три тримесечия на 2018 година спрямо тези за 2017 година отчитат най-голямо увеличение на вноса в сектор \"Необработени (сурови) материали, негодни за консумация (изкл. горивата)\" (17.8%), а най-голямо намаление се наблюдава в сектор \"Мазнини, масла и восъци от животински и растителен произход\" (7.2%).Вносът на страната ни от държави извън ЕС за януари - октомври 2018 година нараства с 9.2% в сравнение със същия период на 2017 година и е на стойност 19 105.6 млн. лева (по цени CIF).Страната ни обаче отбелязва с 34.9% по-голям внос от трети страни през октомври 2018 г. спрямо същия месец на предходната 2017 година, който е в размер на 2 554.7 млн. лeвa.При вноса на стоки от трети страни за периода януари - октомври 2018 г. спрямо същия период на 2017 г. най-голямо увеличение е отчетено в секторите \"Безалкохолни и алкохолни напитки и тютюн\" (22.6%) и \"Мазнини, масла и восъци от животински и растителен произход\" (19.6%). Спад се наблюдава само в сектор \"Храни и живи животни\" (0.2%).", "date": "2018.12.11", "title": "10% повече износ към ЕС, 13% по-малко към трети страни"}
{"url": "https://news.bg/world/obyaviha-za-zaginali-izcheznalite-v-intsident-nad-yaponiya-petima-amerikanski-voenni.html", "text": "Американската армия обяви, че петимата изчезнали морски пехотинци при  са загинали, след едноседмична операция за издирване.При сблъсъка на 6 декември се удариха изтребител F/A-18 изтребител с двама души екипаж на борда и самолет цистерна KC-130 с пет души екипаж, на около 100 километра (55 морски мили) от нос Мурото в югозападна Япония.\"Това трудно решение беше взето, след като всички ресурси бяха изчерпани при сериозното издирване на нашите морски пехотинци\", коментира Мичъл Мъри, командир на US Marine Corps (USMC).\"Бяха положени всички възможни усилия, за да намерим екипажа и се надявам, че семействата на тези безкористни американци ще намерят утеха в невероятните усилия на американските, японските и австралийските сили\", коментира генерал-лейтенант Ерик Смит, командващ III-ти морски експедиционен корпус.В Япония има разположени около 50 000 американски войници, а злополуките не са необичайни. През ноември американски боен самолет се разби в морето край остров Окинава, а двамата членове на екипажа бяха спасени.През ноември 2017 г. в самолета С-2А с 11 души на борда се разби във Филипинско море, като осем души бяха спасени, а издирването останалите трима бе отменено след два дни.Американските военни срещат трудности с хеликоптерите на \"Оспрей\", с няколко аварийни кацания, катастрофа с жертви, както и. ", "date": "2018.12.11", "title": "Обявиха за загинали, изчезналите в инцидент над Япония петима американски военни "}
{"url": "https://news.bg/regions/shveytsarets-pomete-peshehodets-s-yaguara-si-vav-varna.html", "text": "Швейцарец помете пешеходец на пътя за к.к. Златни пясъци, съобщиха от Областната дирекция на МВР във Варна.Инцидентът станал вчера около 17.00 часа до спирка \"Марек\". Шофьорът, причинил катастрофата, бил 79-годишен швейцарски гражданин, който живеел в България. Със своя лек автомобил \"Ягуар\" той блъснал пешеходец, който се движел по пътното платно.Пострадалият е 50-годишен мъж. Той получил множество фрактури, контузия на бял дроб и пневмоторакс. Към момента е настанен в МБАЛ \"Св. Анна\" с опасност за живота.По случая е образувано досъдебно производство.", "date": "2018.12.11", "title": "Швейцарец помете пешеходец с ягуара си във Варна"}
{"url": "https://news.bg/regions/zhiteli-na-asenovgrad-nedovolstvat-zaradi-blokirana-ulitsa.html", "text": "Жители на Асеновград се оплакват от блокирана улица в града, информира БНТ. По тази причина Районната прокуратура се е заела с проверка по случая. Потърпевши споделят, че дни наред телена мрежа и бетонна ограда блокират улица \"Сливница\", като теренът е отцепен от собствениците на имота и така е възпрепятстван достъпа на хората до домовете им.Те са депозирали две жалби до прокуратурата.Протестите на жителите от квартал \"Христо Ботев\" в града срещу застрояването на терена са отпреди половин година.Реакцията на хората е заради решение на общинския съвет, с което мястото става парцел за застрояване.Заради гражданското недоволство на заседание през лятото местният парламент е отменил това решение.Въпреки, че предстоят процедури по отчуждаване, бетонирането на улицата и ограждането на имота е налице. По тази причина местните настояват общинските съветници да вземат решение за незабавно започване на необходимите процедури.", "date": "2018.12.11", "title": "Жители на Асеновград недоволстват заради блокирана улица"}
{"url": "https://news.bg/politics/bsp-skochi-na-118-mln-leva-bonusi-v-administratsiyata.html", "text": "От БСП са втрещени от щедрите бонуси в държавната администрация.118 милиона лева са изплатени на българската администрация, обяви на пресконференция Драгомир Стойнев в партийната централа.Според него правосъдното ведомство е оценило на по 500 000 лева , тъй като Министерство на правосъдието си е раздало около 1.1 милион лева бонуси.Агенцията по вписвания си подарила 1.2 милиона лева.Министерството на околната среда и водите (МОСВ) пък раздало над 2 милиона лева бонуси.Червените са недоволни, че не само не си върши работата, но и администрацията се увеличава. Левицата визира бъдещата Агенция за безопасност по движението.Близо 43.5 милиона лева си раздало и Министерство на финансите.Припомняме, от 7 декември започна изплащането на изплащането на пенсиите за месец декември, като заедно с пенсиите се изплащат и . По данни на Национални осигурителен институт (НОИ) еднократна допълнителна сума в размер на 40.00 лв. ще бъде изплатена на 1 267 731 пенсионери у нас. Това означава, че държавата ще изплати на пенсионерите сума не по-голяма от 51 милиона лева. Коледни добавки могат да получат не всички пенсионери, а тези, при които пенсията или сборът от пенсиите, заедно с добавките и компенсациите към тях за месец декември, е в размер до 348,00 лв. включително.\"Явно пари в държавата има\", констатира Стойнев и допълни, че в държавата се награждават тези, които \"ни излагат и ни карат да се срамуваме\".По информация на левицата бонусите в Министерството на регионалното развитие и благоустройството (МРРБ) са близо 3 милиона лева.Около 2 милиона лева е ДМС-то в Министерството на образованието и науката (МОН).Българските военни са хранени, без да има обществена поръчка за това., обясниха на брифинга социалистите. Парите се дават на военните, а това е в нарушение на закона, обясни Атанас Зафиров от БСП, според когото вина за това носи министърът на отбраната.Има решение на ВАС , което дава становище на МО как да спази закона. Поръчката трябвало да продължи. Военното ведомство не се съобразило и продължава да храни незаконно военните, разкриват червените.Кои са тарикатите, които се опитали да откраднат парите за храна на военните, питат от \"Позитано\" 20.Припомняме, именно министър Красимир Каракачанов обвини, че имало тарикати, които искат да усвоят парите за храна на армията. Думите на Каракачанов са от разследването на БТВ за съдбата на обществените поръчки.", "date": "2018.12.11", "title": "БСП скочи на 118 млн. лева бонуси в администрацията"}
{"url": "https://news.bg/int-politics/imitatsiyata-na-borba-s-klimatichnite-promeni-ni-vodi-kam-3-3-gradusa-zatoplyane.html", "text": "Средните температури на света са на път далеч да надхвърлят основната цел, заложена в Парижкото споразумение за ограничаване на глобалното затопляне. Това показва ново проучване, цитирано от \"Ройтерс\".Ала надхвърлянето на целта до края на този век би могло да бъде малко по-малко тежко, отколкото се очакваше преди, благодарение на значителните усилия на някои страни в борбата с климатичните промени, се подчертава в доклад на Carbon Action Tracker (CAT), консорциум от три независими европейски изследователски групи.Парижкото споразумение има за цел да ограничи затоплянето \"доста под\" два градуса по Целзий в сравнение с прединдустриалната епоха.Докладът на CAT посочва, че от 2015 г. насам е имало известен напредък, а настоящите политики за ограничаването на климатичните промени означават, че светът се е насочил към затопляне от 3,3 градуса. Преди година същите изследователи са прогнозирали 3,4 градуса повишение.Ала дори повишаване на световните температури с 3 градуса може да доведе до загуба на тропически коралови рифове, алпийски ледници, изчезването на леда през лятото в Арктика и вероятно , което може да доведе до голямо покачване на световното морско равнище.Междуправителствената експертна група за климатичните промени на ООН изтъкна през октомври, че запазването на увеличението до 1,5 градуса е възможно, но това ще изисква бързи и безпрецедентни промени в поведението на хората.Откакто Парижкото споразумение беше договорено, страни като Аржентина, Канада, Чили и Индия, заедно с Европейския съюз се движат в правилната посока към намаляване на газовете с парников ефект.Ала други страни като САЩ, Австралия, Бразилия, Индонезия, Русия и Китай не са постигнали напредък или дори са предприели стъпки назад.", "date": "2018.12.11", "title": "Имитацията на борба с климатичните промени ни води към 3,3 градуса затопляне"}
{"url": "https://news.bg/crime/ostaviha-za-postoyanno-v-aresta-iznasilvacha-ot-byala-cherkva.html", "text": "Оставиха за постоянно в ареста 18-годишният младеж,  от Бяла черква, съобщи bTV, позовавайки се на Окръжният съд във Велико Търново.Обвиняемият Димитър Георгиев влязъл в съдебната зала мълчешком.Пред разследващите той е направил пълни самопризнания, съдействал е и при следствения експеримент.Според събраните доказателства, обвиняемият е посягал и на други възрастни жени преди убийството на 70-годишната пенсионерка.Заради високата обществена опасност на Георгиев и на извършеното от него деяние, съдът отхвърли последното му искане - да бъде пуснат под домашен арест.", "date": "2018.12.11", "title": "Оставиха за постоянно в ареста изнасилвача от Бяла черква"}
{"url": "https://news.bg/society/vlakat-mezhdu-sofiya-i-varna-derayliral-zaradi-schupeni-relsi.html", "text": "Движението на влакове между София и Своге е възстановено, информира БНР.По-рано днес  в района между Реброво и Своге.Движението на влаковете по линията беше блокирано за часове. Инцидентът стана около 7.40 часа.Произшествието с композицията е станало заради счупени релси. Това бе потвърдено и от министъра на транспорта Росен Желязков.\"Счупването е нетипично, затова ще се извърши химически анализ, за да установим по какъв начин се е стигнали до това нещо. Не изключвам никакви версии\", посочи Желязков, цитиран от Нова.Той посочи, че версията за външна и криминална намеса също е възможна, но не желае да се правят внушения, преди да станат ясни резултатите от експертизите, които предстоят.Във влака сутринта са пътували около 100 души. Никой от тях не е пострадал при инцидента. Хората от дерайлиралия влак и другите влакове, които са били възпрепятствани от композицията, са били превозени с автобуси между Реброво и Своге.", "date": "2018.12.11", "title": "Влакът между София и Варна дерайлирал заради счупени релси"}
{"url": "https://news.bg/economics/ot-knsb-iskat-svikvane-na-tristrankata-za-tsenata-na-promishleniya-tok.html", "text": "Предприятия спират работа заради високите цени на електроенергията. Производители вещаят шоково поскъпване на основни хранителни стоки.Това се казва в позиция на КНСБ за повишението на цената на промишления ток и ситуацията на пазара на електроенергия в България през последния месец, информираха от синдиката.Мнението на КНСБ е, че очевидно има проблем, който създава напрежение на енергийния пазар. Затова те предлагат спешно свикване на Националния съвет за тристранно сътрудничество, с участието на регулатора КЕВР, работодателите и правителството. На заседанието да бъде обсъдено напрежението и да бъдат намерени верните решения за бъдещето на енергийната система на страната.Отчитат, че резултатът от това повишаване на цената на електрическата енергия ще засегне не само бизнеса. То може да доведе и до ръст на цените на хранителни и нехранителни стоки, което ще отрази пряко върху доходите на българските граждани.Увеличението би засегнало държавни и общински администрации, болници, училища, членовете на синдикатите и всички работещи български граждани, се казва в позицията на синдиката.Според синдикалната организация ключовите категории за пълноценното функциониране на енергийния пазар са прозрачност, надеждност и предсказуемост.От синдиката апелират за незабавни и конкретни стъпки за недопускане на напрежение в системата на българската енергетика и индустрия в разгара на зимния период.От КНСБ изтъкват ролята на обществения регулатор - Комисията за енергийно и водно регулиране (КЕВР). Синдикалистите настояват за регламентиране на възможностите за регулатора за интервенция в кризисни ситуации.Вторият критерии, който е важен за формиране на цената на електроенергията, е добавката \"Задължение към обществото\".Настояваме регулаторният преглед от страна на КЕВР на цените в сектор \"Енергетика\", извършван на тримесечна база, да обхване и тази добавка, чрез което може да осигури регулация на крайните ценови равнища, пише в позицията на КНСБ.Останалите точки от тяхната позиция са:КНСБ отбелязва с тревога засилващото се напрежение в обществото и структуроопределящи компании в страната. От синдиката предупреждават, че липсата на спешни и адекватни мерки от всички ангажирани институции може да доведе до непредвидими последствия за цялата енергийна система и българската икономика като цяло.Поскъпването на електроенергията ще има негативен ефект и върху заплатите на всички български граждани, категорични са от синдиката. Затрудненията на бизнеса имат пряко отражение върху повишението на възнагражденията, което се договаря в момента.Това би породило и излишно напрежение у хората, които логично искат по-високо увеличение на заплатите, компенсиращо поскъпването на основни стоки.Считаме, че най-добрият начин за намиране на решение в тази кризисна ситуация е чрез широк диалог между всички социални партньори.", "date": "2018.12.11", "title": "От КНСБ искат свикване на Тристранката за цената на промишления ток"}
{"url": "https://news.bg/regions/gimnaziya-nakaza-uchenitsi-zaradi-falshivi-izvinitelni-belezhki-te-ya-sadyat.html", "text": "7 ученици от Руската гимназия в Бургас съдят училището си, предаде БНР. Причината е, че са ги наказали заради представени фалшиви медицински бележки.Възпитаниците на гимназията дали на класния си ръководител фалшивите документи, за да извинят отсъствията си. През ноември обаче учителят забелязал, че бележките са издадени седмица преди децата да излязат в болничен. При последвала допълнителна проверка той установил, че освен тези документи са подправени и заявленията от родителите им, че знаят за отсъствията на децата си.Един от зам.-директорите на Професионална гимназия за чужди езици \"Васил Левски\" обясни, че класният ръководител разбрал, че лекарят не е издавал такива бележки, още повече с такива дати и на такива лица.След като регионалното управление на образованието в Бургас и полицията също направили своите проверки, потвърдили, че е извършено нарушение.Зам.-директорът разказва, че във връзка със случая е бил свикан педагогически съвет, на който се взело решение учениците да бъдат наказани с преминаване от дневна в самостоятелна форма на обучение. Била приложена тази мярка, защото провинилите се били в последен гимназиален етап и не можело да бъдат преместени в друго училище.Това е най-удачното наказание, което може да бъде наложено в този случай, убедени са от ръководството на училището. Според тях става въпрос за много сериозно нарушение, извършено от пълнолетни граждани, което не може да остане безнаказано.Вместо да си вземат бележка обаче обидените ученици пуснали жалба в Административният съд срещу гимназията. Фалшивите бележки и всички останали документи по случая вече са предоставени в Прокуратурата.Важно е обществото да разбере, че в образователната система проблемът не е само в самото обучение, а в това учениците да се научат да спазват правилата за поведение в обществото и законите. Добре е те да бъдат възпитани на това още в училище, твърдят от учебното заведение.", "date": "2018.12.11", "title": "Гимназия наказа ученици заради фалшиви извинителни бележки, те я съдят"}
{"url": "https://news.bg/world/lichnostite-na-2018-spored-taym-zhurnalisti-sred-tyah-i-kashogi.html", "text": "Журналисти бяха обявени за \"човек на годината\" в традиционната класация на списание \"Тайм\". Сред тях е и убитият журналист от Саудитска Арабия Джамал Кашоги, пишат световните агенции.Материалът на \"Тайм\" за журналистите носи заглавието \"Пазителите и войната за истината\".Освен Кашоги други двама журналисти също получиха това отличие - става въпрос за двамата журналисти от \"Ройтерс\", които бяха вкарани в затвора от властите в Мианмар - Ва Лоне и Куав Сое О.С приза бяха отличени и журналистите, работещи в американското издание \"The Capital Gazette\". Припомняме, на 28 юни тази година срещу редакцията на вестника Анаполис, щата Мериленд, беше извършено .На второ място в класацията се нарежда президента на САЩ Доналд Тръмп. На трето пък е специалният прокурор в САЩ Робърт Мълър, който разследва сигналите за руска намеса в президентските избори от 2016 година.Според изданието първенците в класацията са част от една по-обща борба, която се води от още много хора по света.Припомняме, миналата година на чело на класацията на списанието за \"човек на годината\" беше определено , което се бори със сексуалните посегателства и експлоатация по света.", "date": "2018.12.11", "title": "Личностите на 2018 според \"Тайм\": журналисти, сред тях и Кашоги"}
{"url": "https://news.bg/crime/sadat-varna-na-prokuraturata-deloto-sreshtu-shefa-na-bta.html", "text": "Софийският градски съд прекрати и върна на прокуратурата делото срещу изпълнителния директор на БТА Максим Минчев, предаде БНТ. Той е обвинен в сключването на неизгодни договори за доставка на минерална вода срещу рекламни услуги.Според съдебния състав, с председател съдия Милен Михайлов, в процеса е допуснато съществено нарушение, което е попречило на подсъдимия да научи точно в какво престъпление е обвинен.В обвинителния акт са изложени подробно редица факти, свързани с правомощията на Минчев и сключването на договорите, но не е посочено как са изпълнявани тези договори, нито количеството, видът, стойността и датите на доставка на минералната вода и извършените рекламни услуги по всеки договор.Наред с това е допусната неточност и неяснота в обвинителния акт относно размера на вредата, която е настъпила за БТА.Съдебният състав прие, че прокуратурата не е изпълнила задълженията си да очертае ясно и точно предмета на престъплението и участието на Минчев в него, което поставя съда в невъзможност да прецени дали посочените от прокуратурата факти са доказани.Определението подлежи на обжалване в 7-дневен срок пред САС.", "date": "2018.12.11", "title": "Съдът върна на прокуратурата делото срещу шефа на БТА"}
{"url": "https://news.bg/world/strelba-v-strasburg-ima-zhertvi-i-raneni.html", "text": "Трима души са убити при стрелба в източната част на Страсбург, предаде Би Би Си. Според други източници, жертвите са 4.Съобщава се за 12 ранени. Възможно е техният брой да се окаже по-голям. Седем от пострадалите са в критично състояние.Президентът Еманюел Макрон изрази съболезнования към близките на загиналите.Стрелецът е избягал, но е идентифициран и полицията активно го издирва. Бил е въоръжен с автоматично оръжие. Той е влязъл в престрелка със служителите на реда, съобщава се, че е ранен. Уточнява се още, че нападателят е известен на полицията, смятан е за опасен за националната сигурност.Заведено е дело за тероризъм.Френският министър на вътрешните работи Кристоф Кастанер обяви на брифинг в Страсбург, че се въвеждат извънредни мерки за сигурност - засилва се охраната на коледните базари и контролът по границите.Инцидентът е станал близо до коледния базар, разположен на един от централните площади - \"Клебер\". Базарът е едно от най-популярните събития в града и привлича множество туристи всяка година.Районът на инцидента беше отцепен от службите за сигурност, а движението на трамваите беше спряно.Според информация на в. \"Гардиън\", въоръженият мъж е открил огън няколко пъти, на няколко различни места.Френското министерство на вътрешните работи потвърди, че е станал \"сериозен инцидент\" в Страсбург и призова местните жители да запазят спокойствие и да останат по домовете си. Заместник-кметът на Страсбург Ален Фонтанел също призова гражданите към спокойствие. \"Стрелба в центъра на Страсбург. Благодаря на всички, че оставате по домовете си докато ситуацията бъде изяснена.\" - написа той в Туитър.Журналистът Бруно Пусар съобщи в Туитър, че на неговата улица са се чули десетина изстрела - един или два в началото, а след това е последвала канонада.Еманюел Фулон от пресслужбата на Европейския парламент съобщи, че в центъра на града се е породила паника, последвала е стрелба, а после по улиците са се появили въоръжени полицаи, тичащи към мястото на инцидента.В сградата на ЕП евродепутатите останаха временно блокирани, докато полицията прецени, че е безопасно те да я напуснат.Френските медии съобщават, че във вторник сутринта полицията е направила обиск в дома на стрелеца и е смятала да го арестува, но той се е изплъзнал. В жилището му са намерени гранати.Той северноафриканец по произход, но е роден в Страсбург.", "date": "2018.12.11", "title": "Стрелба в Страсбург - има жертви и ранени"}
{"url": "https://news.bg/int-politics/nay-malko-16-priblizheni-na-tramp-sa-se-sreshtali-s-rusnatsi-po-vreme-na-kampaniyata.html", "text": "Най-малко 16 души от обкръжението на Доналд Тръмп са контактували с руски представители по време на изборната кампания през 2016 г., съобщи CNN.Сред уличените са бившият шеф на изборния щаб на Тръмп - Пол Манафорт, Рик Гейтс - също член на щаба му и негов делови партньор, бившият му съветник по националната сигурност  и бившият съветник по външната политика Джордж Пападопулос.В списъка фигурират още двама бивши съветници - Картър Пейдж и Роджър Стоун, бившият главен прокурор , членът на изборния щаб Джефри Гордън, бившият консултант на Тръмп Майкъл Капуто, бизнес партньорът му Феликс Сейтър, основателят на частната военна компания Blackwater Ерик Принс.Срещи с високопоставени руснаци са провеждали и децата на сегашния президент - Иванка и Доналд Тръмп-младши. Също и неговият зет и асистента му Ави Берковиц.По-рано \"The Washington Post\" съобщи, че сред руснаците, с които е контактувало обкръжението на Тръмп са бившият вицепремиер Аркадий Дворкович, прессекретарят на Путин Дмитрий Песков, бившият сенатор Александър Торшин, придобилата скандална известност адвокатка Наталия Веселницкая, арестуваната за шпионаж Мария Бутина.Чести са били и контактите с бившия руски посланик Сергей Кисляк, който дори беше забелязан в кулоарите на конгреса на Републиканската партия през 2016 г. След разразяването на скандала с руската намеса в американските избори", "date": "2018.12.11", "title": "Най-малко 16 приближени на Тръмп са се срещали с руснаци по време на кампанията"}
{"url": "https://news.bg/world/ulichenata-v-shpionazh-butina-prizna-pred-sada-v-sasht-che-e-bila-v-sgovor.html", "text": "Рускинята Мария Бутина, която в САЩ беше обвинена в шпионаж и лобиране в полза на Кремъл, се призна за виновна по едно от обвиненията, предаде NBC.По-рано беше съобщено, че тя е готова да сключи сделка с обвинението. Първоначално Бутина заяви, че е невинна.Към момента тя е застрашена от присъда до 5 г. затвор, но при сделка с прокуратурата престоят й зад решетките може да е значително по-кратък.Присъдата ще бъде обявена през идната година. На 13 декември ще се състоят изслушвания от страна на защитата.В понеделник, 10 декември, нейните адвокати и прокурорите по делото са отправили към федералния съд във Вашингтон съвместна молба за насрочване на заседание през тази седмица, на което тя да промени първоначално заявената теза за невинност.\"Страните се споразумяха по този въпрос, подсъдимата Мария Бутина ще остане под стража.\" - съобщиха по-рано адвокатите без да посочват подробности.В края на ноември стана ясно, че юристите, които поеха защитата на 30-годишната рускиня, водят активни преговори с надеждата да сключат споразумение с прокуратурата.Бутина беше задържана на 15 юли във Вашингтон, по обвинение в заговор и шпионаж в полза на Русия. По-конкретно тя е заподозряна, че се е опитвала да се внедрява в организации, които имат влияние в американската политика.Съдът й отказа пускане под гаранция.", "date": "2018.12.11", "title": "Уличената в шпионаж Бутина призна пред съда в САЩ, че е била в сговор"}
