{"url": "https://news.bg/bulgaria/parvite-skiori-se-spusnaha-po-snega-na-pamporovo.html", "text": "Най-нетърпеливите скиори днес откриха частично ски зоната в курорта Пампорово, но продължават да очакват с надежда времето да застудее, предаде bTV.Очакванията са температурите да падат още от неделя вечерта и поетапно да бъдат отворени още писти както в Пампорово, така и на Мечи чал.Най-ентусиазираните скиори и сноубордисти веднага изпробваха оскъдния сняг.\"Обстановката в момента за тези условия е прекрасна, снегът е малко, няма и температури, с които да се прави сняг, но мисля, че туристите ще останат доволни\", посочи Радослав Рачков, представител на дружеството, стопанисващо съоръженията и пистите в Пампорово.До 21 декември лифт картите ще бъдат на промоционални цени.За този зимен сезон системата за изкуствен сняг в Пампорово е обновена напълно, като броят на оръдията е над 300. Очаква се те да заработят с пълен капацитет от идната седмица, когато се прогнозира значително понижаване на температурите и поетапно отваряне на пистите в Пампорово и Мечи чал.Очаква се този сезон в Пампорово да бъде един от най-силните през последните 4-5 години.Ранните записвания бележат нарастване от 20%, като отново курортът продължава да бъде най-предпочитан от българите. Повече са и записванията от Ирландия, Англия и от съседните държави на Балканите.", "date": "2017.12.16", "title": " Първите скиори се спуснаха по снега на Пампорово"}
{"url": "https://news.bg/world/kraynodesnite-evropeyski-partii-s-kongres-v-praga.html", "text": "Крайнодесни европейски политически партии днес ще проведат конгрес в чешката столица Прага, съобщава ДПА.Движение за Европа на нациите и свободите (MENL) събира Националния фронт на френския лидер Марин льо Пен, Партията на свободата на Австрия на Хайнц-Кристиан Щрахе, италианската Северна лига и холандската Партия на свободата на Герт Вилдерс.Те са поканени в Прага от новото лице на европейската крайнодясна политика Томио Окамура, чиято антиимигрантска партия Свобода и пряка демокрация, основана през 2005 г., спечели 10,6% на парламентарните избори през октомври.Преди срещата политологът Кас Мъд от Университета на Джорджия в САЩ заяви пред германската агенция, че MENL е \"много слабо организирана група, чиято основна цел е да извлече финансиране от ЕС\".Според него конференцията в Прага изглежда е начин за вдъхване на нов живот чрез включването на нова партия, която е постигнала успех на последните избори в Чехия.Движението MENL е създадено през 2015 г.", "date": "2017.12.16", "title": "Крайнодесните европейски партии с конгрес в Прага"}
{"url": "https://news.bg/world/kndr-hakna-borsa-za-tsifrova-valuta-v-yuzhna-koreya.html", "text": "Южнокорейското разузнаване вярва, че Северна Корея стои зад хакерски атаки срещу борса за обмен на цифрова валута в Южна Корея, обявиха източници, цитирани от БиБиСи.Най-малко 7 милиона долара в криптовалута са откраднати от хакерите, въпреки че сега откраднатата цифрова валута е на стойност 82,7 милиона долара.Хакерите също откраднали лична информация на около 30 000 души.Bithumb е най-голямата борса за размяна на Bitcoin и Ethereum в Южна Корея, както и петата в света.Експерти отбелязват, че севернокорейските хакери вероятно са се насочили към криптовалутите, за да заобиколят наложените от международната общност санкции заради ядрената и ракетната програма на КНДР.Тази атака се смята, че е извършена през февруари, когато хакери са проникнали в компютъра на служител в Bithumb, макар че става известно чак през юни.Съобщава се още, че хакерите са поискали 5,5 милиона долара откуп от Bithumb в замяна изтриването на откраднатата лична информация.Разузнаването на Южна Корея подозира, че КНДР стои и зад хакерската атака на борсата Coinis през септември. През октомври е имало нов опит за проникване, но е осуетен.Доказателствата са предадени на южнокорейската прокуратура.На този етап цифровите валути не са регулирани от финансовите институции на Южна Корея.", "date": "2017.12.16", "title": "КНДР хакна борса за цифрова валута в Южна Корея"}
{"url": "https://news.bg/bulgaria/vyatarat-v-stolitsata-sabori-izolatsiya-ot-blok-v-studentski-grad.html", "text": "Силният вятър в столицата събори мазилка от Блок 9 в Студентски град. Това съобщава БНР, позовавайки на Университета за национално и световно стопанство.Няма пострадали при инцидента, който е станал тази сутрин.Вече са започнали дейностите по обезопасяване и разчистване на терена. Фирмата, поставила изолацията преди три години, е уведомена за случая.От университета припомнят, че това не е първият случай на съборена изолация от блокове в Студентски град и това се е случвало и с общежития на други университети.Според Нова телевизия паднали са около 70 квадратни метра. Телевизията допълва, че огромният къс строителна изолация е паднал в близост до входа на сградата, където постоянно влизат и излизат студенти.", "date": "2017.12.16", "title": "Вятърът в столицата събори изолация от блок в Студентски град"}
{"url": "https://news.bg/bulgaria/bsp-vnasya-konstitutsionna-zhalba-za-moratoriuma-varhu-novite-molekuli.html", "text": "БСП ще внесе конституционна жалба за мораториума върху новите молекули.Това заяви лидерът на социалистите Корнелия Нинова в обзорното предаване на Дарик радио - \"Годината\".Тя подчерта, че решението за мораториум върху новите молекули е на премиера Борисов.Нинова е категорична, че този случай трябва да влезе в учебниците като пример - как не се прави политика.\"\", възмути се тя.Нинова припомни, че предложението за мораториума е гласувано шест пъти и от ГЕРБ всеки път са гласували за него.Председателят на БСП заяви още, че в този случай има отказ на държавата да се грижи за свои граждани, самонадеяност, корупция, пренебрегване на решение на парламента и еднолично вземане на решение от премиера.\"\", добави още тя.По-рано днес пред радиото премиерът Борисов коментира  и  върху бюджета на НЗОК за 2018 година.Борисов посочи, че в областта на онкологията Министерството на здравеопазването ще поеме заплащането за медикаментите.\"\", гарантира Борисов. По думите му онкоболните пациенти имат нужда от новите молекули, които не са включени в бюджета на НЗОК.Лидерът на социалистите каза още, че левицата е искала решението за повишаване на цената на водата да бъде взето след обществено обсъждане.\"\", предположи Нинова.Председателят на БСП заяви, че антикорупционният закон няма да проработи и от него няма да видим осъден политик.", "date": "2017.12.16", "title": "БСП внася конституционна жалба за мораториума върху новите молекули"}
{"url": "https://news.bg/world/kraynodesnite-v-avstriya-vzemat-klyuchovi-ministerstva.html", "text": "Коалиционното споразумение между консерваторите и крайнодесните в Австрия ще даде на антиимигрантската Партия на свободата контрол над министерствата на външните работи, отбраната и вътрешните работи.Това съобщи говорител на консервативната Австрийска народна партия, цитиран от Ройтерс.Генералният секретар на Партията на свободата Херберт Кикъл ще стане вътрешен министър, докато Марио Кунасек ще поеме военното министерство, а експертът по международно право Карин Кнайсъл, макар че не е член на партията, ще стане външен министър от листата на крайнодясната партия, поясни говорителят.Лидерът на Австрийската народна партия Себастиан Курц се очаква да бъде следващият канцлер на страната. Говорителят добави, че консерваторите вземат министерствата на финансите, правосъдието, селското стопанство и други.Курц потвърди по-рано, че застрахователният мениджър Хартвиг Льогер ще стане министър на финансите.По-късно стана ясно, че новото правителство отхвърля вероятността за организиране на референдум за членството на страната в ЕС. ", "date": "2017.12.16", "title": "Крайнодесните в Австрия вземат ключови министерства "}
{"url": "https://news.bg/world/na-116-g-pochina-nay-vazrastniyat-chovek-v-evropa.html", "text": "Испанката Ана Вела Рубио, най-възрастният човек в Европа, е починала в петък на 116 г. в старчески дом в Барселона, съобщават испански медии.Рубио, родена в Андалусия на 29 октомври 1901 г., е била третият най-възрастен човек в света, според международната организация Gerontology Research Group, която изследва геронтологията.Ана Вела, бивш шивач, е живяла в Каталуния от 40-те години на XX век, според вестник \"Паис\".През последните четири месеца тя е живяла в дома с 90-годишната си дъщеря.Италианката Ема Морано, последният човек, роден през XIX век, почина през април. Тя e най-дълго живелият човек в света.След смъртта на Рубио най-възрастният човек в Европа е друга жена от средиземноморския регион - италианката Джузепина Проджето, която е на 115 г.", "date": "2017.12.16", "title": "На 116 г. почина най-възрастният човек в Европа"}
{"url": "https://news.bg/world/fatah-zove-za-protesti-po-vreme-na-vizitata-na-mayk-pens-v-jerusalim.html", "text": "Партия Фатах на палестинския президент Махмуд Абас призова за демонстрации през следващата седмица, когато вицепрезидентът на САЩ Майк Пенс ще посети Йерусалим, съобщава АФП.Нарушавайки дългогодишна политика на САЩ, на 6 декември президентът Доналд Тръмп обяви решението си да признае Йерусалим за столица на Израел и да премести американското посолство в града. Ходът е осъждан от всички държави по света. Той предизвика и масови протести в мюсюлманския свят, както и смъртоносни сблъсъци между палестинци и израелските власти.Абас вече обяви, че отменя среща с Пенс, който в сряда ще пристигне в Йерусалим. Палестинският лидер предупреди, че Вашингтон повече няма да има посредническа роля в израелско-палестинския мирен процес.Фатах призова за ден на \"протести\" в сряда до Йерусалим и Стария град \"срещу визитата на американския вицепрезидент и решението на Тръмп\", се казва в съобщение на партията.Статутът на Йерусалим е един от най-спорните въпроси в израелско-палестинския конфликт.Междувременно хиляди палестинци присъстваха на погребението на двама души от четиримата палестинци, които бяха убити от израелските сили по време на петъчните протести на Западния бряг и в Ивицата Газа.Присъстващите скандираха срещу Тръмп, а маскирани мъже стреляха във въздуха.", "date": "2017.12.16", "title": "Фатах зове за протести по време на визитата на Майк Пенс в Йерусалим"}
{"url": "https://news.bg/world/opozitsiyata-v-makedoniya-iska-referendum-za-promyana-na-imeto-na-darzhavata.html", "text": "Промяна на името на Македония трябва да стане с национален референдум, а не само с гласуване на мнозинството в парламента.Това се казва в позиция на македонската опозиционна партия ВМРО-ДПМНЕ, цитирана от местни медии.Партията е категорично против промяна на името на Македония да бъде одобрено само с вот в законодателния орган, критикувайки коментара на председателя на парламента Талат Джафери., се казва в позицията и се призовава за организиране на референдум по въпроса.Партията също подчерта, че няма да приеме изменение в конституцията във връзка с промяна на името на страната и няма да приеме идеи и предложения, които заплашват македонския народ, националната идентичност, език и култура.Преди дни гръцки медии съобщиха, че \"Нова Македония\" е името, което Бившата югославска Република Македония (БЮРМ) е предложила наскоро, като Гърция се е съгласила на това име, за да бъде сложен край на дългогодишния спор между двете страни за името на югозападната ни съседка.", "date": "2017.12.16", "title": "Опозицията в Македония иска референдум за промяна на името на държавата"}
{"url": "https://news.bg/bulgaria/patsientski-organizatsii-podkrepyat-sazdavaneto-na-komisiya-po-kazusa-s-novite-molekuli.html", "text": "Пациентски организации \"Заедно с теб\" подкрепят създаването на Специализирана комисия от лекари към Министерство на здравеопазването (МЗ) за финансиране на нови молекули за пациенти, засегнати от Мораториума на лекарствата в Закона за бюджета на НЗОК за 2018 г.\"\", се казва в разпратена до медиите позиция.\"Заедно с теб\" подкрепят предложението на премиера Борисов \"\".Пациентските организации очакват това да свали създалото се обществено напрежение и предлагат на здравния министър да участват в комисията като наблюдател, без право на глас.В позицията се допълва, че \"\".В края \"Заедно с теб\" изразяват доверие към българските лекари.", "date": "2017.12.16", "title": "Пациентски организации подкрепят създаването на комисия по казуса с новите молекули"}
{"url": "https://news.bg/world/v-arzhentina-uvolniha-shefa-na-vms-zaradi-izcheznalata-podvodnitsa.html", "text": "Аржентина уволни главнокомандващия на ВМС месец след изчезването на подводница в южната част на Атлантическия океан, съобщи говорител на правителството, цитиран от Ройтерс.На борда на подводницата има 44 души.Освобождаването на адмирал Марсело Едуардо Срур е първата известна дисциплинарна мярка, която е предприела администрацията на президента Маурисио Макри, откакто беше изгубен контакт с подводницата \"Сан Хуан\" на 15 ноември, отбелязва агенцията.\"Беше решено да бъде отстранен\", поясни говорителят.Надеждите за спасяване на оцелели изчезнаха на 30 ноември.Все още се провеждат международни операции за откриване на подводницата.", "date": "2017.12.16", "title": "В Аржентина уволниха шефа на ВМС заради изчезналата подводница"}
{"url": "https://news.bg/world/gratskata-pravoslavna-tsarkva-reagira-na-reshenieto-na-bpts-za-makedoniya.html", "text": "На заседание в четвъртък Светият синод на Гръцката православна църква е обсъдил решението на Светия синод на Българската православна църква да приеме молбата на \"схизматичната Македонска православна църква\" да поеме ролята на църква-майка.Това съобщава Македонската информационна агенция, която се позовава на гръцкия православен сайт romfea.gr.\"\", се отбелязва в позицията на гръцката църква.Допълва се, че това е \"действие, което противоречи на свещените канони и традиции на църквата, пренебрегва водещата роля на Вселенската патриаршия и може би е начало на труден развой на събитията\".Решението на българската църква бе взето в края на миналия месец. ", "date": "2017.12.16", "title": "Гръцката православна църква реагира на решението на БПЦ за Македония"}
{"url": "https://news.bg/int-politics/kam-nova-makedoniya-li-varvi-makedoniya.html", "text": "От 23 години насам американският дипломат Матю Нимиц води борба с двама вироглави балкански съседи заради една дума. Сега изглежда, че безкрайната мисия на 78-годишния дипломат може скоро да приключи. , казва търпеливият посредник на ООН. Той се надява на скорошен консенсус между своите отколешни \"клиенти\". Атмосферата за решаване на конфликта се подобри \"значително\", както в Македония, така и в Гърция, твърди Матю Нимиц. Откакто през 1991 година Македония обяви своята независимост, двете съседни държави са в клинч относно името на страната. Атина се опасява от евентуални териториални претенции от страна на съседите и иска Скопие да промени името Македония, защото в Гърция има област със същото име.Атина удря контраПод натиска на Атина и Брюксел, Македония още през 1992 година вписа в конституцията си, че се отказа от всякакви териториални претенции. А през 1995 година замени т.нар. \"Звезда от Вергина\" със стилизирано слънце върху националния си флаг. Макар че от 1993 година заради Атина на международната сцена страната официално се представя под трудното за произнасяне име \"Бивша югославска република Македония\" (БЮРМ), спорът за името затормозява сериозно междусъседските отношения. При това Атина, като член на ЕС и НАТО, е в по-изгодната позиция. Отношенията между двете съседки рязко се влошиха, след като през 2008 година Атина блокира очакваното присъединяване на Македония към НАТО - независимо от факта, че страната щеше да се води като БЮРМ . Македония заложи на политиката на националистическите провокации. Много летища и магистрали бяха кръстени на Александър Велики.В Скопие бяха издигнати безброй паметници на антични герои. Оттогава двете страни общуват помежду си само с протестни ноти. А преговорите за името от 2014 година насам практически са прекратени.Факторите: Заев, Брюксел и Вашингтон, добросъседствотоСмяната на властта в Скопие и новият премиер от Социалдемократическата партия Зоран Заев доведоха да раздвижване в дълготрайния спор и внесоха свеж полъх в отношенията на Македония с всички съседи. Същевременно Брюксел и Вашингтон демонстрират повишен интерес към , опасявайки се от нарастване на влиянието на Москва на Балканите.В момента Македония явно трябва да направи компромиси. Във вътрешнополитическо отношение моментът за такива компромиси сякаш е подходящ. След провала си на общинските избори през октомври, опозиционната ВМРО-ДПМНЕ е отслабена, а и заета с борбите между кандидатите за наследници на лидера ѝ Никола Груевски. А новият премиер Зоран Заев, макар и с минимално парламентарно мнозинство, видимо седи стабилно на седлото. Той умело предприе стъпки за сближаване с всички съседи, а така си подсигури и стабилна външна подкрепа за предстоящия финал на историческия спор с Гърция за името на страната.Зоран Заев съживи дълбоко замразените отношения с България, като през август подписа Споразумението за добросъседство. Той съзнателно прехвърли  на една комисия, която тепърва ще да бъде създадена. Тази седмица Заев постигна съгласие и с колегата си от Косово Харадинай за създаване на международна комисия за разследване на причините за мистериозните боеве в Куманово през 2015 година. Заев изглади дори отношенията със Сърбия, която с всички сили се опитваше да му попречи по пътя към премиерския пост. Умиротворяването между двете съседки ще бъде скрепено на съвместно заседание на двете правителства още през февруари.Няма \"вълшебно име\"Брюксел, Вашингтон и Атина отбелязват положително новия делови подход на Зоран Заев. След подновяването на замразените от три години преговори през тази седмица, в гръцката и в македонската преса вече се спряга името \"Нова Македония\" като евентуална компромисна формулировка. Дали ще бъде Горна, Северна или Нова Македония - никой не знае. А опитният посредник Матю Нимиц си остава реалист и насрочи интензивни преговори в Ню Йорк в началото на идната година. \"След толкова дълги години няма откъде да се появи \"вълшебното име\". Но един тежък проблем се решава не с вълшебна пръчица, а с тежка работа, добра дипломация и политическа воля\", казва Нимиц.", "date": "2017.12.16", "title": "Към \"Нова Македония\" ли върви Македония?"}
{"url": "https://news.bg/politics/tsvetanov-shte-osigurim-po-dobra-uchilishtna-sreda.html", "text": "С увеличаването на средствата за образование децата ще учат в по-добра среда и това ще намали агресията в училище.Това заяви лидерът на ПГ на ГЕРБ Цветан Цветанов, който днес посети Казанлък. Той подчерта, че основен приоритет на правителството на Бойко Борисов е образованието.\"Тези 624 млн. лв., които ще отидат за образователна инфраструктура, не са достатъчни, за да покрият целия ресурс, който е необходим, но това е една достатъчно добра добавена стойност. Заедно с отделените повече пари за 2018 година, както за възнагражденията на българските учители, така и за подобряване на инфраструктурата, съм убеден, че извеждайки го в приоритет, ще може в действителност да гарантираме по-качествено образование. Децата да могат да учат в една много по-добра среда, с което ще станат и много по-позитивни. Ще намалим агресията със създаване на много повече спортни площадки и спортна база.\" - коментира Цветан Цветанов.Той коментира и предстоящото европредседателство.По думите му, страната ни има невероятния шанс да изиграе правилните си политически козове, защото Западните Балкани са общ приоритет за България и за Европа, и за САЩ.\"За България е важно да има европейската интеграция и европейската ориентация за Западните Балкани, което означава сигурност, означава свързаност със съответните транспортни коридори, повече бизнес, повече развитие в нашия регион. Смятам, че това ще бъде оценено от всички онези, които мислят за бъдещето, за развитието на страната.\" - посочи заместник-председателят на ГЕРБ.При днешното си посещение в Казанлък той изнесе лекция в рамките на Зимния университет, организиран от ГЕРБ. Цветанов заяви, че държавата помага на общините благодарение на добрите си икономически показатели.\"През 2009 година настоящият кмет на Казанлък Галина Стоянова пое общината в тежка ситуация - задължения от 10 млн. лв. и желанието и мечтите на хората да се случи нещо реално в Казанлък. Още тогава Казанлък стана приоритет за нас, защото тогава жителите му се чувстваха извън периферията на големите градове.\" - напомни той.По думите му, държавата може да си позволи да подпомогне българските общини с допълнителни финансови ресурси.\"Икономическият растеж за 2017 година, който е 3,9%, означава, че тези средства не са отишли на партиен принцип. С тях ще подпомогнем общините и хората ще знаят, че всички ние се грижим заедно за по-добрия живот на местните хора.\" - заяви зам.-председателят на ГЕРБ.Цветанов обърна внимание и на ангажимента, поет от местната власт в Казанлък, с помощта на държавата, за разкриването на филиал към Техническия университет. \" Това увеличава възможностите за по-добра професионална реализация на местните хора в местните предприятия\", коментира Цветан Цветанов.", "date": "2017.12.16", "title": "Цветанов: Ще осигурим по-добра училищна среда"}
{"url": "https://news.bg/crime/grubi-narusheniya-na-bezopasnostta-pri-katastrofata-v-hitrino.html", "text": "Година след взрива в Хитрино, експертите съобщиха за фрапиращи нарушения при работата на машинистите, предаде БНТ.Окончателният доклад на звеното за разследване на железопътни произшествия към Министерството на транспорта показва, че устройствата за бдителност и на двата локомотива са били изолирани. Това са устройства, които при проблем задействат спирачките на влака.Експертите уточняват, че са били скъсани пломбите на устройствата за бдителност. Те са били прикрити като здрави и редовни, което е грубо нарушение. От направения анализ става ясно, че устройството и на двете машини е било изключвано в случаите, когато локомотивът е бил втори в състава.\"Може би това е една порочна практика, която в предприятието е установена с времето.\" - заяви д-р инж. Бойчо Скробански, държавен инспектор по разследване в Министерството на транспорта.Превозвачите трябва да имат служител с пломбажни клещи със съответния номер, който да проверява целостта на пломбите. Локомотивните бригади също са длъжни преди да започнат работа да направят проверка.Ако е нещо в устройството е нарушено, локомотивът няма право дори да излиза в експлоатация, уточни инж. Скробански.При4помняме, на 10-и декември влак с цистерни се взриви в центъра на селото докато преминаваше транзитно през нощта.По регламент третият машинист също трябва да задейства устройството за бдителност през определен интервал от време. Системата е направена така, че ако няма реакция от страна на машинистите, влакът автоматично да задейства спирачките. Според експертите, разпломбирането може да бъде хипотетична причина за безконтролното нарастване на скоростта преди дерайлирането.\"Нормативната уредба не го освобождава да си почива така или иначе и той трябва да следи сигнализацията по време на движението на влака.\" - поясни инж. Скробански.Оказва се обаче, че един от локомотивите е бил английско производство и е направен за ляво движение, а машинистите не са преминали квалификационен курс за управление на тези локомотиви. Когато машината е била втора в състава и е имало само един машинист, наблюдението на пътя е било затруднено.\"Реално машинистът се пада от лявата страна, а не от дясната. А при нас сигнализацията е отдясно и той просто няма как да следи сигнализацията, ако отдясно няма помощник да му подсказва всички сигнали и той да ги повтаря.\" - уточни експертът.Според експертизата движението на влака между гара Плиска и Хитрино е необяснимо. Отсечката е почти 20 километра, а максималната скорост 70 километра в час. Данните от записващите устройства са установили резки пикове и спадове в скоростта на композицията, която е била близо 2 000 тона.\"За един професионалист това е недопустимо. Между 65 и 70 километра в час е допустимо да имат отклонения.\" - подчерта инж. Скробански.Според доклада, последните три километра преди катастрофата уредите отчитат повишение на скоростта. Според обвинението на прокуратурата, машинистите са преминали през гара Хитрино с двойно по-висока скорост от разрешената, която е 40 километра в час. Намаляване на скоростта е отчетено едва при скъсването на композицията.По думите на Бойчо Скробански, това е самоубийство.\"Машинистите не се признават за виновни и се възползват от правото си да не дават обяснения. Ако решат да дадат такива обяснения ще ги чуем в съда.\" - предупреди, говорителят на главния прокурор Румяна Арнаудова.От фирмата-собственик на композицията все още няма коментар по доклада на разследващото звено.", "date": "2017.12.16", "title": "Груби нарушения на безопасността при катастрофата в Хитрино"}
{"url": "https://news.bg/society/sinodat-smeni-igumena-na-bachkovskiya-manastir.html", "text": "Светият синод смени игумена на Бачковския манастир, предаде БНТ. Решението за това е взето вчера.Досегашният игумен архимандрит Симон отива в Русенската епархия. На негово място е назначен архимандрит Самуил, който идва от Видинската епархия.Архимандрит Симон приема с послушание новото си назначение, но не знае защо го сменят от поста му .\"Ние сме монаси дали сме обети за послушание така че всяко едно решение на Светия синод за нас е послушание и ние сме длъжни да го изпълним.\" - казва дядо Симон.\"Правена е ревизия сега не мога да кажа дали в резултат на ревизията или нещо друго, не са установени някакви злоупотреби така, че не мога да кажа на кое се дължи, просто факт е че Светия синод е решил, че може би ще съм по-полезен в Русе, където отивам.\" - допълва той.През трите години, докато беше игумен, дядо Симон започна мащабна реставрация на църквата в манастира. Работници и в момента застилат с каменни плочи двора и връщат някогашният облик на обителта.Новият игумен пристигна днес в Бачковския манастир.\"Тук съм бил за последно преди 20 години, така че всичко ми е ново и нямам какво да кажа за сега, защото нека да видим как са нещата. Разбира се това което е добро от започнатото то ще продължи защото всичко, което е добро то трябва да продължи, с Божията помощ с помощта на света Богородица то ще продължи.\" - заяви архимандрит Самуил.Въдворяването на новия игумен на Бачковския манастир ще се извърши утре сутринта на литургия, който ще бъде отслужена от мелнишкия епископ Герасим, който е главен секретар на Светия синод.", "date": "2017.12.16", "title": "Синодът смени игумена на Бачковския манастир"}
{"url": "https://news.bg/world/feysbuk-prizna-che-platformata-predstavlyava-risk-za-zdraveto-na-choveka.html", "text": "\"Фейсбук\" призна, че използването на социалната платформа може да навреди на психическото здраве на потребителите, пише \"Гардиън\".Британското издание отбелязва, че компанията явно усеща оказвания върху нея натиск от критици, които алармират, че платформата има негативен ефект върху обществото.Изследователи от социалната мрежа признаха със съобщение в блог, че при проучвания е установено, че прекарването на време във \"Фейсбук\" и \"пасивното консумиране на информация\" може да остави хората да се \"почувстват зле\", но в същото време се подчертава, че част от решението е обвързване и комуникация с повече хора в платформата.Само преди няколко дни бившият шеф на \"Фейсбук\" Чамат Палихапития предупреди, че мрежата унищожава обществото, като води до липса на сътрудничество, физическа комуникация, дезинформация и недоверие.Няколко изследвания достигнаха до заключение, че \"Фейсбук\", \"Туитър\" и други социални медии могат да засегнат психическото и емоционално здраве на тези, които прекаляват с използването на социалните медии, особено по-младите хора.", "date": "2017.12.16", "title": "„Фейсбук” призна, че платформата представлява риск за здравето на човека"}
{"url": "https://news.bg/politics/kaloyan-pargov-zove-za-obshto-lyavo-obedinenie.html", "text": "\"Всички леви в България трябва да се обединим и заедно да намерим начина, по който България да тръгне по правилния път.\" Това заяви лидерът на БСП - София Калоян Паргов при откриването на конференция на тема \"Лявото: вчера, днес и утре\".Според Паргов положението на страната ни изисква спешно да бъде поставено началото на серия от дискусии в ляво. По думите му на тези дискусии трябва да се обсъдят реални политики, които дадат перспектива за бъдещето на България.Паргов призна, че в лявото пространство като цяло съществуват редица противоречия, които следва да бъдат изгладени. \"Затова трябва да си отговорим на въпроси като тези, какво да се прави занапред, как да реагираме на съвременните процеси, как осмисляме тези процеси и как да променим зловещата участ, как да измъкнем държавата от онази бездънна пропаст, към която вървим стремглаво през последните 28 години\", допълни социалистът.Според Паргов българските социалисти са длъжни да анализират всеки един елемент, включително и спада на електоралната подкрепа към червените през последните години. По думите му БСП трябва да изгради и адекватна политика за привличане на млади хора към партията. \"И целта е не БСП да монополизира лявото пространство, а да бъде заедно с всички леви хора\", обясни столичният лидер на столетницата.Предвид задаващите се местни избори през 2019 година Паргов посочи, че БСП-София трябва да организира дискусия на тема \"Лявата политика и местната власт\".", "date": "2017.12.16", "title": "Калоян Паргов зове за общо ляво обединение"}
{"url": "https://news.bg/world/sauditska-arabiya-pozvolyava-na-zhenite-da-upravlyavat-kamioni-i-mototsikleti.html", "text": "В Саудитска Арабия ще позволят на жените да шофират камиони и мотоциклети, обявиха властите, цитирани от АФП.Преди три месеца монархията обяви историческо решение - позволи на жените да шофират.През септември крал Салман издаде указ, в който се постановява, че жените ще могат да шофират от следващия юни, което е част от амбициозна реформа в консервативната монархия.Правителството на Саудитска Арабия разкри подробности за новите регулации, които ще позволят на жените също да управляват мотоциклети и камиони.В кралския указ се предвижда \"равенство\" на жените и мъже що се отнася до шофирането. Пояснява се, че няма да има специална табела с номерата на автомобили, шофирани от жени.Пътниците инциденти и нарушения ще се разрешават в специални центрове, които ще бъдат ръководени от жени.Саудитска Арабия е единствената държава в света, която не позволява на жените да шофират.Преди дни Рияд обяви, че от следващата година се разрешават кината на територията на монархията.", "date": "2017.12.16", "title": "Саудитска Арабия позволява на жените да управляват камиони и мотоциклети"}
{"url": "https://news.bg/int-politics/eksposlanikat-na-sasht-v-rusiya-poritsa-tramp-za-reveransa-mu-kam-putin.html", "text": "Бившият американски посланик в Русия - Майкъл Макфол, отправи остра критика към президента Доналд Тръмп заради телефонния му разговор с руския президент Владимир Путин.Припомняме, след позвъняването в Кремъл Тръмп заяви, че не Русия стои зад агресивното поведение на Северна Корея, а Китай.\"Шокиран съм, че този телефонен разговор се е състоял\", заяви Мокфол в интервю за телевизионния канал MSNBC.Експосланикът подчерта, че Тръмп е разговарял с Путин въпреки че съветникът му националната сигурност Хърбърт Макмастър го е съветвал да не го прави.\"Според мен този разговор не отговаря на американските национални интереси\", допълни Макфол.По думите на Макфол, Путин манипулира Тръмп, за да постигне целите си.Той порица президента и за благодарностите му към Путин за това, че се е изказал положително за американската икономика.\"Путин знае, че когато казва приятни неща на Тръмп, получава от него благосклонна реакция.\" - отбеляза бившият посланик.На 14 декември Доналд Тръмп и Владимир Путин обсъдиха по телефона ядрената програма на Северна Корея, след което американският президент заяви, че САЩ се надяват на помощ от страна на Русия по отношение на Северна Корея. Той благодари на Путин за това, че е похвалил \"високите икономически показатели\" на САЩ по време на годишната си пресконференция.", "date": "2017.12.16", "title": "Експосланикът на САЩ в Русия порица Тръмп за реверанса му към Путин"}
{"url": "https://news.bg/int-politics/iskat-informatsiya-ot-doyche-bank-za-sdelki-na-maykal-flin.html", "text": "Американската администрация е поискала от \"Дойче банк\" информация за сделки, в които вероятно е замесен бившият съветник на американския президент Доналд Тръмп по националната сигурност Майкъл Флин или свързани с него структури, предаде Дойче веле.Според информация на в. \"The Wall Street Journal\", искането е отправено във връзка с разследването на спецпрокурора Робърт Мълър за руската намеса в американските президентски избори.По-рано Флин се призна за виновен, че е излъгал при свои предишни показания по делото и изрази готовност да сътрудничи на разследването.В началото на месеца различни медии съобщиха, че представители на \"Дойче банк\" са били извикани да дадат показания, но бяха огласени противоречиви версии за това по какво дело са им връчени призовки. Сред предположенията фигурираха и връзки на германската банка с Доналд Тръмп и бившия шеф на щаба му Пол Манафорт.Белият дом отрече американското представителство на \"Дойче банк\" привлечено по разследването на Мълър.В медиите се прокрадна информация, че интересът към \"Дойче банк\" е предизвикан от вероятна връзка между Тръмп и изпирането на руски пари чрез германската банка.", "date": "2017.12.16", "title": "Искат информация от „Дойче банк“ за сделки на Майкъл Флин"}
{"url": "https://news.bg/world/demokratite-v-sasht-se-zakaniha-da-se-boryat-s-otmenenata-internet-neutralnost.html", "text": "Топ представител на демократите в Сената на САЩ обяви, че ще принуди провеждане на гласуване във връзка с решението на Федералната комисия по комуникации, с което се отмениха важни правила за интернет неутралността, съобщава Ройтерс.Агенцията пояснява, че вероятно ходът на демократите няма да доведе до блокиране на решението на комисията, което може да промени дигиталния климат.В четвъртък трима републиканци срещу двама демократи гласуваха за отмяна на правилата от ерата на президента Барак Обама, които забраняват на доставчиците на интернет изкуствено да блокират или намаляват интернет трафика, както и да искат да се плаща за по-бърз интернет.Главните прокурори на няколко щата се заканиха да внесат случая в съда.Сенатор Чарлз Шумър от Ню Йорк заяви, че ще поиска действията на комисията да бъдат подложени на гласуване., подчерта демократът.Лидерът на мнозинството в Сената Мич Макконъл се обявява против искането на Шумър и подкрепи решението на комисията, каза говорител на републиканеца.За подобно гласуване против решението на комисията ще се изисква одобрението на Сената, Камарата на представителите и президента Доналд Тръмп. Американският лидер подкрепи действията на комисията.С решението от тази седмица комисията предоставя на интернет доставчиците нови правомощия да блокират, намаляват или ограничават интернет съдържание, но ще се изисква тези практики да се оповестяват публично.С правилата на комисията също се цели забрана на щатите да налагат свои изисквания за интернет неутралност.Комисията обяви, че новите правила ще влязат в сила след одобрението им от Отдела за управление и бюджет към Белия дом, което може да отнеме няколко месеца.Според демократите интернет неутралността защитава потребителите, докато републиканците твърдят, че пречи на доставчиците да инвестират.", "date": "2017.12.16", "title": "Демократите в САЩ се заканиха да се борят с отменената интернет неутралност"}
{"url": "https://news.bg/politics/ninova-ne-zavistta-a-otchayanieto-shte-svali-borisov.html", "text": "\"Не завистта, а отчаянието ще свали Борисов\". Това заяви в Добрич лидерът на БСП Корнелия Нинова по повод , че БСП иска оставката му, защото завижда.\"Питам го:  и те ли завиждат? А, които всеки ден протестират в някой град, а  и те ли са завистливи хора\", отсече Нинова.Председателят на червените припомни и че в първото правителство на Борисов . \"Дано никога не се стига дотам. Ние говорим от името на хората в парламента и по площадите. Той от чие име говори? Гласувалите за ГЕРБ упълномощиха ли го да забрани новите лекарства за болните от рак? Сега се сетил да променя решението за мораториума\", продължи опозиционният лидер.Нинова беше и категорична, че депутатите на ГЕРБ не се замислят за заобикалящата ги ситуация. \"Щом Борисов е казал, те козируват и изпълняват. Само че той и този път си изми ръцете с тях. За да спаси себе си, за пореден път ги унизи и ги хвърли на народния гняв\", допълни тя.", "date": "2017.12.16", "title": "Нинова: Не завистта, а отчаянието ще свали Борисов"}
{"url": "https://news.bg/tourism/bansko-otkriva-noviya-turisticheski-sezon.html", "text": "Днес е официалното откриване на зимния туристически сезон в Банско.Десетки хиляди туристи и любители на белите спортове са пристигнали в курорта за официалното откриване на ски сезона, предаде БНР.На откриването тази година ще участват ски легендите Марк Жирардели и Кристиан Гедина. Домакините също така са подготвили богата програма и много други изненади за любителите на зимните спортове.Официалното откриване е насрочено за 18 часа. Организаторите на празника са подготвили за посетителите специална програма със заря, музика и промоционални цени на лифт картите.По пистите в Пирин вече има сняг и любителите на зимните спортове могат да карат ски на воля.Днес се отваря и частично ски зоната в Пампорово. Курортът се отказа от официално откриване на сезона. Затова пък за всички любители на ските днес лифтовете ще са безплатни, съобщи БНТ.От Планинската спасителна служба съобщиха, че по високите части на планините има разкъсана облачност и силен вятър. Температурите са положителни, а условията за туризъм в по-ниските части на планините са добри. Съоръженията в Банско и Пампорово работят, допълват от ПСС. През изминалото денонощие не са регистрирани инциденти с туристи, предаде Фокус.", "date": "2017.12.16", "title": "Банско открива новия туристически сезон"}
{"url": "https://news.bg/world/germaniya-zasilva-merkite-za-sigurnost-po-kolednite-bazari.html", "text": "Властите в Германия са предприели засилени мерки за сигурност по коледните базари на територията на цялата страна, съобщиха международните агенции.След, при което загинаха 11 души и много бяха ранени, тази година полицията в страната ще осъществява засилен контрол.Припомняме и че на 1 декември тази година германската полиция установи , намиращо се в пакет в центъра на град Порсдам. Това наложи посетителите на коледния базар в Потсдам да бъдат евакуирани, а властите унищожиха взривното устройство.По-късно обаче се оказа, че в съмнителния пакет не е имало бомба. Полицията продължава издирването на подателя на пакета.Припомняме и че по-рано през настоящата седмица канцлерът на Германия Ангела Меркел направи изненадващо посещение на мястото на нападението от миналата година в Берлин.Във вторник, когато се навършва точно 1 година от нападението, там ще бъде официално открит паметник на жертвите на терористичния акт. Предвидено е и тогава Меркел да се срещне с роднините на жертвите, много от които споделят, че не получават подкрепа от правителството.", "date": "2017.12.16", "title": "Германия засилва мерките за сигурност по коледните базари"}
{"url": "https://news.bg/crime/6-590-tezhki-katastrofi-v-stranata-ot-nachaloto-na-godinata.html", "text": "170 леки пътни произшествия са станали на територията на столицата през изминалото денонощие. Тежките катастрофи в София са били 3. При тях няма загинали хора, трима души са били ранени.Според статистиката на МВР за пътната обстановка и пътните инциденти на територията на страната през изминалото денонощие у нас са станали общо 18 тежки пътнотранспортни произшествия. В катастрофите са загинали 2 души, а 19 са били ранени.В края на настоящата 2017 година МВР отчита 6 590 тежки катастрофи в страната до сега. Жертвите на пътя са 641 души, а ранените са 8 291.Само от началото на месец декември тежките пътни инциденти са 265. Загинали са 24 души, а 333 са били ранени. 6 души са с опасност за живота.Относно състоянието на магистралите в страната МВР съобщава, че от 324 до 359 километър на АМ \"Тракия\", в участъка \"Карнобат - Втрен\", се извършват ремонтни дейности на асфалтовата настилка. Движението се регулира от пътни знаци. Ремонтът ще продължи до 18 декември, понеделник.По всички останали магистрали няма ограничения на движението.", "date": "2017.12.16", "title": "6 590 тежки катастрофи в страната от началото на годината"}
{"url": "https://news.bg/politics/rumen-radev-ananiev-e-dobar-byudzhetar-no-tryabva-da-se-zaeme-s-choveshkite-sadbi.html", "text": "\"Ананиев е изключително добър бюджетар, трябва да разбере, че трябва да се пренастрои и сега са се занимава с човешки съдби.\" Това заяви президентът Румен Радев пред \"Дарик\".Според държавния глава казусът с мораториума на лекарствата е преди всичко морален въпрос. Радев сподели, че преди да наложи  е разговарял с много политици, експерти и лекари. \"\", добави президентът.По думите на Радев той ще приеме всяко предложение по въпроса за , стига предложенията да водят до реално решаване на проблема. \"\", допълни Радев.Според президента българските политици трябва да узреят по някои въпроси. \"\"Относно , който депутатите разглеждаха вчера на , Радев посочи, че в една парламентарна република парламентът контролира правителството, а не обратното. Държавният глава добави, че никога не е имал за самоцел да назначава членовете в антикорупционния орган, но трябва да има и баланс между властите. \"\", отсече Радев.Относно въпроса с  президентът беше категоричен, че страната ни трябва да продължава да се развива като туристическа дестинация, а ски туризмът е важна част за това развитие. \"\", обясни президентът.Той коментира и отбранителната политика на страната. По думите решенията в отбраната към момента се взимат \"на парче\", без да има дългосрочна визия за ясни механизми. \"\", заключи държавният глава.", "date": "2017.12.16", "title": "Румен Радев: Ананиев е добър бюджетар, но трябва да се заеме с човешките съдби"}
{"url": "https://news.bg/world/yaponskiyat-premier-abe-pristiga-v-balgariya-prez-yanuari.html", "text": "Японското правителство урежда визита на премиера Шиндзо Абе в шест европейски страни, включително в три балтийски държави, съобщи правителствен източник, цитиран от агенция Киодо.Заплануваните визити ще са около 18 януари, като премиерът ще посети България, Румъния, Сърбия, Естония, Латвия и Литва.Заради европейската обиколка следващата сесия на парламента вероятно ще започне на 22 януари, а не на 19 януари.През миналата седмица Япония и Европейският съюз финализираха преговорите за споразумение за свободна търговия, което ще влезе в сила от началото на 2019 г.По време на ротационното председателство на ЕС от страна на България през първата половина на 2018 г. японският лидер се очаква да потвърди сътрудничеството с Брюксел.Абе трябваше да посети Европа през юли, но отмени обиколката заради проливни дъждове в Япония.", "date": "2017.12.16", "title": "Японският премиер Абе пристига в България през януари"}
{"url": "https://news.bg/crime/razsledvat-remont-na-tsarkva-v-selo-v-gorna-oryahovitsa.html", "text": "Районната прокуратура в Горна Оряховица е разпоредила да се извърши проверка на ремонта на църквата \"Св.Никола\" в стражишкото село Царски извор. Проверката идва поради съмнения, че ремонтът не е довършен, а от проекта са източени 200 000 евро, съобщи \"\".Прокуратурата се е самосезирала по материали в медиите, разкриващи, че за ремонт са усвоени стотици хиляди левове, а ремонтни дейности не се извършват.Храмът е със статут на паметник на културата. Той е бил разрушен от земетресенията в района през 1986 г. За възстановяването и укрепването му бил разработен проект, който е един от първите, кандидатствали по мярка 322 на Програмата за развитие на селските райони.Бенефициент е църквата в лицето на отец Добрин Добрев и църковното настоятелство. Проектът за ремонта на храма е одобрен за финансиране през 2012 г. Тогава Фонд \"Земеделие\" предвижда близо 200 хиляди евро за ремонта на църквата.Ремонтите дейности започнали през 2013 година, а строителството било възложено на консорциум от две фирми.Според свещеника, предстоятел на храма, в реконструкцията са вложени 200 000 лв., но средствата не са стигнали. За площ от 200 кв. метра били нужни още толкова пари.Работници обаче твърдят, че са усвоени 340 000 лв., но строителните дейности не са извършени реално. По документи обаче заложеният обем дейности е изпълнен стриктно и проектът е отчетен без констатирани нарушения.5-годишния период на мониторинг по проекта от страна на фонд \"Земеделие\" вече е изтекъл. Поради това Районната прокуратура в Горна Оряховица ще назначи експертизи, които да установят дали отчетените по документи дейности и средства са реално вложени и извършени на обекта. Ако се окаже, че има данни за злоупотреби с европари, ще бъде образувано и досъдебно производство.", "date": "2017.12.16", "title": "Разследват ремонт на църква в село в Горна Оряховица"}
{"url": "https://news.bg/world/rusiya-alarmira-sasht-obuchavat-dzhihadisti-v-siriya.html", "text": "Водената от САЩ международна коалиция срещу ДАЕШ (\"Ислямска държава\") взаимодейства с останалите терористи в Сирия.Това алармира руският център за помирение на враждуващите страни в Сирия, цитиран от местни медии.Според местни жители коалицията използва сирийския бежански лагер \"Ал Хасака\" като база за обучаване на екстремисти, пристигнали от различни райони на арабската страна от повече от половин година, предупреди центърът.Съобщава се, че под надзора на американски инструктори от спецчастите се подготвят нови въоръжени сили, наречени \"Нова сирийска армия\". Бежанци от лагера разкриват, че инструкторите са обявили, че след обучението групите ще бъдат изпратени в Южна Сирия, за да се бият с правителствените сили.Повечето от екстремистите са от ДАЕШ и Фронта Ал Нусра. В момента около 750 екстремисти от Ракка, Дейр ез Зор, Абу Камал и източните територии от река Ефрат са концентрирани в района на лагера, отбелязва руското военно министерство, позовавайки се на бежанците.Ядрото на групата в лагера е от 400 джихадисти от ДАЕШ, които са избягали от Ракка през октомври 2017 г. с помощта на САЩ.Преди месец БиБиСи разкри разследване, което показва, че водената от САЩ коалиция е допуснала евакуация на джихадисти от Ракка.", "date": "2017.12.16", "title": "Русия алармира: САЩ обучават джихадисти в Сирия"}
{"url": "https://news.bg/world/republikantsite-razkriha-okonchatelnata-versiya-na-danachnata-reforma-na-tramp.html", "text": "Републиканците от двете камари на Конгреса публикуваха окончателния вариант на спорния законопроект за най-голямата данъчна реформа в страната от 30 г., съобщават американски медии.В законопроекта са предвидени големи данъчни съкращения за средната класа и бизнеса.Корпоративната данъчна ставка ще бъде намалена до 21% (от 1 януари 2018 г.) от настоящите 35% - най-голямото намаление в историята на САЩ.Гласуването на проектозакона за 1,5 трилиона долара данъчни съкращения ще бъде през следващата седмица и ако бъде прокаран, това ще е най-голямата данъчна реформа в САЩ от президентството на Роналд Рейгън.Президентът на САЩ Доналд Тръмп, който обеща да намали данъците по време на предизборната кампания, иска законопроектът да бъде подписан от него преди края на 2017 г., което ще е и най-голямата му реформа за първата година от мандата му.Според изследвания планът ще увеличи дефицита на страната през следващите 10 г. с 1,45 трилиона долара.Републиканците в Камарата на представителите се надяват да предоставят законопроекта на бюрото на президента по Коледа.По-рано Сенатът и Камарата на представителите одобриха различни варианти на проектозакона, но следващата седмица е предвидено да гласуват общата версия.Републиканците имат мнозинство и в двете камари на Конгреса.Демократическата партия е против реформата, тъй като ще облагодетелства само богатите в ущърб на средната класа.", "date": "2017.12.16", "title": "Републиканците разкриха окончателната версия на данъчната реформа на Тръмп"}
{"url": "https://news.bg/health/likvidirat-tsentara-za-zheni-zhertvi-na-domashno-nasilie-v-dimitrovgrad.html", "text": "Заради липса на финансиране единственият по рода си кризисен център за жени, жертви на домашно насилие в цяла Югоизточна България ще затвори врати.Кризисният център в Димитровград за жени, които са станали жертви на домашно насилие, е и най-големият такъв център в страната. Той има капацитет от 12 до 15 души.За две години в центъра подкрепа са получили 38 жени и техните деца. Всички те са получили психологическа и юридическа помощ. В повечето случаи жените успявали да се разведат и да започнат работа.Управителят на БЦДИ в Хасково Петя Петкова посочи пред БНТ, че центърът е съществувал години заради дарения.На територията на страната има общо 8 кризисни центрове за жени и деца, които са станали жертви на домашно насилие. Общият капацитет на тези 8 центъра е 70 места. Според изискванията на ЕС тези места трябва да бъдат поне 378. Въпреки това у нас е на път да бъде закрит най-големият такъв център.Спасяването на центъра сега зависи изцяло от волята на местната власт. Общината обаче има други приоритети. Главния експерт \"Здравеопазване и социални дейности\" към общината в Димитровград Галя Пенева обясни, че за да бъде открита нова услуга, общината трябва да закрие друга услуга или да намали капацитета на дадена услуга. \"В момента предлагаме 13 услуги, които са ни необходими. Ние не можем да закрием тези, да открием една нова като кризисния център\", допълни тя.", "date": "2017.12.16", "title": "Ликвидират Центъра за жени, жертви на домашно насилие в Димитровград"}
{"url": "https://news.bg/world/i-rumaniya-vaorazhavala-islyamska-darzhava.html", "text": "Почти една трета от всички оръжия, използвани от Ислямската държава (ISIL) на бойното поле, са произведени в Европейския съюз (ЕС), включително в Румъния, пише в. \"Телеграф\". Медията се позовава на изследване на неправителствена организация, която документира трафика на оръжие във военни зони.Поддръжниците на ISIL използват оръжия и боеприпаси, които са произведени предимно в Румъния, Унгария, България и Германия, се казва в доклада. Според \"Телеграф\" единственият по-голям производител на оръжие, използван от ДАЕШ, е бил Китай.Докладът от 200 страници показва, че оръжията и боеприпасите се произвеждат в Европа, продават се в САЩ и Саудитска Арабия и се транспортират през турската граница в Сирия.Докладът също така предупреждава, въпреки че Ислямска държава е изгубила територии, то има доказателства, че джихадистите са придобили напреднали оръжейни знания, които могат да бъдат използвани в бъдеще.", "date": "2017.12.16", "title": "И Румъния въоръжавала Ислямска държава"}
{"url": "https://news.bg/weather/zhalt-kod-za-silen-vyatar-v-12-oblasti.html", "text": "Жълт код за силен вятър в 12 области в Източна България е издаден от НИМХ към БАН.Днес облачността над страната ще е значителна. След обяд от запад ще започнат валежи от дъжд, които през нощта срещу неделя ще обхванат и източните райони. Ще духа до умерен, в Източна България и временно силен вятър от юг, югозапад. Максимални температури между 12° и 17°.Атмосферното налягане е по-ниско от средното за декември и ще продължи да се понижава.Над планините ще има значителна облачност. Около обяд от запад ще завали дъжд, над 2000 м - сняг. В Родопите има условия и за гръмотевици. Ще духа силен, по билата - до бурен югозападен вятър. Максимална температура на височина 1200 метра около 10°, на 2000 метра - около 4°.Над Черноморието ще има разкъсана облачност. Ще духа умерен до силен юг-югозападен вятър. Максимални температури на въздуха: 13°-16°. Температурата на морската вода е 10-11°. Вълнението на морето ще бъде 3-4 бала.", "date": "2017.12.16", "title": "Жълт код за силен вятър в 12 области"}
{"url": "https://news.bg/finance/vodnite-pomoshti-se-vavezhdat-do-sredata-na-2018-g.html", "text": "Два са основните компонента за поскъпване на водата - Законът от 2015 година, с който се въведе единна цена на водата в един ВиК регион и инвестициите в отрасъла. От 2010 г. до днес над 500 млн. лв. са инвестирали ВиК операторите. Това заяви пред Нова телевизия регионалният министър Николай Нанков във връзка с решенеито на Комисията за енерийно и водно регулиране (КЕВР) водата в 14 области в странта да поскъне от януари 2018 година.Той поясни, че там където няма канализация, няма да се плаща за отвеждане на водата.\"Основната цел е да се запази водния ресурс и да се направи по-чист. А не след 10 година да се чудим от къде да намерим вода\", обясни Нанков.От думите на регионалния министър стана ясно, че КЕВР периодично може да прави проверки за изпълнението на инвестициите. Комисията може на тримесечие да провери какви инвестиции са направени. На третата година може да се преразгледа бизнес плана на операторите.Ще има \"водни\" помощи, на базата на енергийните, с който ще се въведат минимални количества вода на домакинство. Това ще стане най-късно до средата на 2018 година.Според Нанков на хората не им е обяснено защо цената на водата се вдига. \"Качеството на услугата не се мери в проценти, а в липса на аварии\", изрази убеденост Нанков и добави, че се очаква загубите на вода в краткосрочен план да намалеят с от 5 до 20%.Стана ясно още, че почти всички водни оператори са наказвани за нарушение на бизнес плановете.Припомняме, на вчерашното закритно заседание КЕВР реши цената на водата в 14 области в страната да поскъпне - София, Перник, Монтана, Враца, Пловдив, Смолян, Кърджали, Русе, Силистра, Шумен, Варна, Бургас, Сливен и Ямбол. Това решение дойде въпреки  под прозорците на регулатора.Вчера протестиращите носеха плакати \"Водата е човешко право, стоп на увеличението\", \"София срещу Веолия\", \"Бойко ти си гОла вОда\", \"Спрете геноцида\", \"Вода и ток - грабеж\". Те бяха подкрепени и с присъствието на .Припомняме и че повишаването на цената на водата предизвика голямо обществено възмущение. Много организации и . В края на миналата седмица, в хода на протест по време на заседание на КЕВР,  заплаши, че ще атакува решението на комисията в Конституционния съд. Ден след този протест , че КЕВР работи балансирано, безпристрастно и прозрачно.Най-солено поскъпване на водата ще има в облат Ямбол - с 20%. Увеличението за Враца ще бъде с 13%, за Бургас - с 12%, а за София - с 9.3%. За област Силистра е предвидено увеличение с 6.5%, за Монтана - с 6.4, за Русе - с 6.2%, за Перник - с 5.8%, за Смолян - с 4.5%, за Шумен - с 3%, за Пловдив - с 2.9%, за Кърджали - с 2.8%.", "date": "2017.12.16", "title": "\"Водните\" помощи се въвеждат до средата на 2018 г."}
{"url": "https://news.bg/society/transportiraha-16-godishno-tezhkobolno-momche-za-speshno-lechenie-v-germaniya.html", "text": "По заповед на министъра на отбраната Красимир Каракачанов тежкоболен 16-годишен пациент беше транспортиран за спешно лечение в Германия със самолет \"Спартан\" от състава на Военновъздушните сили.Тежкоболният пациент е бил транспортиран вчера, 15 декември, от екипаж на самолет \"Спартан\" от състава на транспортна авиационна група - Враждебна.Полетът е бил осъществен по маршрут София - Франкфурт - София и се е извърши по молба на директора на център \"Фонд за лечение на деца\".Болното момче е с придружител и е настанен за лечение в Детската онкохематология в град Гисен, Германия.Командир на екипажа е капитан Николай Георгиев, помощник - командир -майор Пламен Дончев и бордови инженер - капитан Пламен Пехливанов.", "date": "2017.12.16", "title": "Транспортираха 16-годишно тежкоболно момче за спешно лечение в Германия"}
{"url": "https://news.bg/politics/ninova-e-privatizirala-po-pravilata-na-videnov-i-gechev-kategorichen-kiril-dobrev.html", "text": "\"Когато и да искаш вот на недоверие към правителството на ГЕРБ, си закъснял. Ние сме една от най-корумпираните държави. Корупция и бедност вървят ръка да ръка.\" Това заяви пред bTV заместник-председателят на БСП Кирил Добрев.По думите му нашите европартньори знаят, че у нас има корупция, защото са сигнализиране европейските органи многократно.Той уточни, че БСП не саботират европредседателството, но трябва да се извади сентенцията дали Европа е на две скорости, ще ядем ли второ качество храни, а нито една важна тема не е поставена от правителството.Добрев уточни, че БСП иска това правителство да си отиде, докато ДПС искат демонтиране на патриотите.Според него има сделки на ръба на закона като тази в ГДИН, където за поредна година се закупуват милиони литри гориво на по-високи от пазарните цени.\"Имало е корупция при всяко едно управление. Въпросът е да има политическа воля да се борим с нея\", категоричен беше Добрев.Според него антикорупционният закон, който сега се внася, няма да се справи с корупцията.\"Президентът им помага с намерението си да наложи вето, защото законът още не е приет и може да се коригира.\" Така оргсекретарят на БСП коментира намеренията на президента да наложи вето на антикорупционният закон.\"Хубавото, което направиха властите тази година, е направиха българският народ да се справя сам и да не разчита на държавата.  станаха част от А група. Това са хубави неща\", заяви Добрев.\"Менда Стоянова става доктор хонорис кауза на музикалната академия за това, че е уредила 1 млн. лв. и тя се нарежда до братята Евлоги и Христо Георгиеви, които със собствени средства са построили Софийски университет. Това са бюджетни средства, на всички нас. Не може когато си лобирал за нещо, да ставаш герой.\", категоричен беше той.По повод думите на регионалния министър, че депутати от БСП са лобирали за ВиК проекти, Добрев попита: \"Къде са ВиК проектите? И припомни, че 43 млн. лв. са отишли за проекти на общини на ГЕРБ и ДПС, а само 1.2 млн. лв. за общини на БСП.\"Просто си е пил хапчетата за смелост на трибуната\", коментира изявленията на Николай Нанков заместникът на Нинова.\"Борисов управлява трети мандат, защото е много достъпен, не е елитарен. Защото последните избори бяха малко по- агресивни в кампанията. Хората избраха познатото зло\", заяви Добрев по повод третият мандат на Борисов.\"Не е грях, че Нинова участва в приватизацията на \"Техноимпекс\", защото вдъхновител на тази приватизация е Жан Виденов и Румен Гечев и нашето поколение е играло по техните правила\", коментира Добрев нападките срещу Нинова заради участието ѝ в приватизацията.Той поясни, че с Гечев са имали интересен разговор кой е написал документите за приватизация. \"Казах му, че това за което критикувате Нинова вие го написахте. Той се опита да ме засегне и стана личен разговора\", поясни Добрев.\"Това е грубо внушение\", така Добрев коментира думите на Красимир Янков, че всички участвали в приватизацията трябва да си отидат.\"Те са му в лично качество и никой от партията не стои зад думите му\", добави Добрев\"Нинова има проблем със стария елит на БСП. Ако Нинова я няма, изчезва магията и отново се връщаме в онази капсулирана партия\", заключи Добрев.", "date": "2017.12.16", "title": "Нинова е приватизирала по правилата на Виденов и Гечев, категоричен Кирил Добрев"}
{"url": "https://news.bg/politics/tomislav-donchev-posavetva-prezidenta-da-vnimava-s-dumite-si.html", "text": "\"Президентът се е превърнал в политик в пълния смисъл на думата. Като такъв ще го посъветвам да внимава с думите.\" Така Томислав Дончев коментира в ефира на bTV думите на президента, че .Относно критиките на Радев, че с лека ръка се харчат , Дончев коментира: \"Няма как с лека ръка да се дадат 700 млн. лв.\".\"Вярвам на колегата Ананиев, който каза, че . Доколкото разбрах нови терапии ще бъдат прилагани\", така вицепремиерът коментира евентуалното преразглеждане на мораториума върху иновативните лекарства.За , Дончев заяви, че водата в чешмите е услуга и за да стигне до чешмите трябва да се пречисти. влезе в ролята на българската Жана д'Арк, категоричен беше още той.\" си е напълно легитимна процедура и не може да ни хвърли в уплах\", коментира Дончев\"Квантова е ситуацията. Частичен демонтаж е невъзможен. Не виждам други парламентарни конфигурации в рамките на този мандат\", добави още той.\", по-скоро създава публично напрежение\", уточни Дончев по повод последните изявления на вицепремиера Валери Симеонов.Дончев заяви, че не може всички да мислят по един и същ начин и понякога има разногласия, изнасянето им публично не е обезателно лошо.Вицепремиерът коментира и , като подчерта, че решението за строеж е трудно и не е в сферата на политическите емоции. То е възможно, но на пазарен принцип с инвеститор, който е склонен да инвестира и да търси пазарна реализация.\"Поне две сериозни компании имат интерес\", заяви Дончев и добави, че решението не може да се вземе за 1-2 дни.", "date": "2017.12.16", "title": "Томислав Дончев посъветва президента да внимава с думите си"}
{"url": "https://news.bg/crime/obyaviha-konkurs-za-246-vakantni-pozitsii-v-suhopatnite-voyski.html", "text": "Командването на Сухопътните войски обяви конкурс за попълване на 246 вакантни войнишки длъжности във военните си формирования.Длъжностите са в гарнизоните:Условията за кандидатстване: Кандидатите за приемане на военна служба трябва да са завършили граждански, средни или висши училища. Те трябва да подадат документи до 2 февруари 2018 година чрез структурите на Централното военно окръжие и заявление до командирите на военните формирования. В заявлението могат да посочат до три длъжности, за които кандидатстват.Конкурсът ще се проведе във военните формирования по график в периода 8 - 18 май 2018 година.В конкурса са включени изпит по физическа подготовка, изпит-тест за обща култура и събеседване с кандидата.Изпитът по физическа подготовка на кандидатите ще се проведе чрез определяне на качествата им за сила (лицеви опори и коремни преси), бързина (бягане совалка 10х10 м) и издръжливост (крос 1000 м). Тестът за обща култура включва 100 въпроса, като за всеки правилен отговор на въпрос се дава по една точка. Времето за провеждане на теста е с продължителност до 60 минути.Информация за обявения конкурс е публикувана в интернет страницата на Министерството на отбраната, в рубриките \"Документи - Обяви и конкурси\" и \"Най-новото на сайта\".", "date": "2017.12.16", "title": "Обявиха конкурс за 246 вакантни позиции в Сухопътните войски"}
{"url": "https://news.bg/world/republikantsite-mogat-da-prekratyat-razsledvaneto-tramp-rusiya.html", "text": "Високопоставен американски демократ, който участва в разследването на сагата Доналд Тръмп-Русия, изрази опасенията си, че републиканците маневрират в опит да прекратят разследването за евентуална намеса на Москва на президентските избори в САЩ през 2016 г., информират \"Гардиън\" и АФП.\"\", обяви Адам Шиф, който води демократите в тази комисия.Шиф поясни, че републиканците също имат различно виждане за воденото от специалния прокурор Робърт Мълър разследване на връзките на Тръмп с Русия., подчерта той и добави, че ще погнат и разследването на Мълър.С прекратяване на разследванията в рамките на Конгреса в момент, когато продължава откриването на нови и важни доказателства, Белият дом може да окаже огромен натиск за прекратяване или поставяне под съмнение разследването на Мълър. Не можем да позволим да се случи, изтъкна демократът.До момента разследването на ФБР за руска намеса на изборите е насочено конкретно към най-малко четирима бивши членове от предизборната кампания на Тръмп.Междувременно СиЕнЕн съобщи, че федерален съдия е освободил Пол Манафорт под гаранция, която е в размер на 10 милиона долара. Манафорт - бивш шеф на предизборната кампания на Тръмп, беше под домашен арест.Съдията позволи на Манафорт да живее в дома си във Флорида, но ще бъде под постоянно наблюдение. Той ще може да пътува до Вашингтон за съдебните заседания и да се среща с адвокатите си.Манафорт беше арестуван на 30 октомври.Прокуратурата на САЩ повдигна 12 обвинения срещу Манафорт и бизнес сътрудника му Рик Гейтс. Те са обвинени в конспирация, пране на пари и други.", "date": "2017.12.16", "title": "Републиканците могат да прекратят разследването Тръмп-Русия"}
{"url": "https://news.bg/world/horst-zeehofer-e-preizbran-za-lider-na-germanskiya-hristiyansotsialen-sayuz.html", "text": "Хорст Зеехофер е преизбран за лидер на германския Християнсоциален съюз, съобщава АП.Християнсоциалният съюз е коалиционен партньор на консервативния Християндемократически съюз на Ангела Меркел.Но това е най-слабата подкрепа за Зеехофер от незадоволителното представяне на парламентарните избори през септември.Християнсоциалният съюз подкрепи Зеехофер за лидер на партията с 83,7%. За първи път за лидер на партията Зеехофер е избран през 2008 г., а последният най-нисък резултат при избирането му бе през 2015 г. - 87,2%.Консерваторът е под натиск, откакто партията получи 38,8% подкрепа в Бавария на изборите през септември, което е с 10,5% по-малко от 2013 г.По-рано този месец Зеехофер заяви, че ще се оттегли от поста премиер на Бавария в началото на следващата година, за да оваканти мястото за Маркус Зьодер, но ще остане лидер на партията.", "date": "2017.12.16", "title": "Хорст Зеехофер е преизбран за лидер на германския Християнсоциален съюз"}
{"url": "https://news.bg/politics/borisov-nedoumyava-zashto-bsp-i-dps-iskat-da-schupyat-darzhavata.html", "text": "\"България пази най-добре шенгенските граници на Европа.\" Това заяви министър-председателят Бойко Борисов пред \"Дарик\".Премиерът сподели, че по време на срещата в Брюксел канцлерът на Германия Ангела Меркел е изявила желание да помогне на България за Шенген заради добре свършената работа по опазването на границите на пространството. \"\", допълни Борисов.Премиерът коментира и , който ще бъде внесен от БСП и ДПС на 17 януари 2018 година. Според Борисов България върви в правилната посока, страната ни е успяла да , а  ще се проведе у нас. \"\", отсече премиера.Относно  и  върху бюджета на НЗОК за 2018 година Борисов посочи, че в областта на онкологията Министерството на здравеопазването ще поеме заплащането за медикаментите. \"\", гарантира Борисов. По думите му онкоболните пациенти имат нужда от новите молекули, които не са включени в бюджета на НЗОК.Премиерът обясни, че не се е виждал с Валери Симеонов, след острата реплика на вицепремиера, че Борисов умишлено саботира усилията му за изграждането на. Припомняме, че гневът на Симеонов беше предизвикан от  от дневния ред на правителственото заседание преди дни.\"\", посочи лидерът на ГЕРБ и допълни, че той е с две ръце \"ЗА\" изграждането на втори лифт в Банско. \"Аз съм за втори лифт, спазвайки се закона, но да са спокойни и еколозите, без да се отреже нито един бор, ако се отреже, то да се засадят още 1 000 на тяхно място\", обясни още премиерът.", "date": "2017.12.16", "title": "Борисов недоумява защо БСП и ДПС искат да счупят държавата"}
{"url": "https://news.bg/world/germaniya-e-pred-poredna-golyama-koalitsiya.html", "text": " Германия е пред голяма поредна коалиция, предаде АП.Германските социадемократи започват преговори за голяма коалиция с християндемократите, съобщи председателят им Мартин Шулц.Канцлерът на Германия Ангела Меркел изрази задоволство от решението на левицата. Европа е немислима без силна Германия и силно германско-френско сътрудничество, каза Меркел.Нов кабинет в Германия може да има най-рано през февруари. Шулц предупреди, че разговорите ще завършат с успех, ако в програмата на нова голяма коалиция залегнат основни точки от предизборната програма на социалдемократите.", "date": "2017.12.16", "title": "Германия е пред поредна голяма коалиция"}
{"url": "https://news.bg/int-economics/proekti-za-miliardi-v-infrastrukturata-na-gartsiya.html", "text": " Проекти за милиарди в инфраструктурата се очакват да раздвижат икономиката на Гърция през 2018 г., съобщават местни издания.Последните включват нова линия на метрото в Атина на стойност €1,8 млрд. и магистрала на остров Крит от Ираклио до Хания за повече от €1 млрд. Други €300 млн. ще отидат за отсечка от магистралата Солун - Атина.€350 млн. ще се отпуснат за пътната връзка между Саламина и Перама в Атика.След години на рестрикции гръцките железници ще стартират проект за прокопаване на железопътен тунел в Сеполия.", "date": "2017.12.16", "title": "Проекти за милиарди в инфраструктурата на Гърция"}
{"url": "https://news.bg/press/ot-100-do-400-evro-komisiona-za-trup-kevr-vdigna-tsenata-na-vodata.html", "text": "От 100 до 400 евро комисиона за трупТвърди се, че във всяко отделение в бургаските болници има санитарки и сестри, че даже и лекари, обвъзрани с траурни агенции. И ако до преди 4-5 г. информатор е получавал по 70 лв. за осигурен труп, то сега възнаграждението било средно около 150-200 лв.В схемата отдавна са включени и шофьори на Бърза помощ. Някои дори били на допълнителен трудов договор в погребални агенции.Даваме 140 милиона лева за книги годишноБлизо 8500 заглавия с общ тираж над 4 160 000 броя са пуснали на българския пазар всички около 150 издателства у нас за миналата година, сочат данните на Националния статистически институт. В търговските вериги обаче са постъпили не повече от 5000-6000 нови книги, тъй като останалите са издания и брошури за служебно ползване.На закрито заседание КЕВР вдигна цената на водатаКомисията на енергийно и водно регулиране проведе закрито заседание в специализиран състав \"ВиК\", на което прие окончателно решение за изменение на цени на ВиК услуги за 2018 г. С решението са коригирани цени на ВиК услугите на операторите в 14 области на страната - София, Перник, Монтана, Враца, Пловдив, Смолян, Кърджали, Русе, Силистра, Шумен, Варна, Бургас, Сливен и Ямбол.", "date": "2017.12.16", "title": "От 100 до 400 евро комисиона за труп, КЕВР вдигна цената на водата"}
{"url": "https://news.bg/world/dachich-kosovo-ne-e-darzhava.html", "text": "Външният министър Ивица Дачич заяви, че обявеното заявление на Прищина за членство в Съвета на Европа трябва да бъде отхвърлено като неоснователно, тъй като Косово не отговаря на основните условия за статута на член, тъй като не е държава.Той подчерта, че искането на Косово противоречи на основните правни принципи за членство в международни организации и на Резолюция 1244 на Съвета за сигурност на ООН.Подобно искане, допълва той, би било в противоречие със статута на Съвета на Европа и политиката на организацията спрямо Косово и Метохия, както и със становището на Правната служба на Югоизточна Европа през 2008 г.\"Косово не отговаря на основните принципи и стандарти на ЕС за защита на правата на човека, демокрацията и върховенството на закона, поради което няма основание искането за допускане да бъде разгледано\", каза Дачич.Той посочи, че молбата за членство противоречи на принципа на член 1 от Устава на Съвета на Европа, тъй като подкопава единството на организацията, тъй като 13 членове не признават едностранно обявената независимост на Косово.\"Това също би застрашило диалога между Белград и Прищина, което е от съществено значение за стабилността на региона, всички от които са факти\", каза Дачич.", "date": "2017.12.16", "title": "Дачич: Косово не е държава"}
{"url": "https://news.bg/world/razsekretiha-novi-dokumenti-za-kenedi-1.html", "text": " Националният архив на САЩ разсекрети нови документи за Джон Кенеди. Става дума за 3539 документа, предаде АП.Нови документи няма да се разсекретяват тази година.Публикуваните документи обикновено споменават преди това известни факти, включително срещата на Осуалд със съветски дипломати в Мексико Сити, два месеца преди опита за убийство на президента.Правителствената комисия стигна до заключението, че престъплението е извършено само от Лий Харви Осуалд.", "date": "2017.12.16", "title": "Разсекретиха нови документи за Кенеди"}
{"url": "https://news.bg/world/etiopets-beshe-osaden-v-holandiya.html", "text": "Етиопецът Есхету Алему беше осъден на доживотен затвор в Холандия. Той беше признат за виновен за военни престъпления от време на марксисткия режим в родината му, предаде АП.Есхету Алему е бил сътрудник на бившия етиопски диктатор Менгисту Хайле Мариам през 70-те години на миналия ХХ век.Алему ще лежи за убийството на 75 политически затворници. Сваленият диктатор Менгисту живее в изгнание в Зимбабве. През 2006 г. етиопски съд го осъди задочно на смърт.На неговата съвест лежи убийството на около 150 000 души.", "date": "2017.12.16", "title": "Етиопец беше осъден в Холандия"}
{"url": "https://news.bg/world/v-sankt-peterburg-zadarzhaha-sledovatel-za-podkup-ot-eur500-hil.html", "text": "В Санкт Петербург е задържан следовател от МВР и местните жители, които са заподозрени в получаване на подкуп в размер на € 500 хил. Това съобщават руските медии.Те са изградили система за въздействие върху органите за реда за придвижване на дело.Задържаните са обвинени по наказателно дело за подкуп.", "date": "2017.12.16", "title": "В Санкт Петербург задържаха следовател за подкуп от €500 хил."}
{"url": "https://news.bg/world/kataluniya-namigva-na-nezavisimostta.html", "text": "Kрехко мнозинство на партиите, които отстояват идеята за независимост на Каталуния, предаде АП.Това показват последните социологически проучвания преди регионалните избори на 21 декември.Сепаратистите ще получат между 63 и 69 места в каталунския парламент, където са необходими 68 места за абсолютно мнозинство. Партиите, които искат запазване на целостта на Испания, ще получат между 56 и 63 места, а изборната листа на лявата партия \"Каталуния заедно\", която ще играе ролята на арбитър между двата блока, ще получи между 8 и 11 депутатски места.Регионалният парламент бе разпуснат на 27 октомври от правителството в Мадрид, след като гласува за едностранно обявяване на независимост на Каталуния от Испания.", "date": "2017.12.16", "title": "Каталуния \"намигва\" на независимостта"}
{"url": "https://news.bg/world/farmatsevtichen-bos-e-nameren-martav.html", "text": "Канадският милиардер и основател на фармацевтичната компания Apotex Бърнард Шърман и съпругата му бяха открити мъртви в имението си в Торонто, съобщава CBC News.\"Всеки от Apotex е шокиран от тази новина\", се казва в изявление на компанията.Уточняват се причините за случилото се и обстоятелствата на смъртта на Шърман.Състоянието на Шърман се оценява на $4,77 млрд..", "date": "2017.12.16", "title": "Фармацевтичен бос е намерен мъртъв"}
{"url": "https://news.bg/world/speys-eks-izstrelya-drakon.html", "text": "Американската компания \"Спейс Екс\" изстреля космическия кораб \"Дракон\", предаде АП.Той ще достави на МКС над два тона товари, сред които са хранителни продукти и материали за научни експерименти. Това е 13-ата мисия на \"Дракон\" в космоса.Нейното начало беше дадено от Кейп Канаваръл.Американската компания използва иновативната ракета \"Фалкон 9\". Нейната първа степен извърши управлявано спускане върху платформа във Флорида, поясниха от \"Спейс Екс\".", "date": "2017.12.16", "title": "\"Спейс Екс\" изстреля \"Дракон\""}
{"url": "https://news.bg/world/dzheyms-matis-sledim-ambitsiite-na-phenyan.html", "text": "Севернокорейската ракетна програма все още не представлява непосредствена заплаха за САЩ, предаде АП.Агенцията се позовава на министъра на отбраната Джеймс Матис.Той все пак призна, че тестът се вписва в усилията на Пхенян да разработи ракета, която да бъде заплаха за САЩ. За това говори траекторията на последния тест на комунистическия режим с балистична ракета.Джеймс Матис отправи критики към Иран за военната подкрепа, която оказва на сирийския президент Башар Асад, ливанското шиитско движение Хизбула и шиитските бунтовници в Йемен.", "date": "2017.12.16", "title": "Джеймс Матис: Следим амбициите на Пхенян"}
{"url": "https://news.bg/world/dopalnitelni-vlakove-v-rumaniya-za-pogrebenieto-na-kralya.html", "text": " Властите в Румъния пуснаха допълнителни влакове. Те имат за цел да обслужат всички желаещи, които искат да изпратят крал Михай в последния му път, съобщават местни медии.Погребението ще бъде днес в кралското гробище в Куртя де Арджеш, където са погребани всички крале и кралици на Румъния от 1914 г. насам. Там е погребана и съпругата на Михай Първи - Ана, която почина миналата година.На погребението ще присъстват и представители на императорските фамилии на Русия, Австрия, Германия, България, Гърция, Сърбия, Албания и други.Влаковете ще тръгват от Букурещ за Куртя де Ардеш.", "date": "2017.12.16", "title": "Допълнителни влакове в Румъния за погребението на краля"}
