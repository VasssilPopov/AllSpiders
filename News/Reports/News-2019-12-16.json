{"url": "https://news.bg/world/boris-dzhonsan-odobri-publikuvane-na-doklad-za-ruska-namesa.html", "text": "\"Даунинг стрийт\" обяви, че премиерът Борис Джонсън е одобрил публикуването на спорен доклад за предполагаема намеса на Русия в британската политика, пише \"Индипендънт\".Министър-председателят беше разкритикуван, след като блокира публикуването на доклада от Комисията по сигурност и разузнаване преди парламентарните избори. Председателят на комисията Доминик Грийв описа решението като \"шокиращо\".Вярва се, че докладът разкрива усилия на Москва да оказва влияние върху Великобритания чрез финансови дарения, политически контакти и манипулации в социалните медии. Документът не може да бъде публикуван до назначаването на нова комисия и това не се очаква да стане преди януари 2020 г.Новата комисия и членовете ще бъдат номинирани от премиера при консултации с лидера на опозицията. Те трябва да бъдат одобрени от парламента. Този процес може да продължи няколко седмици.Грийв е притеснен, че това може да стане през април или по-късно преди новата комисия да вземе решение за публикуване на доклада. При последното назначаване на комисията процесът продължи близо 6 месеца.За разлика от други парламентарни комисии Комисията по сигурност и разузнаване докладва директно на премиера, а не на Камарата на общините или лордовете. Джонсън има право да не публикува доклада, ако реши, че засяга националната сигурност.Но говорител на премиера е взел решение докладът да бъде публикуван от новата комисия. Представителят не посочи Джонсън кога е взел решението.По непотвърдена информация в доклада се посочват деветима руски бизнесмени, които са дарили средства на Консервативната партия.Докладът беше завършен през март, а на 17 октомври беше предаден на \"Даунинг стрийт\".", "date": "2019.12.16", "title": "Борис Джонсън одобри публикуване на доклад за руска намеса"}
{"url": "https://news.bg/crime/dadoha-na-sad-kandidat-za-obshtinski-savetnik-v-berkovitsa-za-kupuvane-na-glasove.html", "text": "Районна прокуратура - Берковица е внесла за разглеждане в съда обвинителен акт срещу Т.А. за купуване на гласове по време на местните избори.Обвиняемият А. бил регистриран като кандидат за общински съветник с решение на общинска избирателна комисия в Берковица за местните избори.Две седмици преди местния вот, А. извикал настрана един от клиентите на заведение за обществено хранене в града, което стопанисвал. По време на разговор той му предложил да гласува за неговата кандидатура срещу 40 лева. Дал му и подробни инструкции - да упражни избирателното си право в секцията си по адрес, да направи отметка на неговото име, след което да снима с телефон бюлетината и личната си карта. Предложил му да намери и други свои познати, които да гласуват по същия начин.Няколко дни по-късно обвиняемият повторил офертата си, но отново не получил съгласие.В хода на проведеното досъдебно производство обвиняемият Т.А. не се е признал за виновен и е отказал да дава обяснения.", "date": "2019.12.16", "title": "Дадоха на съд кандидат за общински съветник в Берковица за купуване на гласове"}
{"url": "https://news.bg/world/nameriha-nay-golyamoto-rimsko-korabokrushenie-v-sredizemnomorieto.html", "text": "Намериха най-голямото римско корабокрушение в Средиземноморието. Преди 2 хиляди години този кораб прекосява Средиземно море, пълен с амфори, използвани в Римската империя за превоз на вино и зехтин. По неизвестна причина той никога не стига до пристанището си, съобщава СиЕнЕн.Той е открит от археолози, заедно с товара му и е датиран между 100 пр. Хр. и 100 г. сл. Хр. 35-метровият кораб, заедно с товара му от 6000 амфори, е открит от сонар при проучване на морското дъно край бреговете на Кефалония - един от йонийските острови до западния бряг на Гърция.Изследването е проведено от мрежата Oceanus на Университета в Патра, използвайки техники за обработка на изображения с изкуствен интелект. Изследването е финансирано от програмата Interreg на ЕС.Това е четвъртото по големина корабокрушение от периода, открито някога в цялото Средиземноморие, и има \"значително археологическо значение\", според Джордж Ферентинос от Университета в Патра, който заедно с девет свои колеги учени разкрива откритието в \"Археологическа наука\".\"Товарът от амфори, видим на морското дъно, е в много добро състояние и корабокрушението има потенциал да даде богата информация за транспортните маршрути, търговията, складирането на амфори и строителството на кораби през съответния период\", пишат учените.Повечето кораби от епохата са поне 2 пъти по-малки от открития.Това е четвъртото римско корабокрушение, открито в района. Корабокрушенията от тази епоха е трудно да се различат от сонар, тъй като са близо до морското дъно и често могат да бъдат скрити от природни образувания. Товарният трюм е близо 2 метра под земята.Той се намира на около 2 км от входа на пристанището на Фискардо - единственото населено място на острова, което не е унищожено през ВСВ. Археолозите смятат, че откритието показва, че Фискардо е бил важна спирка в римските търговски пътища. Проучване през 2013 и 2014 г. намира три \"почти непокътнати\" останки от ВСВ в района.Но именно размерът на товарния отсек, 30м на 11м и непокътнатите амфори са вълнуващи за археолозите. \"По-нататъшното проучване на останките ще хвърли светлина върху морските пътища, търговията, складирането на амфорите в корпуса и корабостроенето в периода\", допълват учените.Единственият проблем е какво да правят с останките. Ферентинос коментира пред СиЕнЕн, че събирането му от морското дъно е \"много трудна и скъпа работа\". Вместо това следващата им стъпка е по-евтина - \"да се вземе амфора и с помощта на ДНК, да се установи дали е била с вино, зехтин, ядки, пшеница или ечемик\".След това те ще търсят инвеститор, който да планира гмуркане за останките, а музеят в Ликсоури, вторият по големина град на Кефалония, съхранява и други съкровища от водите около острова.", "date": "2019.12.16", "title": "Намериха най-голямото римско корабокрушение в Средиземноморието"}
{"url": "https://news.bg/world/budapeshta-bratislava-praga-i-varshava-s-pakt-za-svobodni-gradove.html", "text": "Четири централноевропейски столици подписаха споразумение в Будапеща да търсят по-голямо финансиране от ЕС заедно за заобикаляне на техните популистки правителства, информира АФП.Проевропейските центристки кметове на Будапеща, Братислава, Прага и Варшава - столиците на Вишеградската четворка, в която участват Унгария, Словакия, Чехия и Полша - подписаха \"Пакт за Свободни градове\".В съвместната си декларация те се ангажират да \".\"Ние сме избрани да служим на гражданите на столичните градове, но се надяваме, че нашето послание ще бъде чуто и извън градовете\", обяви пред журналисти кметът на Варшава Рафал Тжасковски.\"Популизмът предоставя прост и грешен отговор на проблемите\", коментира кметът на Прага Зденек Хриб.", "date": "2019.12.16", "title": "Будапеща, Братислава, Прага и Варшава с „пакт за свободни градове”"}
{"url": "https://news.bg/politics/32-poveche-ulov-na-kalkan-razreshavat-na-balgariya-i-rumaniya-za-2020-g.html", "text": "Oбщият допустим улов за калкан през следващата година за България и Румъния ще бъде в размер на 150 тона.Това стана ясно по време на днешното заседание на Съвета на ЕС по земеделие и рибарство, където бе приет регламент, определящ възможностите за риболов за 2020 г. в Черно, Адриатическо и Средиземно море.България и Румъния ще имат право да осъществят улов на калкан по 75 тона. Това е с 32% повече спрямо досегашното разрешено количество. До момента двете държави имаха разрешен улов по 57 тона.Като възможност за риболов при цацата, Комисията предлага да запази същата граница на улов като през 2019 г., а именно 11 475 тона. Предвид голямото значение на този вид риболов за сектора е постигнат сериозен успех за страната ни.Приетите правила отразяват непрекъснатите усилия и амбиции за осигуряване на социална и икономическа жизнеспособност на рибарите, работещи в тези региони, чрез възстановяване и поддържане на запасите на устойчиви нива.", "date": "2019.12.16", "title": "32% повече улов на калкан разрешават на България и Румъния за 2020 г."}
{"url": "https://news.bg/crime/petchlenen-sastav-na-vks-varna-deloto-chorata.html", "text": "Петчленен състав на ВКС отмени решението на предходния тричленен състав и връща делото за убийството на Ангел Димитров - Чората за ново разглеждане. Решението на ВКС е от днес по наказателно дело № 513/2019 г. и не подлежи на обжалване.Делото е образувано по искане на осъдения Мирослав Писов, с присъединени искания от останалите осъдени - Иво Иванов, Борис Механджийски, Янко Граховски и Георги Калинков. Също така по делото постъпи  за възобновяване на наказателното производство.Петчленният състав на ВКС приема исканията за възобновяване на наказателното производство за основателни по същество, макар и да не приема изцяло по изложените в тях съображения. Петчленният съдебен състав е констатирал, че предходният състав на съда е допуснал процесуални нарушения в дейността си по интерпретацията на събраната доказателствена съвкупност, което е обусловило фактически изводи, направени при несъобразяване с правилата на формалната логика. Според касационните съдии възприетата фактология по отношение на релевантните факти, не е резултат от еднопосочни и несъмнени изводи, а почива на предположения, както и на изводи по въпроси от областта на медицината, изискващи специални знания, които са извън компетентността на съда.Един от основните и спорни моменти по делото, свързан с установяване на обстоятелствата от предмета на доказване и с пряко отношение за ангажиране наказателната отговорност на подсъдимите, е установяване на механизма и причината за настъпване смъртта на пострадалия Димитров.Петчленният състав на ВКС обсъжда и преценката за достоверността на показанията на двете свидетелки по делото, като приема, че съобщеното от тях не е анализирано в пълнота относно моментите, в които пострадалият е викал, че се задушава и кога е спрял, какво е било положението на тялото му в тези моменти, дали ударите са нанасяни и в последния стадии на асфикцията, хронологията на събитията и участието на петимата подсъдими.Припомняме,  при задържане в благоевградския арест на 10 ноември 2005 г. по време на акция \"Респект\" по времето, когато вътрешен министър беше Румен Петков, тогава от БСП.След продължителен процес у нас с променлив резултат, през юни 2011 г. Върховният касационен съд , че петимата полицаи са невинни.През 2016 г.  за смъртта на Ангел Димитров - Чората, след като главният прокурор . Основание за искането му беше решението на Европейския съд по правата на човека в Страсбург да  на 1 юли 2014 година.Осъдените петимата, участвали в акцията - Мирослав Писов, Георги Калинков, Янко Грахофски, Иво Иванов и Борис Механджийски - влязоха за излежаване на присъдата си след 14-годишна съдебна сага .", "date": "2019.12.16", "title": "Петчленен състав на ВКС върна делото \"Чората\""}
{"url": "https://news.bg/world/tvarde-mnogo-intsidenti-po-striktni-pravila-za-e-trotinetkite-v-tel-aviv.html", "text": "Израелският средиземноморски град Тел Авив наложи по-стриктни регулации на компаниите, които дават под наем електрически тротинетки, се казва в съобщение на местната власт, предаде ДПА.До средата на юни 2020 г. компаниите трябва да започнат да поставят каски към електрическите тротинетки. Това е определяно от градската управа като \"световен прецедент\".От 1 февруари следващата година компаниите трябва да поставят номера на тротинетките си. Също в началото на следващата година в някои натоварени градски райони управлението на електрическа тротинетка ще бъде забранено или максималната допустима скорост от закона ще бъде намалена от 25 на 15 километра в час.В Тел Авив има 8000 електрически тротинетки и велосипеди за споделено ползване в замяна на такса на минута. Местната власт смята, че това ще помогне да направи града по-зелен и с по-малко задръствания, но иска да намали инцидентите.По-стриктните регулации са победа за кампания, водена от лекари.", "date": "2019.12.16", "title": "Твърде много инциденти: По-стриктни правила за е-тротинетките в Тел Авив"}
{"url": "https://news.bg/int-politics/putin-hvali-ruskite-orazheyni-prodazhbi-na-fona-na-sanktsii.html", "text": "Руският президент Владимир Путин похвали руските оръжейни продажби и обясни, че през последната година продажбите в чужбина продължават да се увеличават, съобщава АП.Изказвайки се на среща с висши чиновници, Путин заяви, че през тази година износът на оръжие се очаква да достигне 13 милиарда долара, което според него надхвърля продажбите от миналата година с повече от 2 милиарда долара.Руският президент добави, че позициите на Москва на глобалния оръжеен пазар продължават да се засилват, въпреки западните санкции.Руските оръжия за чужбина тази година включват доставката на ракетни системи С-400 за Турция - сделка, която разгневи Вашингтон. Путин заяви, че сега руските производители на оръжие имат чуждестранни поръчки на обща стойност 50 милиарда долара.По време на срещата Путин призова руските служители да обърнат специално внимание на продажбите на оръжие в Африка и да покажат \"гъвкав\" подход към доставките и плащанията.Русия бе домакин на срещата на върха в Африка през октомври в опит да разшири обхвата си на континента чрез реклама на военна помощ и икономически проекти.Путин подчертава значението на продажбата на оръжие на членове на Организацията на Договора за колективна сигурност, на Общността на независимите държави и други традиционни партньори.Друг ключов фактор за конкурентоспособността е \"навременният и качествен ремонт и поддръжка на оборудването\", допълва Путин, призовавайки за създаване на повече ремонтни съоръжения в чужбина, за резервни части за руски хардуер.", "date": "2019.12.16", "title": "Путин хвали руските оръжейни продажби на фона на санкции"}
{"url": "https://news.bg/world/tramp-mozhe-da-stane-tretiyat-prezident-na-sasht-sreshtu-kogoto-e-glasuvan-impiychmant.html", "text": "Републиканецът Доналд Тръмп вероятно тази седмица ще стане третият президент на САЩ, срещу когото ще бъде гласуван импийчмънт. Ръководената от демократите Камара на представителите ще гласува обвинения срещу американския лидер заради опитите му да притисне Украйна да разследва политическия опонент Джо Байдън, съобщава \"Ройтерс\".Тръмп е обвинен в злоупотреба с власт с искането си Киев да разследва Байдън, фаворит на Демократическата партия за президент на САЩ, и във възпрепятстване на разследване на Конгреса по казуса.Президентът отрича обвиненията и нарича импийчмънт разследването измама.Камарата на представителите на САЩ вероятно ще разгледа въпроса в сряда и тази седмица ще гласува дали да одобри обвиненията и да прати казуса в контролирания от републиканците Сенат, където ще проведе процес дали Тръмп да бъде отстранен от власт.Демократите, които имат мнозинство от 36 места в Камарата на представителите, се очаква да подкрепят обвиненията, за което се изисква просто мнозинство.Републиканците държат 53 от 100-те места в Сената, където вероятно ще блокират опитите на демократите да свалят Тръмп, тъй като се изискват 2/3 мнозинство за това.Бившият президент на САЩ Ричард Никсън подаде оставка през 1974 г. преди да бъде отстранен от власт, докато Андрю Джонсън и Бил Клинтън бяха обвинени в долната камара (импийчмънт), съответно през 1868 г. и 1998 г., но след това бяха оправдани в Сената.Комисията по правни въпроси към (23 срещу 17 гласа) в подкрепа на двете обвинения срещу Тръмп и ги изпрати в пленарна зала. В неделя вечерта комисията публикува пълния доклад с Топ демократите в долната камара очакват да прокарат обвиненията в пленарна зала.По време на изслушвания в Конгреса демократите обвиниха Тръмп в излагане на опасност Конституцията на САЩ, риск за националната сигурност и подкопаване честното провеждане на президентските избори през 2020 г. с искането си по време на телефонен разговор с украинския президент Владимир Зеленски през юли 2019 г. да разследва Байдън и сина му Хънтър Байдън, който е бил в борда на директорите на украинска газова компания.Републиканците защитават Тръмп и обвиняват демократите в политически мотивирани действия.", "date": "2019.12.16", "title": "Тръмп може да стане третият президент на САЩ, срещу когото е гласуван импийчмънт"}
{"url": "https://news.bg/world/belarus-poluchi-zaem-ot-kitay.html", "text": "Беларус постигна споразумение с Китай да получи заем от 500 милиона долара, обявиха представители на бившата съветска държава, предаде АП.Министерството на финансите на Беларус уточни, че заемът ще бъде предоставен от шанхайския клон на Китайската банка за развитие.Китайският кредитор предлага изключително важни пари на Беларус на фона на спор с основния спонсор и съюзник, а именно Русия.Беларус разчита на евтини руски енергийни ресурси и заеми за поддържане на икономиката си, но наскоро Москва увеличи енергийните цени и оряза някои от субсидиите. Руски представители твърдят, че Минск ще трябва да приеме по-тясна икономическа интеграция, ако иска да получи по-ниски енергийни цени.Но някои в Беларус се опасяват, че подобна интеграция може да доведе до присъединяване на страната към Русия.Беларуският президент Александър Лукашенко, който е на власт повече от четвъртък век, се закани да не предава суверенитета и независимостта на страната, но опозицията в Беларус е притеснена.Лукашенко ще се срещне с руския лидер Владимир Путин в петък, за да обсъдят планове за по-тясна икономическа интеграция.", "date": "2019.12.16", "title": "Беларус получи заем от Китай"}
{"url": "https://news.bg/health/borisov-kam-meditsinskite-sestri-nyama-kak-ryazko-da-se-vdignat-zaplatite.html", "text": "Правим, каквото е нужно за здравеопазването в страната. Ние не сме врагове. Искаме да постигнем заедно най-доброто. Можем да започнем от проверките, от корупцията в болниците, за която ще сезираме още утре съответните органи. Да видим колективните трудови договори.Но няма как заплатите да скочат рязко изведнъж, въпреки растежа на икономиката. Във всяка сфера е така - говори се само за пари. Не мога да взема парите за пожарникарите и да ги дам на вас. Ето, театралите ми искат пари. Приоритет ни беше образованието и видими резултати вече има - млади хора в системата, ремонтирани училища. Сигурно след 10 години ще ми отчетат постиженията.Това заяви премиерът Бойко Борисов по време на срещата си тази вечер с представителите На срещата присъстваха здравният министър Кирил Ананиев, социалният Деница Сачева, вицепремиерът Томислав Дончев. По време на срещата към тях се присъедини и вътрешният министър Младен Маринов.Ананиев обясни какво може да се направи по действащото законодателство в момента за повече контрол както за справедливо разпределение и заплащане, така и срещу допускане на нередности. Ще предложим на МОН увеличаване на броя на обучаваните медицински сестри, например, обеща той. Той обаче не можа да се ангажира с конкретни срокове за изпълнение на обещанията си. Нека не правим изчисления за заплати и персонал по стари данни за налението, настоя той. Така няма да подобрим здравето на хората.Припомняме, че част от сестрите пред Министерски съвет. Първоначално срещата бе обявена за утре, 17 декември, но сестрите настояха да бъдат приети още днес. Срещата бе насрочена за 18, 30 часа, но започна в 18, 50 часа. Това е петият протест на здравните работници от март досега.Те поставиха на премиера и министъра редица въпроси, сред които не само за ниското заплащане, но и как се случва така, че за здраве се отпускат повече пари при намаляващо по официални данни население в страната, а средствата все така не стигат, както и защо в почти всяка болница се допускат шокиращи злоупотреби, а няма наказани на ръководни постове.Вече сме преуморени - от извънреден труд, ниско заплащане и безперспективност, признаха те. Нощните ни смени са 25 стотинки на час. Вие бихте ли работили за толкова? Няма извънболнична помощ, ние сме и мед. сестри, и физиотерапевти, и психолози, и всичко. Назначават все по-масово пенсионери и лица без нужната квалификация.  Вие на пожарникарите на загасен пожар ли плащате? Ще ни се заплаща по брой приети пациенти? Никой не иска да влиза в онкодиспансер, заявиха те.Да върнем тогава работата по разпределение? Или вместо демокрация да има полицейска държава? До всеки да се зачисли полицай ли? Навсякъде искат проверка, проверка, проверка, контрира Борисов сестрите, които в отговор заявиха, че вече малко специалисти ще искат да работят в малки населени места. Дойде ли петък, всички си отиват по родните места. Всички се радваха, когато падна Берлинската стена, напомни той.  Присъстващите изнесоха пред премиера конкретни данни за допуснати нередности в болници в страната, включително злоупотреби с клинични пътеки по НЗОК, неспазени правила по подписан рамков договор. Няма в момента действаща болница, която да работи по правилата, които сама е определила. Работи се на много места, с извънреден труд, направо трябва да се разчекнеш, за да се справиш. Ние сме като роби там - стоим и работим. Преуморени сме! Системата го позволява, въпреки че по договор нямаме право да работим повече от 12 часа на ден. Частните болници обаче го позволяват. Трябва ли всеки път да се гладува? Не искаме да крадем. Нека парите за здраве да отиват за здраве. Да има правила, но не само като дойде проверка и глобят ръководството, попитаха те.Скромни сме, искаме да получаваме по 2 минимални работни заплати за страната на месец, около 1700 лева, настояха сестрите, на фона на твърденията на Борисов, че сред колегите има и  добре заплатени. Как ще задържим терапевтите в страната на фона на заплатите на същите специалисти в Германия? Как така медицинска сестра при нейния тежък труд ще взима 500 лв.? Съвсем друго е тя да знае, че в края на месеца ще получи една добра заплата, попитаха те.  Не достигат хора и в момента, признаха те. Идва събота и неделя - няма кой да работи. Въпреки квалификацията и преквалификацията ни, това нищо не ни носи в материално отношение. Ние вършим работата на отсъстващите, а не получаваме двойни заплати.Ще ги задържим с работа. Как да дадем изведнъж заплата 6-7000 лева? Президентът получава повече от мен, например. Същото е при инженери, IT специалисти и други, отговори Борисов. Виждам много желаещи момичета да работят като медицински сестри, настоя той, въпреки признанията на присъстващите, че това не е така.Държавното не гарантира качество и честност, настоя работеща в частна болница. Нека да се гарантира, че частните болници ще могат да се конкурират честно с държавните.Също така бе поставен въпросът и за съществуващата дискриминация по признак съсловие. ", "date": "2019.12.16", "title": "Борисов към медицинските сестри: Няма как рязко да се вдигнат заплатите "}
{"url": "https://news.bg/world/amerikanski-senator-potvardi-che-izteglyat-voynitsi-ot-afganistan.html", "text": "Американският сенатор Линдзи Греъм съобщи, че президентът Доналд Тръмп ще обяви тази седмица, че ще изтегли част от американските сили в Афганистан, което може да започне преди края на годината, информира АП.По време на посещение в афганистанската столица Кабул Греъм уточни, че президентът може да намали броя на войниците до 8600 от настоящите 12 000. Той отбеляза, че Националните сили за сигурност на Афганистан ще защитава страната си.Сенаторът обаче е против пълно изтегляне на американските сили от страната. По думите му изтеглянето от Афганистан трябва да бъде \"основано на условие\" и талибаните трябва да изпълнят обещанията си, които са направили по време на мирните преговори.Мирните преговори между САЩ и талибаните бяха възобновени през миналата седмица, но са \"паузирани\" след. При атаката бяха убити двама афганистанци, а други 70 пострадаха. Петима американски войници са с леки наранявания.", "date": "2019.12.16", "title": "Американски сенатор потвърди, че изтеглят войници от Афганистан"}
{"url": "https://news.bg/world/turtsiya-planira-voenna-baza-v-libiya.html", "text": "Турция планира да открие военна база в Либия, съобщават турски медии.Президентът на Турция Реджеп Ердоган обмисля евентуална военна намеса в конфликта.Анкара може да изгради база край Триполи след завършване на експанзията си в Катар, където са разположени 5000 войници, откакто Рияд блокира персийската държава. Целта на военното присъствие на Анкара в Катар е Турция да усъвършенства военните си способности, да сподели познание, опит и турската култура.Новата база в Либия ще позволи на Турция да окаже по-голяма подкрепа на международно признатото правителство на Файез Сарадж.Местни медии информират, че Турция вече е започнала подготовка и предоставя необходимото оборудване в подкрепа на правителството в Либия.Военни източници разкриха пред вестник \"Йени Шафак\", че правителството е поискало от турските въоръжени сили да прехвърли турски сили в Либия. Източниците потвърдиха, че прехвърлянето в Триполи е започнало. Корабите ще транспортират безпилотни самолети, танкове, специални сили и части. Също са подготвени самолети и хеликоптери.По-рано стана ясно, че ", "date": "2019.12.16", "title": "Турция планира военна база в Либия"}
{"url": "https://news.bg/world/izrael-se-prevarna-v-golyam-energien-iznositel.html", "text": "Израел се превърна в голям енергиен износител за първи път, след като получи разрешение за износ на природен газ за Египет, информира АП.Енергийният министър на Израел Ювал Щайниц определи разрешителното като \"исторически момент\" за страната. Според него това е най-значимият проект за икономическо сътрудничество между двете държави от подписването на мирно споразумение през 1979 г.Това ще помогне на Израел да се сближи с арабските правителства и други държави от Средиземноморието.През миналата година Израел подписа споразумение за 15 милиарда долара за доставка на 64 милиарда кубични метра газ на Египет за 10 г.През януари Египет проведе първия регионален газов форум.", "date": "2019.12.16", "title": "Израел се превърна в голям енергиен износител"}
{"url": "https://news.bg/regions/uvelichvane-na-danatsite-za-nedvizhimi-imoti-i-koli-predlaga-obshtina-lovech.html", "text": "10 % увеличение на данъка на МПС, който сега е на минималната граница.  Увеличението на данъка върху недвижимите имоти да стане 2,2 промила върху данъчната оценка.Тези предложения са били направени по време на днешното обществено обсъждане на проекта на наредба за изменение и допълнение на Наредба за местните данъци в Община Ловеч. Това съобщиха от пресцентъра на общината.Очакваните постъпления за 2020 година от тях се изчисляват на около 1 250 000 лева за данъците върху недвижимите имоти и около 1 400 000 лева за колите.Повече от два часа са продължили изказванията по темите, като най-големите критици на проекта са напуснали залата.Документът ще бъде обсъждан от общинските съветици и подложен на гласуване.Проектът, заедно с мотивите, са публикувани на интернет страницата на Община Ловеч и могат да се видят .", "date": "2019.12.16", "title": "Увеличване на данъците за недвижими имоти и коли предлага Община Ловеч "}
{"url": "https://news.bg/crime/otstranyavat-kmeta-na-blagoevgrad-zaradi-firmata-mu.html", "text": "Кметът на Благоевград Румен Томов може да бъде отстранен от длъжност заради фирмата си, предаде БНР.Той не е спазил законовия срок за заличаването ѝ и не е уведомил общинския съвет. Томов е прехвърлил фирмата, на която е бил едноличен собственик на сина си.Бившият кмет Атанас Камбитов е сезирал Общинската избирателна комисия за случая.Комисията е започнала разследване и е поискала документи от Търговския регистър и от общинския съвет.Към дата 04.12. справката от Търговския регистър показва, че няма подадено заявление по съответния образец, с което се желае заличаване на търговеца от регистъра, както и писмото от общинския съвет показва, че към 12 декември 2019 няма постъпило уведомление до общинския съвет от г-н Томов, с което да ги е известил, че е започнал тази процедура по прекратяване на дейността и заличаване на търговец, заяви Мартин Бусаров, председател на комисията. Днес ОИК е провела ново заседание, за да гласува текст на писмо до кмета, който в тридневен срок може да изпрати своите съображения и документи по започналата процедура за отстраняването му от поста.След което ще бъде взето и решението за прекратяване на правомощията му.", "date": "2019.12.16", "title": "Отстраняват кмета на Благоевград заради фирмата му "}
{"url": "https://news.bg/bulgaria/reglamentirani-bakshishi-i-lichna-otgovornost-pri-neizdaden-kasov-bon-iskat-zavedeniyata.html", "text": "От изказвания от Министерството на финансите и Националната агенция за приходите се създава впечатление, че целият ресторантьорски и хотелиерски бизнес е в сивата икономика. Това заявяват от Българската асоциация на заведенията в свое официално становище.Те посочват, че въпреки че подкрепят държавата в борбата срещу сивата икономика, подобни твърдения не отговаря на истината и нарушават имиджа на изрядните данъкоплатци.Безспорен факт е, че браншът се задъхва, признават от БАЗ. Според тях трябва да има по-голям диалог между хотелиери, ресторантьори, Министерството на финансите и НАП, така че да се изслушат проблемите на бранша и да се търсят общи решения.От БАЗ подчертават, че ДДС у нас е най-висок в Европа, което вдига цените и води до пряко негативно отражение върху крайните потребители.В позицията си посочват, че трябва да се проведат сериозни дискусии и за регламентиране на бакшиша, тъй като според тях в момента самият бакшиш е предпоставка за административни наказания. Те настояват задължително да се регламентира и лична отговорност на персонала при случаи на неиздаване на касова бележка.Само със и промяна в наредби считаме, че няма да се постигне нужният успех за изсветляване на икономиката ни, посочват от БАЗ.По тази причина те призовават Министерството на финансите, НАП и браншовите организации да обсъдят спешни законодателни промени за реалното разрешаване на проблемите.", "date": "2019.12.16", "title": "Регламентирани бакшиши и лична отговорност при неиздаден касов бон искат заведенията"}
{"url": "https://news.bg/society/proveryavat-znaniyata-na-sedmoklasnitsite-za-dvizhenie-po-patishtata.html", "text": "В 7-ми клас да се извършва проверка на знанията по безопасност на движението по пътищата. Това е едно от обсъжданите предложения за подобряване на обучението от най-ранна възраст, съобщи председателят на Държавна агенцията \"Безопасност на движението по пътищата\" (ДАБДП) Малина Крумова по време на дискусията \"Карай умно, стигни жив\".В нея участие взеха и министърът на вътрешните работи Младен Маринов, министърът на транспорта Росен Желязков и заместник-министърът на образованието и науката Таня Михайлова.МОН и ДАБДП разработват съвместно нова Концепция за подобряване на обучението по безопасност на движението по пътищата, стана ясно по време на събитието.В тази връзка се обсъжда и проверка на знанията на децата, преди да навършат 14 години, когато по закон имат право да управляват велосипед по пътното платно.\"Ние трябва да сме сигурни, че децата имат базисни знания за правилата за движението, пътните знаци, но и че осъзнават своята отговорност, когато са на пътя и знаят как да се пазят\", подчерта Малина Крумова. Тя допълни, че обучението за вземане на книжка е само един елемент от подготовката да бъдем участници в движението.\"Никой не може да ни научи да бъдем едновременно отговорни на пътя и добри шофьори само за няколко месеца. Шофьорският курс безспорно е важен, но това е само един практически елемент от цялото обучение - как да се пресича, за какво да се внимава, дори как да се помага при инцидент\", обясни председателят на държавната агенция.По думите й ранното обучение на децата ще отнеме време, но ще даде истински устойчиви резултати. \"Затова всички институции, съвместно с бранша и неправителствения сектор трябва да работим изключително активно в тази посока\", допълни още Малина Крумова.", "date": "2019.12.16", "title": "Проверяват знанията на седмокласниците за движение по пътищата"}
{"url": "https://news.bg/world/merkel-zvanna-na-putin-i-obsadiha-gaza-prez-ukrayna.html", "text": "Канцлерът на Германия Ангела Меркел звънна на руския лидер Владимир Путин. По време на разговора двамата обсъдиха сътрудничеството за газа в контекста на \"Северен поток-2\" и транзита на газ през Украйна след 1 януари 2020 г., съобщават от пресцентъра на Кремъл.Двамата лидери също така обсъдиха. Те положително оценяват резултатите от срещата във френската столица, по време на която бяха договорени стъпки за реализиране на Минските споразумения.Меркел и Путин също обсъдиха и кризата в Ливан, където според тях не трябва да се допуска изостряне на ситуацията и е необходимо възобновяване на мирния диалог. Путин потвърди готовността на Русия да продължи да съдейства в посредническите усилия в това направление с Германия и ООН.От Кремъл поясняват, че разговорът е проведен по инициатива на германската страна.", "date": "2019.12.16", "title": "Меркел звънна на Путин и обсъдиха газа през Украйна"}
{"url": "https://news.bg/int-politics/vuchich-vreme-e-dzhonsan-i-tramp-da-doydat-v-sarbiya.html", "text": "Вучич покани премиера на Великобритания Борис Джонсън и президента на САЩ Доналд Тръмп да посетят Сърбия, съобщава \"Танюг\".При инспекция на строителна площадка, където започват работи по изграждането на коридора \"Морава\", сръбският президент Александър Вучич посочи машините, които ще бъдат използвани и отбелязва за \"връзка\" между багер и победителя в последните избори в Обединеното кралство Борис Джонсън.Вучич обяснява, че преди няколко дни такъв багер е управляван и от Борис Джонсън. \"И вижте как ги пребори на изборите\", коментира той и изрази надеждата, че Джонсън ще посети Сърбия.\"Скъпи Антъни (Годфри, посланик на САЩ в Сърбия), ние дори не можем да си спомним последния път, когато американски президент е бил в Сърбия, време е Тръмп да посети и Сърбия. Помнете какво казвам, първо ще дойде Джонсън, а след това и Тръмп - и си спомнете, че ми се смяхте\", обяснява сръбският президент.", "date": "2019.12.16", "title": "Вучич: Време е Джонсън и Тръмп да дойдат в Сърбия"}
{"url": "https://news.bg/society/pod-4-ot-targovtsite-ni-udryat-v-kantara-predi-praznitsite.html", "text": "Провериха 222 търговски обекта за продажба месо и месни продукти преди наближаващите Коледни и Новогодишни празници, съобщават от Държавна агенция за метрологичен и технически надзор.Инспекторите на ДАМТН са проверили за техническа изправност, правилна употреба и съответствие със законовите изисквания общо 301 везни, използвани за пряка продажба на месо и месни продукти. За 11 от тях (3,6 % от проверените) е било установено несъответствие със законовите изисквания. Те не са преминали задължителната ежегодна проверка за средства за измерване в употреба. Несъответстващите везни са спрени от употреба до привеждането им в съответствие с изискванията. На неизрядните търговци са издадени 8 протокола със задължителни предписания. Съставени са и 8 акта за административни нарушения. При проверките не е било констатирано използването на везни, които не са разрешени за измервания.Според ДАМТН анализът на резултатите от проверките в края на годината сочи, че сравнително ниският процент на установените нарушения се дължи на системната превантивна дейност през цялата година.От 1 януари до 30 ноември служителите на Агенцията са извършили проверки в общо 3518 търговски обекта, на пазари и борси на в цялата страна. Инспектирани са общо 5036 везни, като за 536 от тях (11 %) e билоустановено, че не отговарят на законовите изисквания. 92 броя пък са били неразрешени за търговска употреба, 440 са били без знаци от извършена последваща проверка на средства за измерване в употреба, а 6 са били технически неизправни.", "date": "2019.12.16", "title": "Под 4% от търговците ни удрят в кантара преди празниците"}
{"url": "https://news.bg/world/yuzhna-koreya-i-yaponiya-s-parvi-razgovori-za-izlizane-ot-krizata.html", "text": "Япония и Южна Корея проведоха първи разговори от възникналата между тях криза, съобщава \"Ройтерс\". Южна Корея съобщи, че проведените днес разговори с Япония подчертаха взаимното разбирателство за управлението на системите за контрол на износа. Сеул добави, че двете страни ще проведат нов кръг разговори в южнокорейската столица в близко бъдеще.Двете държави се съгласиха да продължат диалога, за да \"допринесе за разрешаване на проблемите\", обяви генералният директор за международната търговска политика на Южна Корея.Висши представители на Южна Корея и Япония днес проведоха първа среща, откакто Япония наложи контрол върху износа на високотехнологични материали за Сеул от юли на фона на спор за принудителния труд по време на Втората световна война.Токио обяви, че двете държави са постигнали напредък на днешните разговори, като намекна за потенциално подобряване на отношенията.Японското правителство потвърди, че двете страни ще се срещнат в Сеул скоро и Япония ще реши за политиката си за контрол над износа след надграждане на двустранния диалог.Отношенията между двете държави са обтегнати, откакто през октомври Върховният съд на Южна Корея нареди на японски компании да компенсират жертвите на принудителен труд по време на колониалното управление на Япония на Корейския полуостров между 1910 и 1945 г.Южна Корея обяви през август, че ще прекрати изпълнението на военния договор за споделяне на разузнавателна информация с Япония въпреки притесненията около ядрената и ракетната програма на КНДР. Сеул заяви намерението си малко след решение на Токио да понижи търговския статут на съседа.", "date": "2019.12.16", "title": "Южна Корея и Япония с първи разговори за излизане от кризата"}
{"url": "https://news.bg/int-politics/sadyat-apple-i-google-v-sasht-zaradi-smartta-na-kongoanski-detsa-v-kobaltovi-mini.html", "text": "Историческо съдебно дело е било заведено срещу най-големите технологични компании в света от конгоански семейства, които твърдят, че децата им са загинали или са били осакатени, докато са работили в мини за добив на кобалт, който е основната суровина за батериите на смартфони, лаптопи и електрически автомобили, разкрива британското издание \"Гардиън\".Apple, Google, Dell, Microsoft и Tesla са били посочени поименно като ответници по дело, заведено във Вашингтон от правозащитната кантора \"Адвокати за международни права\" от името на 14 родители и деца от Демократична република Конго. В делото компаниите са обвинени, че са помогнали и съдействали за смъртта и тежките наранявания на деца, за които те твърдят, че са работили в кобалтови мини в техните вериги за доставки.Семействата и пострадалите деца търсят обезщетения за принудителен труд и допълнително обезщетение за неоснователно обогатяване, небрежно наблюдение и умишлено причиняване на емоционални страдания.За първи път която и да е от технологичните компании е изправена пред такова правно предизвикателство.Кобалтът е от съществено значение за производството на литиево-йонните батерии, използвани в милиони продукти, продавани от Apple, Google, Dell, Microsoft и Tesla всяка година. Ненаситното търсене на кобалт, водено от желанието за евтини технологии, удобни за боравене с една ръка, се е утроило през последните пет години и се очаква отново да се удвои до края на 2020 г. Повече от 60% от кобалта произхожда от Демократична република Конго, която е една от най-бедните и нестабилни държави в света.Добивът на кобалт от Демократична република Конго е свързан с нарушения на правата на човека, корупция, унищожаването на околната среда и детски труд.В съдебното дело се твърди, че Apple, Google, Dell, Microsoft и Tesla са подпомагали и съдействали на минните компании, които печелят от труда на деца, принудени да работят в опасни условия - условия, които в крайна сметка са довели до смъртни случаи и сериозни наранявания.Семействата твърдят, че техните деца са работили нелегално в мини, собственост на британската минна компания Glencore. В съдебните документи се твърди, че кобалт от мините, собственост на Glencore, се продава на Umicore, търговец на метали със седалище в Брюксел, който след това продава на Apple, Google, Tesla, Microsoft и Dell обработен кобалт, готов за производството на батерии.", "date": "2019.12.16", "title": "Съдят Apple и Google в САЩ заради смъртта на конгоански деца в кобалтови мини"}
{"url": "https://news.bg/regions/ustanoviha-zamarsyavane-na-reka-iskar.html", "text": "Екоинспекцията установи замърсяване на река Искър.Припомняме, вчера читател на news.bg сигнализира, че във и се усеща неприятна и задушлива миризма.След като потърсихме информация за случая от РИОСВ-София, от там ни потвърдиха, че експерти са изпратени на място и проверяват сигнала.По предварителна информация замърсяването на река Искър идва от друга река. Предполага се, че става въпрос за употреба на препарати. Все още обаче не е ясен източникът на замърсяването.Предстои експертите на екоинспекцията да дадат окончателно становище по случая, след като приключат проверката.", "date": "2019.12.16", "title": "Установиха замърсяване на река Искър"}
{"url": "https://news.bg/education/preduchilishtnata-stava-zadalzhitelna-za-4-godishnite-ot-2020-g.html", "text": "Предучилищното образование да стане задължително и за 4-годишните деца от следващата година. Намеренията са на Министерство на образованието, което подготвя законодателно предложение. То ще бъде готово до два месеца, съобщи министърът на образованието Красимир Вълчев.Предучилищното образование ще се осъществява или от детските градини, или от училища, както е и в момента.Очакванията на МОН са промяната да влезе в сила от следващата учебна година - 2020 - 2021 г. Предвидените средства за това са 70 милиона лева.Красимир Вълчев припомни, че при промените в Закона за образованието преди 4 и повече години, бяха направени компромиси заради общините, които не са имали възможност да приложат промените. До голяма степен обаче недостигът на места в детските градини вече е преодолян, смятат от Министерство на образованието. Това се отнася, по думите на Красимир Вълчев, и до градове като София и Варна.\"Ще вземем разумно решение, но общото правило ще бъде учебната 2020-2021 г., вероятно с изключение. Големите общини, дори в София, в голяма степен са преодолели недостига на места в детски градини, знаете, има голям недостиг на места в яслените групи\", каза той.Сформирана е работна група, в която има представители и на Сдружението на общините в България, за да се види цялата картина.Припомняме, че първо класиране тази година за столичните детски градини завърши със , които останаха да се борят за свободните 3000 места на второ класиране. Което означава, че при най-добри сметки и намествания желаещи 3000 деца са останали извън детските градини и ясли, въпреки усиленото строителство на нови крила в детските градини. ", "date": "2019.12.16", "title": "Предучилищната става задължителна за 4-годишните от 2020 г."}
{"url": "https://news.bg/int-politics/nato-otchita-bezpretsedentna-aktivnost-na-ruski-podvodnitsi-prez-2019-g.html", "text": "НАТО отчита, че активността на руските подводници през последната година е достигнала най-високото ниво от края на Студената война, съобщава германската медийна група RND, цитирана от ТАСС.В централата на НАТО се водят интензивни дискусии относно евентуален отговор на маневрите на руските подводници.\"Русия непрекъснато засилва операциите си под вода\", коментира представителката на алианса Оана Лунгеску.Тя допълва, че на първо място това се отнася за северния Атлантически океан и Норвежко море.По думите й, НАТО ще отговори чрез модернизиране на контрамерките срещу подводници и засилване на патрулите.Алиансът отбелязва, че пътищата за военно снабдяване, каналите за комуникация и цивилните търговски пътища в Северния Атлантически океан \"са жизненоважни за сигурността на Европа\".Алиансът се опасява, че Москва иска да подкопае връзките между ЕС и САЩ в Атлантическия океан, пише RND с позоваване на източници в НАТО.Те специално предупреждават за опасността от руските ракети базирани на подводници. Медийната група споменава руските подводници от проект 955 \"Борей\" и хиперзвуковите ракети \"Циркон\".Аналитиците от НАТО смятат, че Русия иска да провежда операции, използвайки своя подводен флот по целия свят.Според тях, имайки значително предимство с подводници, Москва може да разреши евентуален конфликт в Балтийско море в своя полза.Подводниците също могат да повредят комуникационни кабели, положени по морското и океанско дъно, предупреждават специалистите.Засилват се обвиненията срещу Русия за действията на нейните подводници.От своя страна руските власти многократно обясняват, че движението на кораби се извършва в строго съответствие с международните правни стандарти.", "date": "2019.12.16", "title": "НАТО отчита безпрецедентна активност на руски подводници през 2019 г."}
{"url": "https://news.bg/health/51-ot-doplashtaniyata-v-zdravnata-sistema-sa-ot-patsientite.html", "text": "51% от разходите в здравеопазването са за сметка на личните средства на хората. Това заяви членът на Надзорния съвет на Националната здравноосигурителна каса Григор Димитров по време на представянето на резултатите от проведеното онлайн допитване на Българската стопанска камара за състоянието на бизнес средата.По негови думи най-голямо е доплащането в сферата на лекарствата - общо 3,5 млрд. разход за лекарства от миналата година, от които населението е платило повече от 2,6 млрд. лв. Доплащания има и в болничната и извънболничната помощ.Димитров съобщи, че на 23 декември ще се проведе заседание, на което ще се прегледат всички пътеки, които се ползват от НЗОК.Той посочи, че ще има увеличение на всички пътеки между 7% и 30%, както и намаление на обемите на извършената дейност между 7% и 9%.По негови думи на последния надзорен съвет е било решено, че ще се отделят сериозни средства за погасяване на задълженията към чуждестранни осигурителна компании - около 100 млн. лева. С това ще се ликвидират голяма част от задълженията на Здравната каса.Димитров заяви, че се очаква в началото на 2020 г. да излезе нова наредба за регламентиране на доплащанията.Той посочи, че военните, МВР и т.н. се осигуряват на 8%, като тяхната вноска се поема от държавата. Проблемът според него е, че държавата осигурява пенсионери и деца на два пъти по-ниска ставка, отколкото ставката за останалите хора от 8%. Той поясни, че месечната осигуровка на едно дете е около 21 лева, за пенсионер - 23 лева, а за бизнеса - 80 лева.По тази причина в мерките НЗОК е записала премахване на това \"противоречие\" по думи на Димитров.", "date": "2019.12.16", "title": "51% от доплащанията в здравната система са от пациентите"}
{"url": "https://news.bg/world/v-severna-irlandiya-vazobnoviha-pregovorite-za-spodeleno-pravitelstvo.html", "text": "Политическите партии в Северна Ирландия проведоха разговори днес с надежда за възобновяване на споделеното регионално управление след тригодишно прекъсване, информира АФП.Изборите във Великобритания изчистиха пътя към Брекзит.Политически и социално нестабилната провинция е без администрация от януари 2017 г.Северна Ирландия се управляваше споделено от пробританската консервативна Демократична юнионистка партия и левите ирландски републиканци от \"Шийн Фейн\". Но скандал доведе до разрушаване на доверието между тях.Надвисналият Брекзит обаче ги принуждава да намерят обща база.Проведените в четвъртък парламентарни избори върнаха мнозинството на Консервативната партия, която възнамерява да изведе Обединеното кралство от ЕС до 31 януари 2020 г.Отражението на Брекзит върху Северна Ирландия и границата с Ирландия са най-спорните точки от процеса по напускане на ЕС.Договореното между Лондон и Брюксел споразумение предвижда Северна Ирландия да се отклони от останалата част от Обединеното кралство и запазване на някои правила на ЕС, което трябва да се одобрява от парламента на Северна Ирландия през няколко години.\"Изборите промениха нещата много драматично\", обяви председателят на \"Шийн Фейн\" Мери Лу Макдоналд пред Би Би Си.След изборите на Острова през 2017 г. правителството на тогавашния премиер Тереза Мей изгуби мнозинството си в Камарата на общините и беше принудена да търси съюз с Демократичната юнионистка партия. Но, след като консерваторите на премиера Борис Джонсън спечелиха мнозинство.Според някои анализатори резултатите от изборите в четвъртък могат да променят динамиката на преговорите за формиране на ново правителство в Белфаст.Северна Ирландия има 18 депутати в 650-местния британски парламент. След вота в четвъртък Демократичната юнионистка партия изгуби две места и сега има 8 депутати.\"Шийн Фейн\" спечели седем места.Двете основни партии като цяло отчетоха спад на избирателите си, след като повече умерени движения успяха да получат парламентарно представителство, което очевидно е в отговор на закъсалите преговори в Северна Ирландия.Секретарят за Северна Ирландия обеща предсрочни местни избори, ако не бъде договорено правителство до 13 януари.", "date": "2019.12.16", "title": "В Северна Ирландия възобновиха преговорите за споделено правителство"}
{"url": "https://news.bg/society/53-ot-balgarite-ne-vizhdat-promyana-prez-2019-g.html", "text": "Личната равносметка на българите за 2019-та продължава в общи линии позитивната тенденция, характерна за последните пет години. Двойно по-голям процент (33%) оценяват изминалата година като по-добра за тях, отколкото тези, за които тя е била по-лоша (14%). Това сочат данни от последното проучване на \"Алфа Рисърч\". Остава обаче най-значим делът (53%) на хората, които не виждат промяна в собствения си живот и възможности - нито за добро, нито за лошо.Наблюдава се известен спад както в едните, така и в другите. На положителните - от 35 на 33 на сто, на отрицателните - от 19 на 14 на сто.Към момента анализът сочи, че оптимизмът намалява основно сред по-високо статусните групи, а песимизмът - сред по-нискостатусните. Най-значим спад е налице във възрастовата група на 55-60 годишните.Основните събития, с които българите ща запомнят отминаващата 2019г. потвърждават вниманието на мнозинството от хората върху вътрешните проблеми и действия с пряко отражение върху личния им живот. Като събития с най-значимо въздействие те посочват местните избори (38%) и хакерската атака срещу НАП (23%). Брекзит, както и изборите за Европейски парламент, са задържали вниманието на между 12 и 16 на сто от пълнолетните граждани. Действията на управляващите в различни сфери с по-пряк или дългосрочен ефект върху обществото, като изграждането на интерконектора с Гърция, опитите за рестарт на проекта АЕЦ \"Белене\", решението за закупуване на самолетите F-16, се оценяват в момента като значими от 12 до 17% от анкетираните.Оценките за икономическото състояние на страната се вписват в същата логика - бавно подобрение (до 18%), но негативните (28%), както и неутралните (54%) продължават значително да доминират над тях.Личните прогнози за 2020г. продължават да бъдат подчертано оптимистични - 55% очакват лично за тях тя да бъде по-добра, срещу едва 9%, които я виждат в по-лоша светлина. Три важни тенденции могат да бъдат откроени зад тази обобщена макро картина.Първо, след десетилетия на политическо ангажиране и разочарования, българинът не само се дистанцира все повече от партиите, но и затвърждава скептицизма си към големите обществени проекти, като се затваря все повече в личния живот - тенденция, която беше потвърдена и от европейското изследване на ценностите.В края на 2019-та основанията за позитивната равносметка и надеждите идват основно от семейния и професионалния живот. 93%, или с 12% повече от 2018г. казват, че чувстват подкрепата на семейството и близките си. 68%, спрямо 61% през миналия декември, се стремят да отделят повече време за себе си и семейството си, и по-малко да се ангажират в професионалния и обществения живот. Сред работещите, осем от всеки десет е доволен от мястото, където работи. Логично, на другия край на скалата са инвестициите в образователно-професионалния и обществения живот. Едва 26%, спрямо 27% през 2018, са повишили образованието, квалификацията си, или са придобили нови умения. 16%, с 4% повече от 2018, е участието в гражданска инициатива, кауза или протест.Второ, без да се подценява значението на личните доходи, все повече хора се фокусират върху средата на живот в тяхното населено място. Новото през 2019 г. е, че тази тенденция, тръгнала от София и няколко големи града, набира скорост и се разпростира във все повече места в страната. Ако през 2017г. фокусът върху доходите, спрямо този върху средата, беше в съотношение 55%:29%, сега вече е 46% към 35%, като вече заема водещо място във всички активни групи.Трето, демотивиращите резултати от гражданския натиск за промяна в принципите и качеството на управление намират отражение и тук, като едва 12% твърдят, че на сегашния етап от живота им по-доброто управление на страната и постигането на повече справедливост са лични приоритети за тях. Онова, което можем да очакваме през 2020г., е засилен граждански натиск именно по отношение на проблеми и казуси в локалната среда, където живеят хората, тъй като тя е най-силно изразената точка на пресичане между личния и общностния им живот.По отношение на оценка за дейността на институциите и правителството, проучването показва, че 2019 г. завършва с няколко негативи за управляващите - пробойни в имиджа, недоволство и протести в сфери, в които от години се трупат проблеми, изострена критичност към предложения в социалната система и здравеопазването, засягащи интересите на широки групи. Същевременно липсата на силно лидерство, на убедителни решения в най-проблемните сфери и на разминаването между декларации и реално поведение на опозицията по теми, в които би могла да покаже реални алтернативи, не й позволяват да оползотвори тези негативи, нито електорално, нито рейтингово.На този фон най-силната политическа фигура извън управляващите продължава да бъде президентът Румен Радев. За втори път обаче, след изразеното от него несъгласие с покупката на самолетите F-16 в края на миналата година, личният му рейтинг пада под 50 на сто (48% одобрение срещу 15% неодобрение). Две основни причини биха могли да се крият зад този спад - първо, липсата на категорична и лидираща позиция във външната политика, където президентът по принцип има силна роля и второ, изострянето на конфронтацията с изпълнителната власт, което не се толерира от общественото мнение, очакващо от държавния глава аргументиран дебат по стратегически въпроси, а не съображения по текущата конюнктура.Правителството си възвръща в края на годината част от загубените позиции. Положителните мнения нарастват от 13% в началото до 19 на сто в края на годината, а отрицателните спадат с десет пункта - от 51% до 41%. Премиерът Бойко Борисов също неутрализира част от недоверието към себе си и личният му рейтинг в края на 2019-та е 30% одобрение срещу 39% неодобрение.Сред членовете на кабинета за пореден път най-одобрявани са вицепремиерът Томислав Дончев (индекс от 25.8), Красен Кралев (индекс 10.1), Екатерина Захариева (индекс 7.9), Красимир Вълчев (индекс 6.3). За първи път от години позитивен тренд е налице и в оценките за вътрешен министър - Младен Маринов достига индекс от 4.8, а полицията, с 29% одобрение, е една от малкото институции с позитивен тренд през 2019-та.На обратния полюс е оценката за Данаил Кирилов (индекс -26.1), Кирил Ананиев (индекс -17.9), Марияна Николова (индекс -14.1), както и за бившия вече социален министър.Социална политика, здравеопазване, правосъдие са традиционно критикувани направления в дейността на правителството. Повтарящите се и задълбочаващи се проблеми, пораждащи както недоволство сред работещите в тях, така и неудовлетвореност сред гражданите, показват, че само увеличаване на парите в тези направления не е в състояние да ги реши.По-съществена динамика в края на годината е налице в оценките за работата на Красимир Каракачанов (спад в индекса за дейността му от +1.3 до -3.1 пункта), Владислав Горанов (спад в индекса от -5.6 до -6.8) и Нено Димов (спад в индекса от -7.6 до -12.1). И тримата бележат негативен тренд в следствие от конкретни казуси като предложението за първите дни болнични и водния режим в някои части на страната.Парламентът продължава да е най-силно критикуваната от обществото институция с одобрение от 10% и неодобрение от 51%. Председателят на НС Цвета Караянчева се ползва с по-висок личен рейтинг (21%).Дебатите, съпровождащи избора на нов главен прокурор и отделни съдебни решения, привлякоха активно обществено внимание и насочиха светлината към дълбокия разлом между отделните институции в правосъдната система, като общественото мнение започна да възвръща част от доверието си към съда. За първи път от седем години оценката за работата на съда регистрира положителна промяна и ръст в одобрението през последните дванадесет месеца от обичайните 11% до 19%. В края на мандата оценките за работата на главния прокурор Сотир Цацаров се запазват в установените през последните месеци граници: 12% положителни срещу 45% отрицателни оценки.В електорален план ГЕРБ (21.7%) запазва предимство от около три и половина пункта пред БСП (18.2%). Респективно, лидерът на управляващите Бойко Борисов (29.6%) продължава да е със значимо по-високо доверие от лидера на опозицията Корнелия Нинова (20.8%).Новоучредената (макар и все още нерегистрирана) партия на Слави Трифонов има потенциалната подкрепа на 8.6% от избирателите и конкурира ДПС (7.8%) за третото място.През 2019-та продължава ерозията в подкрепата за националистическите партии. Тандемът ВМРО-НФСБ има доверието на 5.3%, а Атака - на 1.4%. Лидерите им също плавно губят обществено влияние: одобрението за Красимир Каракачанов спада от 22.5% до 18.9%, през последната година доверието във Валери Симеонов остава на равнище 9.1%, а във Волен Сидеров 6.4%.Първата изборна година на Демократична България донесе на обединението мандат в Европейския Парламент и добро представяне в пропорционалния вот за общински съветници и районни кметове в София. Цялостната електорална подкрепа за тях укрепва до 5.1%. Предизвикателство обаче продължава бъде слабото присъствие извън столицата.Равносметката за 2019-та показва, че българите продължават да споделят един като цяло позитивен, но по-скоро краткосрочен хоризонт, където най-силните репери са семейството и непосредствената социална среда. От това дали заложените във и от управлението стратегии, които на този етап остават отвъд хоризонта на мнозинството от гражданите, ще се превърнат в част от живота на хората и с какъв знак, ще зависи накъде ще поемат обществените настроения през 2020.", "date": "2019.12.16", "title": "53% от българите не виждат промяна през 2019 г. "}
{"url": "https://news.bg/bulgaria/starozagorka-specheli-50-000-lv-ot-nap-s-kasova-belezhka-za-55-stotinki.html", "text": "Старозагорка спечели 50 000 лева от лотарията с касови бележки на НАП.Късметлийката Наделина Колева получи голямата награда, след като участва с касов бон за 55 ст. от покупка на кафе на 1 август. Тя е регистрирала в лотарията и още над 6000 касови бележки.Тя заяви, че парите ще бъдат инвестирани в образованието на 16-годишната й дъщеря. Наделина сподели, че това е първата й награда в живота.В последния трети сезон на лотарията на НАП участваха над 22 млн. фискални бонове на обща стойност над четвърт милиард лева. Над 2 милиона от тях са сканирани чрез мобилното приложение на НАП и нововъведения QR код на бележкитеИ след края на лотарията мобилното приложение на НАП ще продължи да функционира, като чрез потребителите ще могат да следят истински ли са касовите бележки, които търговците им издават.Повечето касови апарати в страната вече печатат бележките с QR кодове, а до края на януари 2020 г., те ще станат задължителен реквизит за всяка бележка.", "date": "2019.12.16", "title": "Старозагорка спечели 50 000 лв. от НАП с касова бележка за 55 стотинки"}
{"url": "https://news.bg/crime/garmeneto-s-piratki-na-obshtestveni-mesta-e-narushenie.html", "text": "В навечерието на празниците Национална полиция започна акция по проверки на търговците, които продават пиротехника. Вече са иззети незаконни пиротехнически средства от търговци, които са продавали такива в смесени магазини или ги продават на улицата.Акцията е на територията на цялата страна, обясни инспектор Иван Игнатов на брифинг в сградата на Национална полиция.Санкцията за незаконна продажба на пиротехника е от 500 до 2000 лв.Целта на акцията на полицията е да се избегнат инциденти.Конфискува се всичко, което е с изтекъл срок на годност и е повредено.От полицията апелират, че ако се купуват пиратки или фойерверки, те не трябва да са с нарушена цялост, не се допуска продажбата им на деца, трябва да се четат инструкциите за употреба и да не се използват при употреба на алкохол.Тенденцията е за увеличаване на произшествията по време на празниците, обясниха още от Национална полиция.На територията на Столична община акцията е по-мащабна.Извършват се проверки в магазините с разрешения, пазари, базари, сергии, спирки от масовия градски транспорт и централна градска част, каза главен инспектор Милен Писаров.Установено е 1 нарушение, иззети са 6 кутии пиратки и е съставен акт, извършени са проверки на стотици места.Употребата на обществени места на пиротехнически средства е напълно забранена - училища, църкви, болници, а употребата става само с разрешение.Физически лица, които употребяват пиратки на обществени места, реално извършват нарушение, обясниха още от полицията.", "date": "2019.12.16", "title": "Гърменето с пиратки на обществени места е нарушение"}
{"url": "https://news.bg/world/demokratite-nastoyavat-boltan-da-svidetelstva-na-protsesa-sreshtu-tramp-v-senata.html", "text": "Демократите притискат Джон Болтън, бившия съветник по национална сигурност, който, и изпълняващия длъжността началник на канцеларията на Белия дом Мик Мълвейни да дадат показания по време на процеса срещу американския лидер в Сената през януари 2020 г., пише \"Гардиън\".Искането двамата ключови свидетели да дадат показания за скандала с Украйна се съдържа в писмо на Чък Шумър, топ демократа в Сената, до републиканския му колега Мич Макконъл.Двете партии са в сблъсък относно условията за провеждането на импийчмънт процеса, който е едва третият в историята на САЩ.Процесът, който Шумър предлага да започне на 7 януари, със сигурност ще се проведе. Контролираната от демократите Камара на представителите ще гласува в полза на две обвинения срещу Тръмп по време на заседание в сряда.В писмото си Шумър излага евентуалната структура на процеса в Сената, основаван на организирания импийчмънт срещу бившия президент Бил Клинтън през 1999 г. Той целенасочено подчертава, че основните правила за процеса са одобрени единодушно със 100-0 гласа.Сенаторите от Демократическата партия силно вярват и аз вярвам, че републиканците са съгласни, че този процес трябва да бъде честен, ще вземе под внимание всички факти, отбелязва Шумър и допълва, че това е най-голямото предизвикателство пред Сената през следващите седмици.Но надеждите за подобно двупартийно споразумение за процеса през януари се изпариха преди Шумър да изпрати писмото. Републиканците обявиха, че нямат намерение да спазват конституционно ограничени параметри на процеса, който ефективно поставя сенаторите в ролята на жури.Макконъл, който като лидер на мнозинството има крайната дума как да се проведе процесът, подчерта, че ще го подготви след консултации с Тръмп.Миналата седмица той обяви, че координира действията с адвокатите на Белия дом.Други сенатори намекнаха, че вече са достигнали решение да оправдаят президента, дори и преди да са призовали първия свидетел.Камарата на представителите повдигна две обвинения срещу Тръмп. По първото той е обвиняван в злоупотреба с власт, след като е притискал Украйна да започне да разследва бившия вицепрезидент на САЩ Джо Байдън в полза на  кампанията на Тръмп за преизбиране. По второто президентът е обвиняван във възпрепятстване на Конгреса с блокиране на свидетели на изслушванията за импийчмънт.Демократите поискаха други още двама да дадат показания пред Сената. Става въпрос за старши съветника на Мълвейни, Робърт Блеър, и Майкъл Дъфи от администрацията.В същото време рано тази сутрин Комисията по правни въпроси към долната камара публикува ", "date": "2019.12.16", "title": "Демократите настояват Болтън да свидетелства на процеса срещу Тръмп в Сената"}
{"url": "https://news.bg/world/obshtestvenite-bolnitsi-vav-frantsiya-umirat-stotitsi-lekari-zaplashvat-s-ostavka.html", "text": "Повече от 600 лекари във Франция заплашат да подадат оставка, ако правителството не увеличи парите за здравеопазване. Тази седмица в страната се очаква стачка на медиците, пише \"Гардиън\".Лекари предупредиха, че орязването на бюджета, леглата и медицинските работници ще постави здравеопазването на Франция пред разпад, а животът на пациентите ще бъде поставен под риск.\"Обществените болници във Франция умират\", пишат 660 лекари от болници от цяла Франция в безпрецедентно отворено писмо. Те предупреждават, че съкращаването на разходите заплашва здравето на пациентите. Преди френското здравеопазване се разглеждаше като една от най-добрите здравни системи в света.Лекарите призовават за спешни преговори с правителството след 9 месеца на стачки на болници, които започнаха през март от Спешните отделения и обхванаха педиатрията, психиатрията и други отделения. Този месец се присъединиха и млади лекари.Във вторник медици ще излязат на протест из цялата страна с предупреждение: \"Обществените болници: животозастрашаваща спешна ситуация\". Протестите на здравните работници са голямо главоболие за президента Еманюел Макрон, който се Миналия месец Макрон обеща повече пари за болниците и персонала, което беше отхвърлено от лекарски организации като недостатъчно.През 2000 г. Световната здравна организация определи френското здравеопазване за най-доброто от 191 държави. Но изследване, публикувано от журнала \"Лансет\" през 2017 г., поставя страната на 15-ото място по качество на грижата.От много години правителството на Франция намалява финансирането. Обществените болници във Франция са принудени да орязват по 9 милиарда евро разходи от 2005 г. Парамедици се оплакват, че възрастни пациенти са оставяни с часове в коридорите, отделно няма достатъчно оборудване, което увеличава времето за планиране на операция и в крайна сметка води до смърт.Освен това лекари също предупреждават, че се засилват самоубийствата сред колегите им заради лошите работни условия.Правителството обещава да отпуска допълнителни 1,6 милиарда евро за период от три години, включително и бонуси за медиците. Но здравните работници се заканват да продължат да протестират. Властите също обещават да погасят дълг от 10 милиарда евро на обществени болници.Социологическо проучване на ViaVoice показва, че 87% от французите подкрепят стачките на лекарите. Над 90% от анкетираните смятат, че здравните работници правят най-доброто при ограничени ресурси. 73% са песимисти за бъдещето на френската здравна система.", "date": "2019.12.16", "title": "\"Обществените болници във Франция умират\": Стотици лекари заплашват с оставка"}
{"url": "https://news.bg/economics/nap-zagubila-50-ot-doverieto-na-rodniya-biznes.html", "text": "Повечето фирми смятат, че бизнес климатът у нас се е влошил. Това сочи проучване на БСК за погледа на бизнеса към изминалата 2019 г.Според проучването се оказва, че бизнесът вярва и на президента. Само 8% вярват на Народното събрание - основният орган, който приема нормативите, които регулират бизнес средата у нас. 69% не вярват на Министерския съвет. Само 3% от бизнеса вярва на съдебната власт.82% от бизнеса смята, че пак може да има За две години НАП е загубила половината от доверието на фирмите.4% е оптимизмът - толкова са фирмите, които считат, че икономическата среда е подобрена за една година.2/3 от бизнеса не е участвал в процедури по Закона за обществените поръчки. Фирмите се оплакват от нагласени условия, необективно оценяване на офертите, необосновани обжалвания, които бавят процеса.Липсата на квалифицирана работна ръка е най-голямата пречка за развитието на бизнеса. Следват корупцията, бюрокрацията и лошото образование. Бизнесът иска диференцирано ДДС, както и облекчаване на процедурите за привличане на работници извън ЕС.Проучването на БСК показва обаче, че се увеличават инвестициите в обучение. Най-голям е недостигът на тесни специалисти според фирмите. Негативните демографски тенденции обуславят този проблем според БСК.80% от бизнесът иска да не плаща първите три дни от болничния.", "date": "2019.12.16", "title": "НАП загубила 50% от доверието на родния бизнес"}
{"url": "https://news.bg/crime/smetnata-palata-e-dala-na-prokuraturata-dareniya-na-partiite-sled-kampaniyata.html", "text": "Сметната палата е сезирала прокуратурата за случаи след последните избори, при които партии са регистрирали дарения и след приключване на кампанията, което не е законно.Това обяви директорът на палатата Цветан Цветков по време на кръгла маса \"Финансирането на партиите и политическият плурализъм\".Всички такива дарения са от физически лица стана ясно от думите на Цветков, който обаче не спомена имена на партии.В този смисъл от Сметната палата дават препоръки да се оповестява кога приключва една кампания, за да не се получава и финансиране на партиите след приключването й.Цветков подчерта, че все повече се увеличава размерът на неразплатените задължения на партиите.Ваня Нушева от \"Прозрачност без граници\" обясни явлението с нуждата на това да бъдат изравнени приходите и разходите, тъй като партиите са длъжни да регистрират договорите със съответните суми.\"Накрая не им излизат сметките - ако са използвани пари с неясен произход, се оказва, че партиите трябва да предприемат действията, за да им излязат отчетите. Това са скритите пари, които се използват в изборния процес\", категорична бе Нушева.Политологът доц. д-р Даниел Смилов и Мартин Валецки, представител на ОССЕ, се спряха на препоръките на организацията по темата за финансиране на партиите.Валецки обясни, че становището на ОССЕ за намаляването на субсидиите на 1 лев на получен глас, е ясно, а критиката е, че това води до неравнопоставеност на партиите.От организацията подкрепят факта, че управляващите бързо смениха този модел още веднага след изборите и От ОССЕ обаче са поставили препоръки и за новите изменения в закона, според които партиите могат да се финансират корпоративно. Според тях това е предпоставка за корупция и зависимост между бизнес и политика, особено при българския модел за финансиране на партиите.", "date": "2019.12.16", "title": "Сметната палата е дала на прокуратурата дарения на партиите след кампанията"}
{"url": "https://news.bg/world/dostignahme-limita-si-s-migrantite-predupredi-gartsiya.html", "text": "Гърция предупреди, че е достигнала лимита си, няма признак да има спад на бежанския поток, пише \"Гардиън\".За първи път от историческото споразумение между Турция и ЕС през март 2016 г. за спиране на мигрантския поток е регистриран толкова голям натиск.Само през септември са пристигнали 10 551 мигранти - най-много за един месец от сключването на сделката.Прииждащите мигранти засилват натиска върху дясноцетристкото правителство, което обеща да заеме по-твърда позиция по казуса от предишното управление. Откакто пое властта през юли, премиерът Кириакос Мицотакис призовава ЕС да покаже по-голяма солидарност към Гърция и други държави, които се борят с мигрантския натиск.Последните данни показват, че около 40 000 мъже, жени и деца на Самос, Лесбос, Хиос, Кос и Лерос - петте основни точки за влизане в Гърция от Турция - предимно са настанени в препълнени лагери, които са с капацитет до 5400 души. Въпреки усилията на властите, те са успели да преместят около 10 000 мигранти на континенталната територия на Гърция през последните месеци.Европейската комисия подготвя нови политики за разрешаване на предизвикателствата с миграцията. Атина предупреди, че е изключително важно Брюксел да признае необходимостта бежанците да се споделят поравно сред страните членки.През миналия месец Мицотакис заяви пред Европейската комисия, че Гърция е \"достигнала лимита си\" и повече не може да се справя сама с мигрантския поток.\"Това не е гръцко-турски проблем\", обяви той и подчерта, че проблемът засяга целия Европейски съюз и очаква помощта на Брюксел, както и европейска политика.Като цяло Гърция е приела близо 90 000 бежанци и мигранти в страната.Заради тежките условия в балканската държава Брюксел е под натиск да предприеме действия. На 12 декември Франция обяви, че ще приеме 400 мигранти от Гърция.", "date": "2019.12.16", "title": "Достигнахме лимита си с мигрантите, предупреди Гърция"}
{"url": "https://news.bg/health/priklyuchi-uspeshno-operatsiyata-na-14-godishnoto-blasnato-ot-kola-na-nso.html", "text": "Приключи лицево - челюстната операция на 14 годишното момче, пострадало, преди няколко дни на бул. \"Драган Цанков\" в София, съобщиха от болница \"Св. Анна\".Припомняме, че то \"Извършено беше манулано-инструментално наместване на носни кости, извадиха се парчетата от счупените зъби на горна челюст и беше фиксирана фрактурата на долна челюст\" поясни д-р Константин Димов от клиника по ЛЧХ на УМБАЛ\"Св. Анна\"-София АД.По думите му операцията е била успешна, но няма да е последна. На пациента му предстои и зъбна рехабилитация.Припомняме, че на 12 декември стана ясно, че  Вследствие на инцидента момчето беше откарано в болница \"Св. Анна\" с опасност за живота.На следващия ден на брифинг изпълнителният директор на болничното заведение Славчо Близнаков заяви, че детето е стабилизирано и контактно, но сБеше съобщено и за още едно пострадало дете от същия инцидент, но по-късно информацията беше отречена. След това се изясни, че другото дете е момиче и, че то е пострадало при друг инцидент.По-късно стана ясно, че От администрацията на президента съобщиха, че ", "date": "2019.12.16", "title": "Приключи успешно операцията на 14-годишното, блъснато от кола на НСО"}
{"url": "https://news.bg/regions/glutnitsi-bezdomni-kucheta-tormozyat-zhitelite-na-isperih.html", "text": "Глутници бездомни кучета тормозят жителите на Исперих, съобщава БНТ.Общо четири жалби са постъпили през последните два месеца от хора, нахапани от безстопанствените животни.От Община Исперих обясниха, че ситуацията е изпусната още преди години. В града няма общински приют, а най-близкият е в Разград. Той обаче отказва да подслони кучетата от Исперих, защото вече е препълнен.Кметът на Исперих инж. Белгин Шукри обясни, че след среща с БАБХ е станало ясно, че никой приют в България не иска да приеме кучета от другаде.\"Работим с местен ветеринар за кастриране, обезпаразитяване, чипиране и ги пускаме тук, но тези кучета пак са в града. Но това не е достатъчно за жителите. Те искат тези кучета да ги няма\", посочи градоначалникът.По тази причина на сесия на Общинския съвет ще бъде поставен въпросът дали Исперих може да си позволи общински приют и колко би струвало това на данъкоплатците.", "date": "2019.12.16", "title": "Глутници бездомни кучета тормозят жителите на Исперих"}
{"url": "https://news.bg/world/otkriha-choveshki-ostanki-na-nay-malko-50-dushi-v-masov-grob-v-meksiko.html", "text": "Открити човешки части в чували във ферма в Мексико през миналия месец принадлежат на най-малко 50 души, потвърдиха властите, цитирани от \"Дейли мейл\" и АП.Останките са открити до град Гуадалахара в щата Халиско на 22 ноември. Миналия петък патолози са успели да установят, че в масовия гроб има най-малко 50 разчленени тела.До момента е установена самоличността на 13 души, 12 мъже и една жена. Всички те са издирвани.Северозападният мексикански щат е дом на картела Ново поколение Халиско, разглеждан като една от най-свирепите престъпни организации в страната. Лидерът на картела Немесио Сервантес е наричан \"Новият Ел Чапо\".През юли прокуратурата в щата обяви, че са открити 21 тела в двора на къща до Гуадалахара. През май властите откриха най-малко 34 тела в два отделни имота в щата. През септември беше установена самоличността на 41 тела в 119 чувала до щата.Губернаторът на щата Енрике Алфаро заяви, че 70% от убийствата в Халиско са свързани с престъпни организации.Най-малко 40 000 души са изчезнали от 2006 г., когато започна нарковойната в Мексико.", "date": "2019.12.16", "title": "Откриха човешки останки на най-малко 50 души в масов гроб в Мексико"}
{"url": "https://news.bg/int-politics/admiral-fogo-chudesno-shte-e-da-vidim-zhelanieto-na-sarbiya-da-stane-chlen-na-nato.html", "text": "Адмирал Джеймс Фого, командир на съюзническото командване на съвместни сили на НАТО в Неапол, коментира за European Western Walkans, текущото сътрудничество между НАТО и Сърбия, КФОР, перспективата на НАТО за Босна и Херцеговина, важността на присъединяването на Северна Македония към Алианса и дали НАТО е в \"мозъчна смърт\".\"Виждам, че сътрудничеството се подобрява, но що се отнася до Сърбия, наистина зависи от Сърбия колко далеч искат да стигнат в това сътрудничество с НАТО. Искам да кажа в крайна сметка би било чудесно да видим желанието на Сърбия да стане член на НАТО. Като партньор имате избор от ала карт меню, обучение, възможности, учения, обмен, учебни дни, групи ... има 1600 неща, които можете да изберете, които можете да правите с НАТО\", обяснява той.\"Така че вие ще изберете какво искате да направите и колко далеч искате да стигнете в тази връзка, а ние ще бъдем там за вас. Явно насърчаваме Сърбия да направи повече и разширяваме отношенията и я правим още по-силна.\"\"Ние винаги работим много усилено, за да поддържаме това, което според мен е високо ниво на доверие на хората на Косово и Сърбия, така че косовските албанци и косовските сърби, както и всички други етноси и диаспори от населението, които живеят вътре в Косово, а също и в границите на Сърбия. Изпълняваме Резолюция 1244 на Съвета за сигурност на ООН, според която, нашият мандат е да поддържаме сигурна среда в цялото Косово. Нямаме фаворити. Ние сме силни\", коментира адмиралът.Според него, \"отношенията се подобряват и стабилността се засилва, правителствените институции стават все по-демократични и все по-способни да се грижат за себе си и един ден НАТО ще намали присъствието си... Ако можем да помогнем за поддържането на диалога, като осигурим по-стабилна и сигурна среда, ще направим това. Колкото повече увереност имат хората от двете страни на границата, толкова по-голяма е вероятността да говорят.\"Относно Босна и Херцеговина, адмирал Джеймс Фого обясни, че \"това, което сигурността и стабилността в НАТО слагат на масата, е доверието. Доверие на външни инвеститори. Хората искат да дойдат и да вложат ресурси и пари, за да инвестират в бъдещето. Пазарната икономика ще процъфти и хората ще получат дивиденти. Всичко започва първо със стабилност и сигурност. Не можеш да имаш силна икономика без доверие, стабилност и сигурност, а това идва не само от военната сила, а от силни и способни, надеждни и етични полицейски сили и министър на вътрешните работи, които могат да пазят границите от контрабандисти, трафиканти и др. насилствени екстремистки организации.\"\"Така че всичко това, което НАТО се опитва да предостави, е в полза на народите на тези страни. Те са наши партньори и ние искаме да им помогнем. Мисля, че може би Република Сръбска се е събудила за това и ние работим в правилната посока. Колкото по-рано, по-добре, толкова по-бързо направим това, толкова по-добре ще бъдат хората в Босна и Херцеговина.\"Той добави, че \"Северна Македония спечели мястото да бъде нов член на Алианса. Всъщност, не знам дали знаете, преди да дойда тук, бях в Средиземно море на самолетоносача USS Хари С. Труман. Премиерът Заев и министърът на отбраната Шекеринска, както и началникът на отбраната и председателят на парламента в Северна Македония бяха с него.\"\"През това време успяхме да им покажем някои от инструментите, които както САЩ, така и НАТО предоставят по отношение на колективната защита в евроатлантическия театър. Ние приветстваме техния принос в защитата на другите 29 нации, когато те се присъединят тук през новата година. Мисля, че те са много професионална сила. Видях хората от Северна Македония и войниците на Северна Македония да действат в целия регион и на Балканите, и в моя щаб. Приветствам ги, колкото по-рано, толкова по-добре\", допълва Фого.Във връзка със срещата на лидерите на НАТО в Лондон и какви са основните послания за страните от Западните Балкани, той коментира, \"преди всичко, с цялото си уважение към президента Макрон, категорично не съм съгласен с твърдението, че НАТО преживява \"мозъчна смърт\". Второ, ще ви кажа, че получих образование във Франция в Institut d'Etudes Politics в Страсбург, Франция, университет Робърт Шуман. И през годините съм използвал до голяма степен моето владеене на езика и разбирането на културата на Франция и в полза за отношенията си с френския народ, френските военни и НАТО. Двата официални езика на НАТО са френски и английски. И така, с течение на времето установих, че няма липса на откровеност нито от френските военни сили, с които работя, нито от френските правителствени служители. Приветстваме това в НАТО.\"\"Така че в момента сме 29 и предстои да бъдем 30, които имат различни мнения и различни приоритети, а понякога и различни тактически или стратегически проблеми. Важно е да формираме всичко това, което генералният секретар нарича \"360-градусов подход\". Така че, в зависимост от това къде сте, може да сте съсредоточени върху Севера, Изтока, Юга, може да сте съсредоточени върху руската заплаха, може да сте фокусирани върху насилствена екстремистка заплаха или може да сте фокусирани върху някаква друга заплаха в космоса или в киберпространството. Но е важно всички ние да работим заедно под закрилата на колективната сигурност и ако сме призовани призован от член 5 съгласно за колективна защита\", обяснява адмирал Фого.В Брюкселр, в Лондон, има \"много здрав, откровен и открит диалог. Хората изразиха своето мнение, френският президент, моят президент, президентът Ердоган. Всички те имаха категорични мнения относно определени неща. Но ние доказахме, че чрез политическата способност на генералния секретар, чрез способността на НАТО да бъде гъвкав, адаптивен, да слуша и да бъде отворен и възприемчив към тези тревоги на други държави, които са част от Алианса, можем да вървим напред и по пътя , видяхме огромно увеличение на разходите за отбрана на НАТО през последните 4 или 5 години, над 40 милиарда евро, които ще се повишат още повече до 2024 г., като обещанията ще стигнат до това ниво от 2%. Това е добре за колективната отбрана, защото влага ресурси във всички държави на НАТО, за да можем да работим заедно.\"\"Друго, което искам да добавя е, че красотата на НАТО е, че е 70 години по-млад, а не на 70 години по-стар. И ще сме тук още 70 години. Не бихте могли да пресъздадете такава организация днес. Израства от средата след ВСВ с Вашингтонския договор от 1949 г. Много здрава, много солидна. Ще преминем през цялата текуща дискусия за бъдещето на НАТО и ще бъдем по-силни\", коментира адмирал Джеймс Фого, командир на съюзническото командване на съвместни сили на НАТО.", "date": "2019.12.16", "title": "Адмирал Фого: Чудесно ще е да видим желанието на Сърбия да стане член на НАТО"}
{"url": "https://news.bg/world/boris-dzhonsan-vnasya-zakonoproekta-za-brekzit-v-petak.html", "text": "Планираме да внесем законопроекта за Брекзит в Камарата на общините в петък, обяви говорителят на британското правителство, цитиран от медии.Представителят отбеляза още, че планират да започне процесът по разглеждане на законопроекта за напускане на ЕС преди Коледа.Той поясни, че Лондон иска споразумение за свободна търговия с ЕС като това на Брюксел с Канада, което не включва политическо обвързване.Говорителят каза още, че имат план и в случай на Брекзит без сделка.Миналата седмица на проведените предсрочни избори. Джонсън ще се опита да изведе страната от ЕС преди 31 януари 2020 г.", "date": "2019.12.16", "title": "Борис Джонсън внася законопроекта за Брекзит в петък"}
{"url": "https://news.bg/int-politics/obama-zahapa-tramp-povecheto-problemi-na-sveta-idvat-ot-stari-hora-predimno-mazhe-na-vlast.html", "text": "Ако жените управляваха всяка страна по света, щеше да има общо подобрение на жизнения стандарт и резултатите. Това обяви американският президент Барак Обама, цитиран от Би Би Си.Говорейки в Сингапур, той подчерта, че жените не били перфектни, но били \"безспорно по-добри\" от мъжете.По думите му повечето проблеми в света идвали от стари хора, предимно мъже, които заемат властови позиции.Той говорил и за политическата поляризация и използването на социалните мрежи за разпространяване на лъжи.Изказвайки се на частно събитие за лидерство, Обама посочил, че докато е бил президент е размишлявал как би изглеждал света, управляван от жените.\"Сега жените, просто искам да знаете; не сте перфектни, но това, което мога да кажа, е, че безспорно сте по-добри от нас (мъжете). Абсолютно съм убеден, че в продължение на две години, ако всяка държава на земята се управлява от жени, ще видите значително подобрение в почти всичко... жизнения стандарт и резултатите\", убеден е Обама.Запитан дали някога ще размисли да се върне във високата политика, той заяви, че вярвал в лидерите, които се оттеглят, когато дойде времето.\"Ако погледнете света и погледнете проблемите, обикновено стари хора, обикновено стари мъже, не се оттеглят от пътя\", отбелязал Обама, което е очевидна критика към наследника му на президентския пост Доналд Тръмп.\"Важно е на политическите лидери да се опитва да им се напомня, че вие сте там, за да вършите работа, но не сте там за цял живот, не сте там, за да подкрепяте собственото си чувство за собствена важност или собствена сила\", подчерта той.Обама беше президент на САЩ от 2009 до 2017 г. Доналд Тръмп е на 73 години, докато Обама е на 58 години, но беше президент между 48 и 56-годишна възраст. След напускането на Белия дом той и съпругата му Мишел Обама създадоха фондация, която наставлява млади лидери по целия свят.", "date": "2019.12.16", "title": "Обама захапа Тръмп: Повечето проблеми на света идват от стари хора, предимно мъже на власт"}
{"url": "https://news.bg/regions/dvama-zaginaha-pri-zlopoluka-na-ploshtadka-za-radioaktivni-otpadatsi.html", "text": "Двама работници загинаха, а други двама бяха ранени при инцидент в Държавно предприятие \"Радиоактивни отпадъци\" \"Радиана\" в близост до АЕЦ \"Козлодуй\", съобщават от пресцентъра на ДПРАО.По предварителни данни става въпрос за служители на външна фирма.Злополуката е станала по време на работа. Работниците са били затрупани от купчина железа.На площадка \"Радиана\" се изгражда национално хранилище за ниско- и средноактивни радиоактивни отпадъци. Възложител на обекта е Държавно предприятие \"Радиоактивни отпадъци\", а изпълнител на строителните дейности на площадката е Германо-български консорциум \"Национално хранилище за радиоактивни отпадъци\". Строителните дейности се контролират от юридическо лице, упражняващо независим строителен надзор в съответствие със Закона за устройство на територията.Договорът за изграждане на първия етап от Националното хранилище за ниско- и средноактивни радиоактивни отпадъци е подписан през 2016 г., а от 2017 г., когато започват строителни дейности на площадката, отговорността за изпълнението на строителния процес е на строителния консорциум, включително и контрола на достъп до площадката.Ръководството на Държавно предприятие \"Радиоактивни отпадъци\" изказва искрени съболезнования на близките на загиналите.Припомняме, в началото на декември изпълнителният директор на АЕЦ \"Козлодуй\" Наско Михов увери, че  Думите му бяха по повод , свързано с четири непланови прекъсвания на работата на централата.", "date": "2019.12.16", "title": "Двама загинаха при злополука на площадка за радиоактивни отпадъци"}
{"url": "https://news.bg/education/darzhavata-obyavyava-vtorichna-mobilizatsiya-za-obhvata-na-detsata-v-uchilishte.html", "text": "От началото на учебната година имаме допълнително 6500 деца, които са записани в образователната система в предучилищна и училищна възраст. Това заяви просветният министър Красимир Вълчев в Министерски съвет. Това е по-малко в сравнение с предходни години.Предходните две години имахме общо 42500 деца приблизително, които са били записани в образователната система, които преди това са били отпаднали или изобщо не са били записани, изтъкна още той. Общо за три години 49 000 деца са влезли в образователната система. Въпреки това МОН отчита и вторично отпаднали деца. По данни на МОН за трите години са малко над 6000. Има повишаване на обхвата в гимназиален етап. Най-големият брой отпаднали деца е именно след осми клас. По-големият процент е на момичетата, които не продължават гимназиално образование, по-малко са момчетата. Увеличава се обхватът на децата от уязвими групи в гимназиален етап, по думите на министъра.Вълчев обясни, че има съпротива срещу тази инициатива на държавата. Образователният министър настоя, че сега е важно да се задържат децата в образователната система.Кампанията сред семейства и фейсбук групи за опасността от отнемане на деца от социалните пречи да се обхванат децата на 5-6-7 години.Социалният министър Деница Сачева увери, че сътрудничеството между институциите ще продължи.Държавата няма нужда от деца без семейства, отвори тя на опасенията за отнемане на деца от родителите им. Усилията на държавата са по подпомагане на семействата. Властите ще насочат усилията си там, където невежеството е бизнес, както се изрази социалният министър.Кметът на Враца Калин Каменов посочи, че местните власти ще съдействат за обхвата на децата. По мнението му лесното е да се върнат децата в училище, но трудното е те да бъдат задържани в системата. Това няма как да се случи, ако няма функциониращи социални услуги, категоричен бе градоначалникът.Вицепремиерът Томислав Дончев каза, че е нужна вторична мобилизация за обхвата на децата в образователната система. Необходими са повече усилия на терен, категоричен бе той. Дончев обаче се притеснява механизмът да не се превърне в рутина. Няма нищо рутинно в тази задача, отсече вицепремиерът. Затова той настоява да се разшири спектърът от действия, които трябва да се вземат. Томислав Дончев иска акцентът вече да е превенцията. Усилията трябва да продължат, обясни още той.", "date": "2019.12.16", "title": "Държавата обявява вторична мобилизация за обхвата на децата в училище"}
{"url": "https://news.bg/society/pet-malki-stapki-za-edna-ekokoleda.html", "text": "Българската асоциация по рециклиране (БАР) ни дава пет съвета как да бъдем по разумни в образуването на отпадъци за Коледа.Тя посочва, че според проучвания Великобритания и Австралия създават 30% повече отпадъци от обикновено през празничния сезон. По същия начин в САЩ общото потребление на пластмасови опаковки се увеличава над 125 000 тона през зимните ваканции, а в Южна Африка битовите отпадъци се увеличават с до 25%.От БАР съветват да изпращаме празнични картички с нулево въздействие върху околната среда - електронни или екологични.Препоръчително е празничните декорации трябва да са изработени от месинг, стъкло или естествени материали, като дърво и други растения, и да се избягват направените от пластмаса.Вместо да купувате нови декорации, домашните могат да бъдат също толкова добри и ако се използват подходящите материали, могат лесно да бъдат рециклирани, посочват от БАР, давайки пример с хартиени фенери, играчки и украси от рециклируема хартия.От Асоциацията посочват, че трябва да се избягва закупуването на новогодишни попърски партита и пластмасови подаръци, за да се намали въглеродният отпечатък.Според БАР все по по-популярни стават подаръците като ваучер за почивните дни или уникално преживяване, които са предпочитани пред опакованите подаръци. Вместо да купувате на някого най-новия парфюм като подарък, потърсете бутилки за парфюми за многократно зареждане или ги почерпете със спа и уелнес изживяване, готварски клас или членство в художествена галерия, съветват те.Тези, които искат да закупят физически подаръци, могат да търсят устойчиви и екологични такива.Повечето опаковъчни ролки с хартия съдържат елементи, които не могат да бъдат рециклирани. Купувачите могат да търсят рециклируеми и устойчиви опции, като плат, кафява хартия или тъкан. Само в Австралия 8000 тона опаковъчна хартия се използва всяка Коледа, което е еквивалент на 50 000 дървета, изтъкват от БАР.", "date": "2019.12.16", "title": "Пет малки стъпки за една екоколеда"}
{"url": "https://news.bg/world/rumaniya-i-balgariya-otchitat-nay-golyamo-uvelichenie-na-razhodite-za-trud-v-es.html", "text": "Румъния и България отчитат най-голямо увеличение на разходите за труд в Европейския съюз, показват данните на Евростат.През третото тримесечие на 2019 г. най-голямо годишно увеличение на почасовите разходи за труд е регистрирано в Румъния (+13,2%) и България (+10,0%), докато най-малко увеличение е отчетено в Люксембург (0,3%) и Финландия (0,4%). След България се нареждат Унгария, Латвия, Естония, Словакия, Чехия, Полша и други, а до Люксембург и Финландия са Италия, Австрия, Швеция, Гърция, Дания, Франция, Испания и други.През третото тримесечие на 2019 г. в България 9,7% от разходите са за заплати (8,5% преди година), а 11,2% за други (10,3% преди година). През второто тримесечие на тази година страната ни е отделяла общо 11,4% - 11,3 на сто са били за заплати и 11,9% за други.В еврозоната почасовите разходи за труд са се увеличили с 2,6 на сто и с 3,1% в Европейския съюз през третата четвъртък на годината в сравнение със същото тримесечие преди година. През второто тримесечие на 2019 г. се увеличиха съответно с 2,8% и 3,2 на сто.", "date": "2019.12.16", "title": "Румъния и България отчитат най-голямо увеличение на разходите за труд в ЕС"}
{"url": "https://news.bg/int-politics/turski-voenen-dron-katsna-v-severen-kipar-a-regionalnoto-naprezhenie-narastva.html", "text": "Турски военен дрон кацна в Северен Кипър на фона на нарастващо напрежение заради , с която разширява претенциите си в богатото на газ източно Средиземноморие, съобщава \"Гардиън\".Дронът \"Байрактар TB2\" кацна на летище Гезиткале, във Фамагуста, в понеделник около 7 ч., съобщава кореспондент на АФП. Правителството на Северен Кипър одобри използването на летището за безпилотни летателни апарати.Преди това бе подписано споразумение между Либия и Турция, което може да се окаже решаващо в борбата за наскоро откритите запаси от газ в източното Средиземноморие.Споразумението претендира обширни морски територии в полза на Турция, срещу Гърция и международно признатата Република Кипър, която управлява южната част на острова.Турция се противопоставя на Кипър, Гърция, Египет и Израел, които я изключиха от нов \"Източносредиземноморски газов форум\", който включва Йордания, Италия и палестинските територии.Турската република Северен Кипър (TRNC), призната само от Турция, заяви, че одобрението за дронове е дадено миналата седмица \"в светлината на най-новото развитие в източния средиземноморски регион\" и \"за защита на законните права и интереси на турски Северен Кипър и Турция\".Министърът на транспорта на Северен Кипър Толга Атакан заяви, че турските дронове са отчасти в отговор на придобиването на израелски дронове от Кипър през октомври, за наблюдение на изключителната икономическа зона.Турция вече има два сондажни кораба в източното Средиземноморие, въпреки заплахата от санкции на Европейския съюз.Анкара не признава Република Кипър, член на ЕС, и казва, че Северен Кипър има права над водите около целия остров.", "date": "2019.12.16", "title": "Турски военен дрон кацна в Северен Кипър, а регионалното напрежение нараства"}
{"url": "https://news.bg/world/indiya-raztarsena-ot-protesti-i-nasilie-sreshtu-zakona-za-grazhdanstvoto.html", "text": "Студенти организираха протести в градове в цяла Индия като част от масова вълна на недоволство срещу разединяващ законопроект, който гарантира гражданство на някои немюслмани, които влизат в страната незаконно, пише \"Гардиън\".По време на марш в университета Jamia Millia Islamia в Ню Делхи полицията влезе в кампуси и задържа повече от 100 студенти. Силите на реда удряха активисти и използваха сълзотворен газ срещу тях.Барикади и автобуси бяха подпалени. Днес университетът остава затворен. Също така са затворени намиращите се в близост училища и офис сгради в южната част на Делхи заради нанесените щети.Студенти, участващи в демонстрация в университета Aligarh Muslim в Утар Прадеш в неделя, бяха изправени пред подобно ниво на бруталност. Полицията използва сълзотворен газ по време на мирната демонстрация и арестува десетки студенти.На места е блокиран интернетът в опит да се попречи на разрастване на протестите.Днес протестите се разпространиха от университетски кампуси в градовете Мумбай, Хайдарабад, Бангалор, Чандигарх и Колкота, докато в Лакнау студенти замеряха полицията с камъни, след като употреби сълзотворен газ по протестиращите.Критици на законопроекта за гражданството предупреждават, че открито дискриминира мюсюлманите.Според законодателството десетки хиляди индуси, християни, будисти и други мигранти от Бангладеш, Пакистан и Афганистан ще могат да потърсят индийско гражданство. Това няма обаче да се отнася за мюсюлманите.От опозицията определиха промяната като \"оръжие за масова поляризация, използвано от фашисти\".", "date": "2019.12.16", "title": "Индия разтърсена от протести и насилие срещу закона за гражданството"}
{"url": "https://news.bg/society/krizata-s-vodata-v-haskovo-prodalzhava-treta-godina.html", "text": "Вече трета година водата в Хасково е забранена за пиене и готвене заради високите стойности на естествен уран, съобщи БНР.Все още не са в експлоатация новите кладенци, от които градът трябваше да се снабдява с чиста вода.Съоръженията струват два милиона лева и трябваше да бъдат изградени още миналата година.В момента са необходими близо 133 хил. лева за купуване на минерална вода за училищата, детските градини, социалните и здравните заведения в Хасково.Припомняме, че на 5 февруари тази година стана ясно, че Скандалът с повишеното ниво на  2017 година. Тогава излязоха на яве не само повишените стойности на отровния елемент във водопроводната система, но и имаше обвинения от страна на БСП, че и предишното правителство на ГЕРБ е знаело за опасността, но не е уведомило населението от страх от недоволство и намаляване на предизборните резултати. Тогава здравните власти в Хасково увериха, че са  и опасност за населението няма. От Федерацията на потребителите в България обявиха, че превишените нива са , но това е останало скрито.Тогава в 44-то Народно събрание бе сформирана и специална временна комисия, която да разследва случая, включително и източникът на уран във водата.В началото на месец юни 2017 година от областната администрация в града съобщиха, че стойностите на уран във водата в Хасково са в допустимата норма и .", "date": "2019.12.16", "title": "Кризата с водата в Хасково продължава трета година "}
{"url": "https://news.bg/int-politics/nay-malko-304-ubiti-pri-protestite-v-iran-spored-amnesti.html", "text": "Най-малко 304 души са били убити в Иран по време на продължилите три дни репресии срещу протестиращите в страната през ноември. Това показват нови данни на международната правозащитна организация \"Амнести интернешънъл\", съобщава \"Франс прес\".Според по-ранни данни на \"Амнести\" жертвите бяха 208 души, включително двама младежи на 15 и 17 години.Иран отхвърли данните като \"пълни лъжи\".\"Амнести\" уточни, че е събрала свидетелства, показващи, че след като властите са \"избивали\" протестиращи, те са организирали \"широкомащабно затягане на режима\" за прикриване на смъртните случаи.\"Властите в Иран извършват тежки репресии след избухването на протестите в цялата страна на 15 ноември\", се посочва в изявление на правозащитниците, чието седалище е в Лондон.\"Хиляди протестиращи, както и журналисти, правозащитници и студенти\" бяха арестувани, допълниха от \"Амнести\", \"за да им попречат да говорят за безмилостните репресии в Иран\".Протестите на територията на цялата страна бяха предизвикани от шоковото увеличение на цената на горивата.Властите възстановиха реда в рамките на дни, но досега потвърдиха само пет смъртни случая, включително на четирима членове на силите за сигурност, убити от \"размирници\".Очаква се официално съобщение за броя на убитите въз основа на данни от националния криминалистически институт.\"Независими източници\" са казали на \"Амнести\", че месец след вълненията \"силите за сигурност все още извършват обиски в цялата страна, за да арестуват хора в домовете им и на работните им места.", "date": "2019.12.16", "title": "Най-малко 304 убити при протестите в Иран според \"Амнести\""}
{"url": "https://news.bg/crime/32-godishna-zhena-podpali-zavedenie-za-barzo-hranene-v-dimitrovgrad.html", "text": "32-годишна жена подпали заведение за бързо хранене в Димитровград, съобщи \"\", позовавайки се на полицията.След получен сигнал към заведението, намиращо се на улица \"Р. Ролан\" в града са изпратени спасителни екипи и автопатрул от управлението, които установили вътре 32-годишна жена от варненското с.Тополи. Полицаите са констатирали, че със запалка, жената е запалила пластмасови пана в заведението.Частично са стопени пластмасови стол и маса. Жената е задържана за 24 часа.", "date": "2019.12.16", "title": "32-годишна жена подпали заведение за бързо хранене в Димитровград"}
{"url": "https://news.bg/politics/zhelyazkov-obeshta-nov-zakon-za-dvizhenie-po-patishtata-do-kraya-na-2019-g.html", "text": "До края на годината ще има нов закон за движение по пътищата. Това заяви министърът на транспорта Росен Желязков на дискусията \"Карай умно, стигни жив\", организирана от Очаква се новият закон да бъде приет до края на мандата на настоящия парламент. Целта е да се намалят инцидентите с фатален изход.Той посочи, че най-трудно податливи на промяна са обществените отношения и допълни, че промяната на средата започва от добрата регулация и нормативните документи\"Десет институции отговарят за пътната безопасност. Ако те не са в добро отношение и взаимодействие, дали действат системно?\", запита риторично министърът.Той заяви, че до края на 2019 г. ще има поне предложение за системността. По негови думи в момента всяка институция спира докъдето са нейните правомощия. Злободневието в момента убива действието, категоричен бе Желязков, визирайки въпросите за вида на шофьорските изпити, броя часове и т.н. \"Налагаме матрици на дебата, които убиват същественото. Отделните елементи трябва да взаимодействат непротиворечиво\", подчерта той.Министърът бе категоричен, че имаме нужда от нов закон за движение по пътищата, който да бъде приет с ясното съзнание, че държавата трябва да наложи коректив на интересите на бизнеса, на браншовите организации.Според него с водените в момента спорове обществото се обърква каква всъщност е крайната цел, а именно да няма катастрофи, които водят до тежки наранявания и смърт.Настоящият закон за движение по пътищата е приет през 1999 г. и до момента има 75 поправки.", "date": "2019.12.16", "title": "Желязков обеща нов закон за движение по пътищата до края на 2019 г."}
{"url": "https://news.bg/health/bolnitsa-sv-ivan-rilski-s-po-dobra-diagnostika-na-detsa-s-epilepsiya.html", "text": "Ценно дарение от Българската Коледа получи болница \"Св. Иван Рилски\". Благодарение на това деца с изключително сложни огнищни епилепсии ще получат възможност за диагностика на нивото на най-добрите епилептични центрове в света.Дарението позволява едновременно извършване на ЕЕГ и ЯМР. Досега това не е било възможно, тъй като обикновените електроди, с които се регистрират ЕЕГ, съдържат метални елементи, които потенциално създават артефакти поради магнитни взаимодействия и водят до неприемливо загряване. Комбинираното изследване ЕЕГ и ЯМР спада към един от трите признати метода в света на най-високотехнологична локализация на източника.Над 20 пациенти с тежка епилепсия са оперирани в Центъра по функционална неврохирургия на \"Св. Иван Рилски\" за последните десет години. В повечето случаи става въпрос за деца, тъй като болестта се проявява най-често в детска възраст. При около 70% от пациентите е постигнат пълен контрол над епилептичните пристъпи.Доцент Красимир Минкин каза, че това изследване спада към най-високотехнологичните центрове. Смятаме го за едно нововъведение, което ни поставя в челния списък на центровете по света, които се занимават с хирургия на епилепсия, похвали се Минкин.Това изследване е трудно за осъществяване, изтъкна и доцент Петя Димова и обясни, че се получава изключително точно измерване и при най-сложните пациенти. Доктор Марин Пенков изтъкна, че методът е безценен. С едно изследване ще се получава повече информация как работи мозъкът. Методиката ще е много по-точна и ще се скъси времето за диагностика, а операцията ще бъде минимално травматична.", "date": "2019.12.16", "title": "Болница \"Св. Иван Рилски\" с по-добра диагностика на деца с епилепсия"}
{"url": "https://news.bg/crime/dadoha-na-sad-26-godishen-za-prodazhba-na-koli-pod-chuzhda-samolichnost.html", "text": "26-годишният Радостин Р. е предаден на съд от Районната прокуратура във Варна за измами по чужда самоличност, съобщават от държавното обвинение. Извършил две измами по време, на които се представял под чужда самоличност и така успял да заблуди варненец, че ще му достави два автомобила от Италия. Имотната вреда, причинена от подсъдимия, е в размер на 500 евро.Радостин познавал лицето Митко В. и разполагал с копие от личната му карта, след като му продал автомобил. На 30 октомври 2018 г. 26-годишният Радостин създал фалшив профил във фейсбук на името на Митко, чрез който пуснал обява за продажба на лек автомобил \"Фолксваген голф 5\". Нищо неподозиращият кандидат-купувач прочел обявата във фейсбук, провел комуникация с продавача и се уговорили колата да бъде доставена във Варна. Радостин се представял като Митко и поискал сумата от 250 евро за транспортирането на колата до Варна. Сумата трябвало да бъде преведена чрез системата Money Gram на истинското му име, като обяснил, че това е човекът, който ще изпълни доставката.Радостин не притежавал такава кола, нито имал намерението да изпълни подобна доставка. След като парите били преведени в Италия, където подсъдимият живеел, Радостин веднага ги изтеглил. Същия ден пострадалият варненец видял във фалшивия профил на Митко друга обява за продажба на \"Мерцедес\". Превел още 250 евро за доставката на \"Мерцедеса\" от Италия до Варна.Вечерта на 30 октомври потърпевшият варненец прочел коментари във фейсбук, че обявите за продажба на коли в профила на Митко В. са фалшиви. Свързал се с Радостин, попитал го дали е измамен. Повече обаче не успял да се свърже с него на посочения телефон. Варненецът опитал да блокира двете трансакции, но от Money Gram му отговорили, че парите вече са изтеглени в Италия.След жалба Радостин Р. е привлечен като обвиняем за извършените измами. Установено било, че той вече е осъден за измами от Районния съд в Нова Загора и Кюстендил.", "date": "2019.12.16", "title": "Дадоха на съд 26-годишен за продажба на коли под чужда самоличност"}
{"url": "https://news.bg/int-politics/kitay-s-ostar-protest-pred-sasht-za-izgonvaneto-na-dvamata-si-diplomati.html", "text": "Китай е протестирал остро пред САЩ заради изгонването на двамата китайски дипломати. Това обяви говорителят на китайското външно министерство по време на редовна пресконференция в Пекин, съобщава \"Ройтерс\".Американското правителство потайно се е опитало да изгони двама служители от китайското посолство по-рано тази година, след като двамата влезли с кола във военна база.Смята се, че единият от двамата китайски официални представители е служител на разузнаването, който работи под дипломатическо прикритие.\"Обвиненията на САЩ срещу китайските служители сериозно се разминават с реалността\", изтъкна говорителят.Китайските представители са нарушили сигурността на базата в щата Вирджиния през есента и са спрели да шофират чак след като противопожарни автомобили са препречили пътя им.През последните години САЩ засилиха противодействието си срещу шпионажа на китайците.Американски служител от правоприлагащите институции, запознат със случката, е потвърдил пред \"Ройтерс\", че разпространяващата се информация е точна.\"Категорично призоваваме САЩ да коригират грешката си, да отменят съответното решение и да защитят правата на китайските служители съгласно Виенската конвенция за дипломатическите отношения\", подчерта говорителят.", "date": "2019.12.16", "title": "Китай с остър протест пред САЩ за изгонването на двамата си дипломати"}
{"url": "https://news.bg/politics/prezidentat-osvobodi-sotir-tsatsarov-kato-glaven-prokuror.html", "text": "По предложение на Висшия съдебен съвет президентът Румен Радев издаде указ за освобождаването на Сотир Цацаров от длъжността главен прокурор.Припомняме, мандатът на главния прокурор Сотир Цацаров изтича на 10 януари 2020 г. Тогава той трябва да бъде сменен от новоизбрания такъв Иван Гешев. Заради  обаче смяната ще се осъществи предсрочно.Номинацията му , макар че първоначално от НФСБ обявиха, че тя не е съгласувана с тях. От БСП признаха , но Корнелия Нинова предупреди, че . По време на дебатите преди гласуването в пленарна зала от  не само номинацията, но и самата концепция на комисията.Другият номиниран за шеф на КПКОНПИ .В концепцията си за работата на Антикорупционната комисия, която изложи пред депутатите, Сотир Цацаров заяви, че без решителни действия за промяна на административната структура и начина на работа на Антикорупционната комисия (КПКОНПИ) не могат да се очакват никакви положителни резултати в нейната работа.Досегашният пост на Цацаров като главен прокурор ще бъде поет от Иван Гешев. За него бе , след като на  за неговото назначаване и го върна на ВСС.", "date": "2019.12.16", "title": "Президентът освободи Сотир Цацаров като главен прокурор"}
{"url": "https://news.bg/crime/drogiran-i-bez-knizhka-blasna-s-kolata-si-patrulka-v-opit-da-izbyaga-ot-proverka.html", "text": "Заловиха 26-годишен криминално проявен за разпространение на наркотици в Пловдив, съобщи БНР.Мъжът се опитал да избяга от проверка и причинил катастрофа, като се ударил в патрулка по време на спецоперация в кв. \"Столипиново\".Пострадали няма, съобщават от пловдивската полиция.При залавянето му той изхвърлил найлонов плик с кафеникаво вещество. Полицаите проверили колата и жилището му, както и два гаража.При претърсванията са намерени две найлонови торби и пликове с различно съдържание, както и 10 броя боеприпаси. При справка с експерти се установява, че в найлоновите торби е имало синтетичен наркотик с общо тегло 1 167 гр, а мъжът е изхвърлил от колата си около 8 гр. хероин.В хода на проверката е установено още, че мъжът е без книжка.Извършена му е проба с Драгчек, която е дала положителен резултат за наличие на опиати.Предстои мъжът да бъде привлечен като обвиняем и за незаконно притежание на боеприпаси и взривоопасни вещества. Задържан е за 72 часа.", "date": "2019.12.16", "title": "Дрогиран и без книжка блъсна с колата си патрулка в опит да избяга от проверка "}
{"url": "https://news.bg/crime/osvobodiha-ot-dlazhnost-shefa-na-patno-upravlenie-pernik.html", "text": "Освободиха от длъжност шефа на Пътното управление в Перник, след като той беше хванат пиян зад волана, съобщава БНТ.Припомняме, при рутинна проверка в събота срещу неделя пътните полицаи установили, че настоящият общински съветник Петър Басмаджиев По информация на Областната дирекция на МВР в Перник при проверката дрегерът отчел 1,66 промила, а по-късно стана ясно, че преди да се качи в автомобила си.По закон за подобно нарушение Басмаджиев е заплашен от отнемане на книжката и затвор от 1 до 3 години.", "date": "2019.12.16", "title": "Освободиха от длъжност шефа на Пътно управление - Перник"}
{"url": "https://news.bg/politics/rumen-radev-zapochva-debata-za-promeni-v-konstitutsiyata.html", "text": "Президентът Румен Радев стартира консултациите за необходимостта от промени в Конституцията.Първата подготвителна среща на Румен Радев ще се проведе утре, 17 декември. Тя ще бъде с Правния съвет към президента и с представители на академичната общност.Припомняме, че намерението си да инициира дебат по промени в Конституцията държавният глава анонсира още по време на втория тур на местните избори и потвърди при . Тогава Румен Радев обоснова намерението си с нуждата от реформи в съдебната система, от което зависи просперитета на нацията ни. По-конкретно темата се концентрира в нуждата от промени, така че да се постигне отчетност на главния прокурор.Междувременно правителството, в отговор на  предложи промени в Закона за съдебната власт, с които се конституира  Предложените промени  от професионалната общност и дори поискаха оставката на министъра на правосъдието Данаил Кирилов.От президентската институция съобщават още, че на  от държавният глава ще се срещне с представители на неправителствени организации и професионални сдружения на магистрати.", "date": "2019.12.16", "title": "Румен Радев започва дебата за промени в Конституцията"}
{"url": "https://news.bg/disasters/nay-bednite-strani-imat-golyam-problem-i-sas-zatlastyavaneto-i-s-nedohranvaneto.html", "text": "Една трета от най-бедните страни в света са изправени пред високи нива на затлъстяване, както и на недохранване, което оставя хората твърде тънки. Това става ясно от нов доклад, публикуван в авторитетното научно списание The Lancet.В него се казва, че проблемът е предизвикан от глобалния достъп до високо преработени храни, както и от това, че хората се движат и спортуват по-малко.Авторите призовават за промени в \"съвременната хранителна система\", за която смятат, че води до това.Страните в Субсахарска Африка и Азия са най-засегнати.Докладът изчислява, че близо 2,3 млрд. деца и възрастни на планетата са с наднормено тегло, а повече от 150 млн. деца имат осакатен растеж.А много бедни и небогати страни са изправени пред тези два проблема наведнъж, известни като \"двойното бреме на недохранването\".Това означава, че 20% от хората са с наднормено тегло, 30% от децата под четири години не растат правилно, а 20% от жените са класифицирани като слаби.Общностите и семействата могат да бъдат засегнати от форми на недохранване, както и отделни хора в различни моменти от живота им.Според доклада 45 от 123 страни са били засегнати от проблема през 1990-те години, а 48 от 126 страни през 2010-те.До настоящото десетилетие 14 от най-бедните страни в света са развили този \"двоен проблем\" от 1990-те години насам.Авторите на доклада изтъкват, че трябва да се предприемат действия от правителствата, ООН и учени за справяне с проблема, като се обвиняват променящите се диети.Начинът, по който хората ядат, пият и се движат, се променя. Увеличаването на броя на супермаркетите, лесната наличност на по-малко питателна храна, както и намаляването на физическата активност водят до увеличаване на наднорменото тегло у повече хора.А тези промени засягат по-бедните страни, както и по-богатите.Въпреки че осакатеният растеж на децата в много страни става все по-рядко явление, яденето на високо преработени храни в ранните етапи на живота е свързано с лошия растеж.\"Сблъскваме се с нова реалност в храненето\", казва водещият автор д-р Франческо Бранка, директор на отдела по здравословно хранене и развитие на Световната здравна организация (СЗО).\"Вече не можем да характеризираме държавите като бедни и недохранени, или богати и с проблеми само със затлъстяването. Всички форми на недохранване имат общ знаменател - хранителни системи, които не успяват да осигурят на всички хора здравословни, безопасни, достъпни и устойчиви диети\", изтъква той.Д-р Бранка допълва, че за да има промяна на това, има нужда от промени в хранителните системи - от производство и преработка, през търговия и дистрибуция, ценообразуване, маркетинг и етикетиране, до потребление и отпадъци.\"Всички съответни политики и инвестиции трябва да бъдат преразгледани радикално\", настоява той.", "date": "2019.12.16", "title": "Най-бедните страни имат голям проблем и със затлъстяването, и с недохранването"}
{"url": "https://news.bg/int-politics/orban-predlaga-da-gradi-nova-tsentralna-evropa-sas-sasedite-si.html", "text": "Румънската революция от 1989 г. доказва, че унгарците и румънците могат да обединят силите си, заяви унгарският премиер Виктор Орбан на възпоменание в Тимишоара, съобщава \"Маджар Немзет\".\"Народите в Централна Европа винаги са знаели, че никога няма да получат свобода от големите сили. Ако бяхме чакали западните страни, все още щяхме да бъдем окупирани от съветските войски и да бъдем членове на Варшавския договор. И комунистически партийни конгреси все още щяха да решават нашето бъдеще\", коментира той.След като отдаде почит на миналото, речта на Орбан се съсредоточи върху бъдещето, обяснява, че точно както тогава и сега нациите от региона могат отново да обединят силите си.\"Ние (Унгария) сме готови да изградим нова Централна Европа заедно с нашите съседи - включително Румъния\", каза той. \"Ако обединим силите си, сътрудничим, това става възможно и това ще е новата реалност.\"Румъния е последната държава в Централна и Източна Европа, която се освободи от комунистическото управление през 1989 г. Румънската революция е единствената в региона, която насилствено свали режима и екзекутира своя лидер.Николае Чаушеску, генерален секретар на Румънската комунистическа партия, избяга на 22 декември. Полицията залови него и съпругата му Елена още същия ден и след кратък процес двамата бяха екзекутирани на 25 декември 1989г.", "date": "2019.12.16", "title": "Орбан предлага да гради нова Централна Европа със съседите си"}
{"url": "https://news.bg/economics/3-godishna-inflatsiya-prez-noemvri-2019-g-izmeri-nsi.html", "text": "Инфлацията от началото на годината (ноември 2019 г. спрямо декември 2018 г.) е 3.1%, а годишната инфлация за ноември 2019 г. спрямо ноември 2018 г. е 3.0%.Индексът на потребителските цени за ноември 2019 г. спрямо октомври 2019 г. е 100.5%, т.е. месечната инфлация е 0.5%.Средногодишната инфлация за периода декември 2018-ноември 2019 г. спрямо периода декември 2017 - ноември 2018 г. е 3.0%.През ноември тази година спрямо предходния месец цените на стоките и услугите в потребителските групи са се променили, както следва:През ноември 2019 г. са се увеличили цените на следните хранителни продукти: брашно - с 0.7%, бял хляб - с 0.6%, свинско месо - с 3.0%, малотрайни и трайни колбаси - съответно с 4.0 и 2.4%, мляно месо (кайма) - с 4.0%, пълномаслено прясно мляко - с 0.7%, сирене - с 0.1%, кашкавал - с 1.4%, извара - с 0.4%, домати - с 9.7%, краставици - с 34.3%, кореноплодни зеленчуци (моркови и червено цвекло) - с 4.2%, гъби - с 0.2%, леща - с 1.4%, шоколад и шоколадови изделия - с 0.9%, оцет - с 1.1%, сол - с 0.9%, кафе - с 0.7%, минерална вода - с 0.6%, газирани напитки - с 1.6%, вина - с 0.2%, и други.През ноември 2019 г. са се намалили цените на следните хранителни продукти: ориз - с 0.8%, хляб \"Добруджа\" - с 0.4%, макаронени изделия - с 1.0%, месо от едър рогат добитък - с 0.3%, месо от домашни птици - с 1.2%, риба - с 1.0%, кисели млека - с 0.4%, млечни масла - с 1.0%, маргарин - с 0.6%, олио - с 1.2%, ябълки - с 1.3%, цитрусови и южни плодове - с 6.2%, зеле - със 17.4%, зрял лук - с 0.8%, маслини - с 2.6%, зрял боб - с 1.0%, картофи - с 0.2%, чай - с 0.4%, ракии - с 0.2%, бира - с 1.0%, и други.През същия месец в групите на нехранителните стоки и услугите е регистрирано увеличение на цените при: цигари - с 0.2%, обувки - с 2.4%, газообразни горива за битови нужди - с 1.2%, топлинна енергия за отопление - с 3.5%, бойлери - с 1.2%, прахове за пране - с 0.5%, нови автомобили - 0.6%, дизелово гориво - с 0.1%, автомобилен бензин А95Н - с 0.1%, автомобилен бензин А100Н - с 0.5%, газ пропан-бутан за ЛТС - с 2.3%, метан за ЛТС - с 0.1%, услуги по обработка на писма - с 6.5%, пакетни услуги за почивка и туристически пътувания в страната - с 2.3%, услуги по обществено хранене - с 0.7%, козметични продукти - с 1.6%, и други.През разглеждания месец в групите на нехранителните стоки и услугите е регистрирано намаление на цените при: облекло - с 0.2%, течни горива за битови нужди - с 0.1%, мебели и предмети за обзавеждане - с 1.3%, хладилници - с 1.6%, перални и съдомиялни машини - с 0.6%, готварски печки - с 1.0%, климатични инсталации - с 0.5%, прахосмукачки - с 2.2%, международни полети - с 5.4%, мобилни телефонни апарати - с 1.1%, персонални компютри - с 1.8%, кина и театри - с 0.1%, продукти за лична хигиена - с 0.8%, и други.През ноември 2019 г. цените на лекарствените продукти и на лекарските услуги са се увеличили съответно с 0.2 и 0.1%, а цените на стоматологичните услуги остават на равнището от предходния месец.Хармонизираният индекс на потребителските цени за ноември 2019 г. спрямо октомври 2019 г. е 100.3%, т.е. месечната инфлация е 0.3%. Инфлацията от началото на годината (ноември 2019 г. спрямо декември 2018 г.) е 2.3%, а годишната инфлация за ноември 2019 г. спрямо ноември 2018 г. е 2.2%.Средногодишната инфлация за периода декември 2018 - ноември 2019 г. спрямо периода декември 2017 - ноември 2018 г. е 2.4%.Според ХИПЦ през ноември 2019 г. спрямо предходния месец цените на стоките и услугите в потребителските групи са се променили, както следва:Индексът на цените за малката кошница за ноември 2019 г. спрямо октомври 2019 г. е 100.7%, а от началото на годината (ноември 2019 г. спрямо декември 2018 г.) е 104.0% (табл. 3 от приложението).През ноември 2019 г. цените на стоките и услугите от малката кошница за най-нискодоходните 20% от домакинствата са се променили спрямо предходния месец, както следва:", "date": "2019.12.16", "title": "3% годишна инфлация през ноември 2019 г. измери НСИ"}
{"url": "https://news.bg/crime/zadarzhaha-ubietsa-na-19-godishniya-namushkan-pri-spor-v-shumen.html", "text": "Задържаха убиеца на 19-годишния младеж, който беше намушкан смъртоносно с нож в Шумен, съобщават от полицията.Припомняме, на ул. \"Ген. Скобелев\" в града.В полицията постъпил сигнал, че неизвестен пресрещнал двама младежи на 18 и 19 години и тримата си разменили реплики, които прераснали в спор. Тогава неизвестният извадил хладното оръжие и наръгал 19-годишния в корема, след което побягнал.Пострадалият бил придружен до болницата от приятеля си, където бил приет с опасност за живота, а малко по-късно починал. Незабавно започнало издирване на извършителя, в резултат на което за 72 часа бил задържан 19-годишен местен жител. При претърсвания в жилището му криминалистите иззели ножа, с който било извършено престъплението.Задържаният не е криминално проявен. Работата по образуваното досъдебно производство продължава.Директорът на ОДМВР - Шумен старши комисар Ялчън Расим обясни, че казусът е бил сложен, тъй като на местопрестъплението не е имало свидетели.", "date": "2019.12.16", "title": "Задържаха убиеца на 19-годишния, намушкан при спор в Шумен"}
{"url": "https://news.bg/world/ostavame-zad-kari-lam-kato-lider-na-honkong-uveri-si-dzinpin.html", "text": "Китайският президент се срещна с лидера на Хонконг Кари Лам в Пекин в понеделник. Си Дзинпин призна смелостта й да управлява азиатския финансов център по време на тези \"много трудни\" времена, информира \"Ройтерс\".\"Ситуацията в Хонконг през 2019 г. беше най-сложната и трудната от завръщането й към родната земя\", каза Си Дзинпин пред местна медия преди среща при закрити врата.Полицията в Хонконг използва сълзотворен газ при сблъсъци с протестиращи в неделя. Бившата британска колония е в най-голямата политическа криза от десетилетия, която продължава вече седем месеца.Хонконгски медии спекулират, че разговорите на Лам със Си могат да доведат до приемане на нови директиви, включително промени в кабинета. Си Дзинпин не разкри подробности, но повтори подкрепата си за Лам, въпреки че преди медии предполагаха, че може да бъде заменена.\"Ще продължим твърдо да ви подкрепяме в ръководеното на правителството на Хонконг в съответствие със законите\", каза Си пред Лам.Той добави, че Пекин също така категорично подкрепя хонконгската полиция, докато в същото време изрази надежда Хонконг да остане обединен и да се върне към правилния път.По-рано Лам се срещна с китайския премиер Ли Къцян.Си Дзинпин каза още, че Лам продължава да поддържа принципа \"една държава - две системи\", която позволява на Хонконг висока степен на автономия и свободи.", "date": "2019.12.16", "title": "Оставаме зад Кари Лам като лидер на Хонконг, увери Си Дзинпин"}
{"url": "https://news.bg/int-economics/yaponiya-izpadna-v-stagnatsiya.html", "text": "Японската икономика завърши последното тримесечие на 2019 г. в стагнация.Това показват данните от националната статистика.Икономистът Маркит Джо Хейс заяви, че \"последните данни от проучвания показват, че японската икономика остава в застой през декември, след подобен резултат през ноември\". Като вземем известно време данните от проучванията за четвъртото тримесечие, лошото представяне през октомври може да доведе до спад в икономиката на Япония и изпадане в стагнация, посочи Хейс.Индексът за бизнес активност на услугите се повиши с 0,3 пункта от ноември до 50,6 през декември. Междувременно производствения PMI намаля до 48.8 през декември от 48.9 през предходния месец.Новите поръчки се увеличиха като цяло след месец спад, докато новите експортни поръчки показаха по-слаб спад.", "date": "2019.12.16", "title": "Япония изпадна в стагнация"}
{"url": "https://news.bg/world/protestite-v-livan-ne-stihvat.html", "text": "Протестите в Ливан . Полицията използва сълзотворен газ, гумени куршуми и водни оръдия за втори пореден ден, за да разпръснат стотици демонстранти, които се събраха в неделя за протест срещу най-суровото потушаване на антиправителствените демонстрации от два месеца, съобщи АП.\"Ройтерс\" съобщи, че 46 души са получили медицинска помощ за различни наранявания, а 14 са откарани в болница.Напрежението ескалира в навечерието на среща между президента на страната и парламентарните сили, на която се очаква премиерът в оставка Харири подаде оставка на 29 октомври след национални протести, които обвиниха целия политически елит в корупция и лошо управление в условията на най-тежката икономическа криза в Ливан от десетилетия. Протестиращите заявяват, че няма да приемат Харири за премиер.", "date": "2019.12.16", "title": "Протестите в Ливан не стихват"}
{"url": "https://news.bg/world/v-rusiya-razrabotvat-nova-mina.html", "text": "В Русия разработват нова мина. Изпитанията трябва да се проведат до края на 2020 г. , съобщи ТАСС.Концернът \"Техмаш\", който е част от руския отбранителен концерн \"Ростек\", трябва до края на 2020 г. да разработи многофункционална мина PTM-5 и касетъчна мина KPTM-5, способна да се бори с танкове, БТР-и и пехота, Това заяви за ТАСС изпълнителният директор на концерна Владимир Лепин.През февруари Игор Смирнов, генерален директор на Научно-изследователския инженерен институт АД (НИИИ, част от Техмаш), разказа пред ТАСС за началото на доставките към войските на друга новост на \"Техмаш\" - самоликвидиращата се хуманна мина ПОМ-3.В изследователския институт е разработена противопехотна раздробена мина ПОМ-3. Боеприпасите са по-нататъшно развитие на линията от противопехотни мини, предназначени да създават минно-експлозивни бариери по пътя на вражеската пехота. ПОМ-3 се поставя за определено време, след което тя \"се самоунищожава или самодеактивира\". Преди това минните полета стояха, докато сапъорите не ги изчистят.", "date": "2019.12.16", "title": "В Русия разработват нова мина"}
{"url": "https://news.bg/int-politics/gratskite-fermeri-pak-plashat-s-blokadi.html", "text": "Гръцките фермери вероятно ще се опитат да блокират основната магистрала север-юг към края на януари, за да принудят правителството да се съгласи с техните дългогодишни искания за по-евтино дизелово гориво и по-високи цени за техните продукти.Това съобщават гръцките медии.Среща на земеделските производители, проведена в неделя близо до централния гръцки град Лариса, не взе обвързващи решения, но блокирането на магистралите беше сериозно обмислен вариант.Земеделските производители решиха, че ще организират протест на най-голямото изложение на селскостопански продукти - Agrotica, което ще се проведе в Солун в началото на февруари.", "date": "2019.12.16", "title": "Гръцките фермери пак плашат с блокади"}
{"url": "https://news.bg/weather/toplo-za-sredata-na-dekemvri.html", "text": "Днес преносът на въздушни маси над страната ще е от югозапад и температурите ще се повишават. Над равнинната част от страната ще се образува ниска слоеста облачност или мъгла и видимостта ще е намалена, съобщиха от НИМХ.Временно подобрение на видимостта ще настъпва в следобедните часове. Над планинските райони ще бъде предимно слънчево. Максималните температури ще бъдат между 10° и 15°, по-ниски ще остават дневните температури в местата с трайна мъгла.Над планините ще бъде предимно слънчево. Ще духа до умерен югозападен вятър. Максималната температура на височина 1200 метра около 11°, на 2000 метра - около 6°.", "date": "2019.12.16", "title": "Топло за средата на декември"}
{"url": "https://news.bg/regions/tri-rakii-pil-shefat-na-patno-upravlenie-pernik-i-sednal-zad-volana.html", "text": "Три ракии пил Петър Басмаджиев, след което се е качил на колата си да си прибира към дома си. Това е по признание на самия Басмаджиев пред полицаите, засекли го при .Шефът на КАТ - Перник Слави Лазов обясни пред Нова телевизия, че проверката е направена около 3 и половина сутринта на неделния ден. Проверката с дрегера показала 1.66 алкохол в кръвта, като Петър Басмаджиев отказал кръвна проба в болница. Не е имало никакви конфликти и Басмаджиев е признал резултатите от дрегера.На въпрос имало ли е някакви пререкания, Славо Лазов заяви, че поста му шеф на Пътно управление в Перник не би трябвало да има никакво значение, макар и да е разпознат формално.Според резултатите това е престъпление по Наказателния кодекс, започнато е веднага досъдебно производство, като от тук нататък думата имат прокуратурата и съда.Очаква се днес Басмаджиев да бъде освободен от длъжност в Агенция \"Пътна инфраструктура\".", "date": "2019.12.16", "title": "Три ракии пил шефът на Пътно управление - Перник и седнал зад волана"}
{"url": "https://news.bg/politics/protestirashti-meditsi-prespaha-pred-ministerskiya-savet-iskat-borisov-da-gi-prieme.html", "text": "Участниците в започналия вчера протест на медицински специалисти с искане за по-добри условия изпълниха заканата си и пренощуваха в палатките, разпънати пред Министерския съвет.Това обяви медицинската сестра Мая Илиева, лидер на Синдиката на медицинските специалисти. По думите ѝ през нощта са останали около 15 души.Желанието на протестиращите медици е да бъдат приети днес от министър-председателя Бойко Борисов.\"И ще стоим тук, докато г-н Борисов ни приеме. Дано да има смелостта да се срещне с едни врякащи жени\", подчерта Мая Илиева пред БНР и предупреди, че са търпеливи и ще чакат.\"Дано да успеем да се срещнем с г-н Борисов. Имаме една заложена точка в исканията си и това е колективния трудов договор (КТД) да бъде задължителен за всички\", изтъкна тя. Мая Илиева подчерта, че в България проблемите се решават еднолично, само когато Борисов нареди, тогава нещата се случвали. В останалите случаи се правели, че проблеми няма. Тя бе категорична, че не вярват на никого, а не само на здравния министър Кирил Ананиев.\"До момента за 10 месеца нищо не се е променило. Дори това, което се говори - за договорки в НРД (Национален рамков договор - б.р.), все още не е разписано\", разкри тя.Илиева обясни, че в някои болници има увеличение на работните заплати на медицинските сестри, но това е за сметка на допълнителното материално стимулиране. Така, по думите ѝ, на някои места дори се получават по-ниски възнаграждения.\"Нещата вече с главоломна сила се рушат. Няма какво да губим\", подчерта още Мая Илиева.", "date": "2019.12.16", "title": "Протестиращи медици преспаха пред Министерския съвет, искат Борисов да ги приеме"}
{"url": "https://news.bg/regions/mnogoto-komari-may-bili-osnovnata-prichina-za-afrikanskata-chuma-kray-dunav.html", "text": "Високата популация на комари може да се окаже основната причина за проникването на африканска чума по свинете в свинефермите край река Дунав това лято.Това обяви директорът на най-големия свинекомплекс в Русенско д-р Христо Стойков пред БНТ. Специалисти от Испания също изследват има ли връзка между комарите и разпространението на вируса у нас.Свинекомплексът в  заради чумата през лятото. Според д-р Христо Стойков обаче въобще не е случайно, че са засегнати всички ферми, които са на около 10 км от река Дунав.\"Работим в момента с университета в Мадрид. Смятаме, че има връзка между избухването на чумата в 8 индустриални ферми за кратък период - може да са комари, може да са някакви други летящи насекоми\", отбеляза Стойков.Затова и той настоява борбата с комарите да започне още преди пролетта. Официалната позиция на властите обаче е, че човешкият фактор и дивите прасета са главните виновници за огнищата на африканска чума у нас.Заместник областният управител на Русе Свилен Иванов изтъкна, че засега официалната позиция е човешка грешка. \"Тази чума ще ни преследва от 3 до 10 години. От нас зависи дали ще са 3 или 10\", подчерта той.", "date": "2019.12.16", "title": "Многото комари май били основната причина за африканската чума край Дунав"}
{"url": "https://news.bg/health/prof-nachev-za-po-visoki-zaplati-na-meditsite-tryabvat-dvoyno-po-malko-bolnitsi.html", "text": "Протестът на медицинските сестри не е изолирано явление. Това, че не протестират лекарите, не значи че ситуацията с тях е по-добра. Премиерът ще ги приеме, но въпросът е както ще стане след това. Това заяви директорът на болница \"Св. Екатерина\" в София проф. Генчо Начев по повод поредната Той бе категоричен, че няма как да има повишение на заплатите, ако няма промяна на финансиране на болничната дейност.Проф. Начев поясни, че според него няма големи и малки болници. По негови думи разликата е в дейността, която извършват болниците в по-големите градове и тези с по-малък обем от дейност - именно това рефлектира върху средствата, които остават за работни заплати.Според проф. Начев болниците у нас са твърде много и даде пример с други страни със сходно на нашето население за справка. Той заяви, че повече от 120-130 болници не са необходими у нас, а в момента те са над 300.Това преструктуриране ще доведе до отделяне на повече средства за възнаграждения и ще натовари болниците с реална дейност, защото в момента в много болници дейността е донякъде изкуствена, докарана с химикал, обясни той, пояснявайки, че се отчитат дейности, които всъщност не са извършени.Не трябва една лъжица катран в кацата с мед да разваля всичко. Така проф. Начев коментира случая от Хасково с  По негови думи това са единични случаи, но рушат доверието на пациентите.\"Нишката между пациенти и лекари винаги е била тънка, естеството на работата е такова. Където има добър резултат, пациентите имат доверие, където е негативен, те са настроени срещу лекаря, защото си мислят, че всичко зависи от него\", обясни той и по повод случая с Според него доверието на пациентите в лекарите не е нарушено, но в обществото чрез медиите излизат най-вече неблагополучните случаи и много рядко има позитивни сигнали от областта на здравеопазването.По негови думи е изключително неправилно, че се дават заключения, преди компетентните органи и случаите с негативен завършек се преекспонират.За 3-годишното дете експертите казват, че не е допусната лекарска грешка, а бяхме готови да анатемосаме всички, които са докоснали това дете, подчерта той.Проф. Начев бе категоричен, че за отношението на лекаря към пациента се изискват не пари, а възпитание. От управленския екип на съответното лечебно заведение зависело да мотивират или санкционират за отношението.Запитан как медицинската сестра ще има добро отношение, когато е на многочасови дежурства и взима минимална заплата, той посочи, че каквото и възнаграждение да получават, отношението ще е същото, ако няма изисквания. Първо трябва да се даде и след това - да се иска, изтъкна професорът.По негови думи въпреки че средствата за здравеопазване се увеличават, няма да има промяна, докато не се въведе и контрол на качеството чрез електронна здравна карта. Той обясни, че само у нас не се прави контрол на извършената дейност.", "date": "2019.12.16", "title": "Проф. Начев: За по-високи заплати на медиците трябват двойно по-малко болници"}
{"url": "https://news.bg/bulgaria/zakonat-za-nso-e-kalpav-spored-bivsh-shef-na-sluzhbata.html", "text": "И количеството, и качеството на охраняваните от Национална служба за охрана граждани трябва да се преразгледат. Това може да стане чрез промяна в закона, което е необходимо и от гледна точка на други проблеми, които идват от нормативната уредба. Мнението е на бившия шеф на НСО Димитър Владимиров, по чието време службата е участвала в охраната на посещенията на Клинтън, Путин, папа Йоан Павел Втори. Димитър Владимир заяви, че службата е получила специални благодарности и отличия именно от тях.НСО е като болен пациент, който трябва да се лекува, заяви Владимиров в студиото на Нова телевизия, според когото законът за службата е приет като \"калпав\". С него се формулира, че се охраняват лица при неясната формулировка \"със значение за националната сигурност\", което и е позволило прекомерно разширяване на кръга на охраняваните лица. Увеличил се е и бюджетът на службата - от 13 млн. лв. по времето на Владимиров на 40 млн. лв. сега.По думите на Владимиров по негово време при застрашеност лицето се охранява и в рамките на месец - месец и половина МВР проверява сигнала и ако няма сериозни основания, охраната се сваля. Не е имало и претенции за охрана до живот, както при Доган, Пеевски, заяви Владимиров и като друг пример за разширяване на кръга даде и охраняването на шефа на КПКОНПИ - вече с шеф Сотир Цацаров, но и при предишния - където се влагат средства за 6 лица - четирима охранители и двама шофьори. Петър Владимиров припомни и случая от времето, когато той е бил директор на НСО и е бил натискан и от премиер, и от президент да поеме охраната на Симеон Сакскобургготски при пристигането му в България. Тогава той е отказал и е обяснил пред цялото общество, че охраната на Сакскобургготски не влиза в кръга на охраняваните лица според закона и правомощията на НСО.Според Петър Владимиров освен кръга на охраняваните лица, проблем в закона е и начина на назначаване на шефа на службата, след като директор на НСО може да стане и човек извън системата. Той може и да има управленски опит в системата на МВР, но по никакъв начин не познава спецификата на службата.Петър Владимиров не смята, че слагането на видеонаблюдение в колите на НСО ще реши проблеми като тази с катастрофата от четвъртък вечерта. Владимиров заяви, че добрата комуникация с обществото е важна, но трябва да се има предвид, че шофьорите на НСО изминават по 4-5 млн. километра годишно, а катастрофи се случват на всеки.", "date": "2019.12.16", "title": "Законът за НСО е калпав според бивш шеф на службата"}
{"url": "https://news.bg/health/prof-kantardzhiev-preduprezhdava-za-opasen-respiratoren-virus-v-sofiya.html", "text": "В София вече има респираторен синцитиален вирус - вторият почти толкова опасен за децата, колкото и Това заяви за БНТ проф. Тодор Кантарджиев.По негови думи в момента в страните от европейския регион на Световната здравна организация умерено разпространение на грип има само в Грузия и Северна Ирландия, не и у нас.Той обясни, че респираторният синцитиален вирус причинява инфекция на най-малките въздухоносни пътища на белия дроб. Миналата седмица са били регистрирани два случая в столицата.Проф. Кантарджиев посочи, че обикновено вирусът протича заедно с грипа. Сега обаче го е изпреварил. Той обясни, че най-сериозен риск има за недоносените деца. Инфекцията е опасна за деца до 5-годишна възраст, както и за много възрастни хора.По негови думи все още не е късно да си сложим противогрипна ваксина.Докато има отворени прозорци в градския транспорт, в София няма да има грип или поне няма да има бурно разпространение на грипа, увери той и препоръча да не се контактува с болни хора, а те да си стоят у дома с маски и да поддържат хигиена на ръцете.Относно проф. Кантарджиев заяви, че положението не е чак толкова трагично и няма чак такова замърсяване. Той посъветва, когато има мъгла, температурите са ниски и няма вятър, да не се разхождаме дълго време и да използваме шал.", "date": "2019.12.16", "title": "Проф. Кантарджиев предупреждава за опасен респираторен вирус в София"}
{"url": "https://news.bg/int-politics/tusk-buni-naroda-na-polsha-da-protestira-sreshtu-sadebnite-reformi-na-upravlyavashtite.html", "text": "Доналд Туск, който е бившт председател на Европейския съвет и бивш полски премиер, а в момента е председател на Европейската народна партия (ЕНП), призова народа на Полша да протестира срещу спорните съдебни реформи на управляващата партия \"Право и справедливост\".\"Никой в Европа няма да се бори повече за независимостта на съдебната система от самите поляци\", изтъкна Туск пред местно радио.Поляците имали граждански дълг да защитят правосъдната система от разрушение, настоя той.Дяснонационалистическата партия \"Право и справедливост\" от години прокарва спорни промени в правосъдната система на страната.Европейската комисия откри няколко наказателни процедури заради реформите и заведе дела в Съда на ЕС. В началото на декември полският Върховен съд реши, че новата дисциплинарна камара, създадена от управляващата партия, няма правомощията на съд. В четвъртък \"Право и справедливост\" внесоха законопроект, съгласно който съдии могат да бъдат наказвани дисциплинарно, ако оспорват съдебни назначения. Текстът предвижда забрана за съдиите да се занимават с политически дейности, защото иначе могат да бъдат понижени или уволнени.", "date": "2019.12.16", "title": "Туск \"буни\" народа на Полша да протестира срещу съдебните реформи на управляващите "}
{"url": "https://news.bg/regions/v-samokov-izlizat-na-protest-zaradi-drastichno-poskapvane-na-vodata.html", "text": "В Самоков излизат на протест срещу поскъпването на водата, съобщава bTV.Местните се опасяват от водна криза като тази в Перник. Те вече са подали жалба за увеличението на цената в Административния съд.Протестиращите обясниха, че от 1,55 лева за кубик от 1 ноември цената на водата е скочила до 2,59 лева. Според тях за район като Самоков, който никога не е бил застрашаван от безводие, това е много.Жителите на града посочиха, че протестът цели решението да се преразгледа.\"Никой не е излязъл да обясни защо се увеличава водата, какви са мотивите за увеличението. Протестираме и срещу начина, по който то влиза в сила\", заяви една от протестиращите.Кметът на Самоков Владимир Георгиев също изрази несъгласие с поскъпването на водата. Той посочи, че общината от години заделя от бюджета си за ВиК. Според него е трябвало да се направи обществено обсъждане, така че хората да знаят как са правени инвестициите.По думи на Георгиев в общината не са били уведомени за поскъпването. Знаехме за общото събрание на асоциацията, на което общинския съвет на Самоков категорично не подкрепи бизнес плана, поясни той.От своя страна Иван Зашев - главен юрист на областна администрация в София-област, обяви, че решението ще се обжалва. Той бе категоричен, че преди да се вземе такова решение, то трябва да се съгласува с Асоциацията на ВиК и да се направят консултации с потребителите.От ВиК дружеството в града и от София-област съобщават, че ще присъстват на протеста в 17, 30 часа, за да отговорят на въпросите на гражданите.", "date": "2019.12.16", "title": "В Самоков излизат на протест заради драстично поскъпване на водата"}
{"url": "https://news.bg/regions/grazhdani-ne-vyarvat-che-tets-pernik-shte-gori-samo-biomasa.html", "text": "След редица граждански протести и установено използване на неразрешен вид гориво, през септември временно бяха . Заради създалото се напрежение през октомври ръководството на ТЕЦ-а оттегли внесеното си инвестиционно намерение за използване като допълнително гориво на биомаса, шисти и RDF отпадъци и го замени с ново - като допълнително алтернативно горивоПо него са постъпили 126 възражения от граждани и организации.Гражданското сдружение \"Дишай Перник\" е основният двигател на обществения отпор.Пред БНР председателят му Ивайло Велинов обясни, че те нямат никакво доверие на този инвеститор.\"Предишния път имаше инвестиционно намерение, което планираше изгаряне на RDF отпадъци, докато в техния двор беше складиран насипен боклук. Наскоро беше хванат в Италия също такъв насипен боклук, който предполагам тук ще влезе като RDF. Сега твърдейки, че ще изгарят биомаса, ние не можем да бъдем сигурни, че наистина ще изгарят биомаса и покрай нея няма да изгарят и нещо друго\", обясни той.От сдружението настояват инвестиционното намерение да премине през ОВОС.Според вносителите на възражения срещу намерението в котлите на ТЕЦ-а да се гори биомаса няма как да се постигнат нормите, които са заложени по закон.От своя страна директорът на дружеството Любомир Спасов обясни, че въвеждането на биогориво е предвидено в националния план за инвестиции, което се базира на директиви на ЕП за подобряване и разширяване на схемата за търговия с квоти за емисии на парникови газове на общността.Окончателното решение ще бъде на екоинспекцията в Перник.", "date": "2019.12.16", "title": "Граждани не вярват, че ТЕЦ-Перник ще гори само биомаса"}
{"url": "https://news.bg/regions/evakuiraha-sadebnata-palata-v-sofiya-zaradi-signal-za-bomba.html", "text": "За сигнал за бомба в Съдебната палата в София съобщава Нова телевизия.В 8.55 часа тази сутрин детски глас е предупредил на телефон 112, че в сградата е поставено взривно устройство. В момента полицейски служители извършват проверка на сигнала.Заради ситуацията всички магистрати, служители и граждани са евакуирани от сградата. Тези, които имат насрочени дела за днес, не се допускат до приключване на проверката.Съдебната палата е една от най-честите мишени за фалшиви сигнали за бомба. Заради подобни сигнали на ден се отлагат по 300 дела.", "date": "2019.12.16", "title": "Евакуираха Съдебната палата в София заради сигнал за бомба"}
{"url": "https://news.bg/int-politics/strategicheskite-raketni-sili-na-rusiya-zapochvat-prevaorazhavane-sas-sarmat.html", "text": "Стратегическите ракетни сили на Русия са започнали подготовката на първия полк за превъоръжаване с ракетния комплекс \"Сармат\". Това обяви командирът на руските стратегически ракетни сили генерал-полковник Сергей Каракаев.Руските стратегически ракетни сили отбелязват 60 години от създаването си на 17 декември.\"Тече подготовка за летателни изпитания на новия ракетен комплекс \"Сармат\", която се планира да поеме бойно дежурство в Ужурското ракетно съединение в Красноярския край\", изтъкна Каракаев в интервю за вестника на руските въоръжени сили \"Красная звезда\".\"Още днес, за да се осигури превъоръжаването на първото съединение с този комплекс, започна работа по подготовката на водещия ракетен полк за превъоръжаване. Стратегическите ракетни сили са напълно подготвени новия ракетен комплекс да бъде поставен на бойно дежурство\", добави той.През 2018 г. Каракаев заяви, че превъоръжаването със \"Сармат\" е планирано да започне в ракетните полкове на Ужурската ракетна дивизия през 2021 година.Сармат (RS-28) ще замени най-тежката стратегическа ракета в света \"Воевода\" (според класификацията на НАТО - Сатана, RS-20V). Работата по разработването на проекта \"Сармат\" започна през 2011 г.Към днешна дата в космодрума \"Плесецк\" са завършени изпитанията на ракетата.Новата ракета щяла да може да атакува цели както през Северния полюс, така и през Южния, преодолявайки системите за противоракетна отбрана.", "date": "2019.12.16", "title": "Стратегическите ракетни сили на Русия започват превъоръжаване със \"Сармат\""}
{"url": "https://news.bg/press/stroyat-am-hemus-bez-razreshitelni-katastrofi-bliznatsi-s-detsata-v-sofiya.html", "text": "Предлаганите у нас шоколади са с повече захар, по-малко какао, а в част от тях има и палмово масло. Това показва изследване на \"Активни потребители\" на 27 от продаваните марки. Организацията е взела проби от продукти на големи производители като \"Монделийз\", \"Нестле\", \"Линдт\" и на по-малки от Полша, Германия, Македония, Литва.Включени са марки, купени от различни търговци. От проучването са изключени тъмните шоколади поради отсъствието на национални и европейски критерии за качество.Само 2 от тестваните марки отговаряли на изискването за шоколад на ЕС да имат над 35% какаова маса. Останалите можели да се считат за т.нар. млечен шоколад. При 22 вида шоколад захарта е 50% и повече, а при 4 достига 60%.Две кошмарни катастрофи с деца почерниха уикенда на столичани. Първата от тях стана с автомобил на НСО, който блъсна 14-годишно момче, а втората - ден по-късно, когато джип удари две момичета на 13 и 14 години близо до пешеходен светофар и по-малкото от тях почина в най-близката болница \"Токуда\".Между двата инцидента има ред сходни обстоятелства, видя екип на \"Труд\". Случват се приблизително по едно и също време - около 19,30-20 ч с тийнейджъри, които се прибират от училище. Момчето и двете момичета пресичат на червен сигнал на пешеходния светофар. Във втория случай нарушението е още по-драстично, защото ученичките преминават между мантинелата и оградата на обособеното за пешеходци островче.Проверени са около 600 артикула за първите десет дни на кампанията, в над 300 обекта. Основното, за което потребителят трябва да следи, е \"CE\" маркировката.\"Данните представи Мирослав Йотов от Държавната агенция по метрологичен и технически надзор (ДАМТН) пред Нова телевизия.По думите му за осма поредна година ДАМТН провежда кампания за безопасна Коледа. Йотов изтъкна, че когато \"CE\" маркировката липсва, значи продуктите не отговарят на европейските норми за безопасност.\"Основните източници на мръсен въздух, не само в София, а по принцип за страната, са битовото отопление и транспортът. Решавайки тези два проблема, в голяма част от градовете в страната би се решил проблема с мръсния въздух\".Това каза министърът на околната среда и водите Нено Димов пред \"Нова тв\".\"София е сред 20-те града в Европа с най-мръсен въздух, но далеч не е на първо място. Вижте каква е ситуацията в София - един от градовете, където през последните 7 години константно се подобрява качеството на въздуха, и каква е ситуацията във Видин, един от най-сериозно замърсените градове. Имайки предвид нивото на стандарта на живот на хората, виждате че в София са много по-чувствителни на тема мръсен въздух, защото имат по-големи изисквания, което е съвсем нормално. Когато човек започне да живее по-добре, започва да има по-големи изисквания и така трябва да бъде\", мотивира се Димов.В сряда във вътрешната система на Столичния общински съвет е влязло предложение от представители на ГЕРБ за временното назначаване на двама бивши районни кметове от партията като членове на борда на директорите на две ключови общински дружества - \"Център за градска мобилност\" (ЦГМ) и \"Чистота Искър\". Два дни по-късно сканираното копие на проекторешението обаче е изчезнало от системата, към която Борис Бонев има достъп, обявиха от гражданската организация \"Спаси София\". Така си пролича стремежът на управляващите да прикрият опита си да поставят хора от партията на ръководни позиции, докато в същото време обещават прозрачност, структурни промени и нови лица.Въпреки че това е само предложение, което предстои да бъде гласувано в четвъртък от Столичния общински съвет (СОС), изникват няколко притеснителни обстоятелства.Участъци от автомагистрала \"Хемус\" се строят без разрешителни, алармира депутатът от \"БСП за България\" Милко Недялков по време на парламентарния контрол. По думите му един от тях е в района на пътен възел \"Боаза\", Тетевенска община. Разрешително има само за изграждането на 1,6 км от трасето, намиращо се в близост до река Вит. Недялков разполага с два рекламни клипа на \"Автомагистрали\" от ноември и от края на октомври, от които ясно се вижда, че има строителство.Регионалният министър Петя Аврамова се оплете в обясненията си, но призна, че в участъка са извършвани работи по реконструкции на електрическата мрежа и на водопровод и че се правят насипи, монтиране на тръби и други дейности.Преди дни стана ясно, че са започнали строително-монтажни работи по АМ \"Хемус\" в участъци и подучастъци, за които няма надлежно издадено разрешение за строеж, подчерта Недялков. По думите му един от тези е след километър 87+800 в района на пътен възел \"Боаза\", Тетевенска община. В момента има разрешително за строежа на 1,6 км от трасето, намиращи се в непосредствена близост до въпросния участък на река Вит, обясни Недялков.Несебърският бос Димитър Желязков - Митьо Очите, най-вероятно ще излезе на свобода още следващата седмица, съобщава \"Флагман\".Очаква се това да стане на 18 декември, когато в Спецсъда ще се проведе разпоредително заседание по делото за организирана престъпна група (ОПГ) за изнудване, принуда, заплахи, палежи и разпространение на наркотици, за чийто лидер е сочен Желязков.Потреблението на човек от населението в рамките на Европейския съюз през 2018 г. показва значителни различия спрямо отделните държави - намек, че все още е много далеч изравняването на стандарта в блока. Според статистиката на Евростат, представена от НСИ, фактическото индивидуално потребление (ФИП) у нас възлиза на 56% при 100% средно за Европейския съюз. Това ни поставя на последно място по този показател. На обратния полюс е малкият град-държава Люксембург със 134%. Фактическото индивидуално потребление (ФИП) измерва материалното благосъстояние на домакинствата.", "date": "2019.12.16", "title": "Строят АМ \"Хемус\" без разрешителни, Катастрофи - близнаци с децата в София"}
{"url": "https://news.bg/crime/mityo-ochite-se-pribira-u-doma-za-koleda.html", "text": "Несебърският бос Димитър Желязков - Митьо Очите, най-вероятно  още следващата седмица, съобщи сайтът \"Флагман\".Очаква се това да стане на 18 декември, когато в Спецсъда ще се проведе разпоредително заседание по(ОПГ) за изнудване, принуда, заплахи, палежи и разпространение на наркотици, за чийто лидер е сочен Желязков.", "date": "2019.12.16", "title": "Митьо Очите се прибира у дома за Коледа"}
{"url": "https://news.bg/disasters/loshoto-vreme-vav-frantsiya-vze-tri-zhertvi.html", "text": "Трета жертва взе силната буря в Югозападна Франция, съобщи AFP. Агенцията се позовава на властите.40-годишен мъж, изчезнал преди 2 дни, беше намерен мъртъв в потопената си кола.Лошото време връхлетя Франция в петък, като силните ветрове и проливните дъждове оставиха хиляди домове без ток в събота.Двама мъже на 70 и 76 години вече бяха обявени за загинали при бурята.Четири департамента в Югозападна Франция продължават да са в извънредно положение.", "date": "2019.12.16", "title": "Лошото време във Франция взе три жертви"}
{"url": "https://news.bg/world/transportnata-stachka-vav-frantsiya-se-razrastva.html", "text": "Железопътните и транспортните работници заплашиха в неделя да засилят протестите, освен ако правителството не оттегли предложението си за пенсионна реформа тази седмица, предаде \"Ройтерс\".Агенцията отбеляза, че в опита си за основен ремонт на сложната пенсионна схема на Франция правителството предложи хората да работят по-дълго, за да получат пълна пенсия. В отговор синдикатите призоваха за нов масов протест във вторник.Загрижеността се засили, че пътният хаос, който засегна страната след 5 декември, ще се разпростре до периода в края на годината.\"Профсъюзите за железопътната, транспортната, рудничната и енергийната промишленост и химическата промишленост казват, че правителството разполага с една седмица, за да обяви оттеглянето на проекта си и възобновяването на реални преговори за подобряване на сегашната система\", заявиха от клоновете на профсъюзите в съвместно изявление\"Ако премиерът упорито потвърди, че\" страната е обезпокоена, но не е блокирана \", служителите на публичния и частния сектор ще направят извода от това, че трябва да удвоят мобилизацията си, да умножат призивите за стачка във всички компании и по-нататък повишаване на нивото на протестите. \", заявиха от синдиката.Неговият лидер Филип Мартинес отрече това да е ултиматум.\"Ако правителството изтегли плана си и обсъдим сериозно как да подобрим системата (...) всичко ще бъде наред\", каза той пред BFMTV. \"В противен случай протестиращите ще решат в четвъртък или петък какво да правят.\"Попитан дали транспортът може да бъде прекъснат по Коледа, Мартинес каза: \"Днес не мога да ви кажа. Въпросът трябва да бъде поставен на министър-председателя и на президента на републиката. \"За разлика от него, профсъюзът CFDT заяви в неделя, че е против транспортните стачки през периода на Коледа, но ще призове за действие през януари, ако правителството не изпълни някои от неговите искания, главно да премахне стимула за работа до 64 до система от бонуси и отстъпки.Премиерът Едуар Филип заяви пред в. \" Паризиен\", че планира да се срещне с профсъюзите през следващата седмица, като добави, че е отворен за преговори.Френските търговци на дребно и хотелиерите предупредиха, че решаващият им коледен сезон може да бъде провален, ако транспортната стачка продължи много по-дълго.", "date": "2019.12.16", "title": "Транспортната стачка във Франция се разраства"}
{"url": "https://news.bg/disasters/turtsiya-izgoni-izraelski-korab-izvan-vodite-na-severen-kipar.html", "text": "Турските военноморски сили прихванаха и ескортира израелски изследователски кораб извън водите на Северен Кипър, предаде \"Ал Джазира\".Израелският изследователски кораб е напуснал района, след като е турско военно - морско средство го е прихванало и издало заповед да напусне кипърския участък. С това продължава да нараства напрежението около проучването на природните ресурси в региона.Корабът \"Бат Галим\" от израелската институция за океанографски и лимнологични изследвания е провеждал проучвания в териториалните води на Северен Кипър в координация с кипърски служители, съобщиха израелски медии в събота, цитирайки министерството на националната инфраструктура, енергетика и води на Израел.Според доклади турските кораби се свързали с проучвателния кораб, поискали обяснение на дейността на учените, след което поискали той да напусне този район на Средиземно море, уточнява БГНЕС.Инцидентът става седмици след като Турция подписа споразумение с Либия, което очертава граница в източната част на Средиземно море. Тази граница, обаче, пресича тази, която Гърция разглежда като морска територия на своите острови.Гърция и Турция не са разграничили своите икономически зони, които позволяват на страните да експлоатират подводните богатства.Кипър, Израел и Египет, които са очертали своите икономически зони, вече откриха морски газови находища, които могат да захранват икономиките им за десетилетия напред.Сделката между Турция и Либия подхранва регионалното напрежение с Гърция, Кипър и Египет заради правата за сондиране на нефт и газ в региона.Трите държави заявиха, че новото споразумение е в противоречие с международното право, а в отговор на това Гърция експулсира либийския посланик.\"Това споразумение беше съставено недобросъвестно\", заяви говорителят на гръцкото правителство Стелиос Пецас пред репортери миналата седмица.Европейският съюз също осъди сделката, като становището на Съюза е, че \"Сделката суверенните права на трети държави и не се съобразява с морското право\".Президентът на Турция Реджеп Тайип Ердоган заяви, че споразумението също ще позволи на Турция да извърши сондажи на континенталния шелф на Либия с одобрението на Триполи и това е в съответствие с международното право.\"С това ново споразумение между Турция и Либия можем да проведем съвместни проучвателни операции в тези изключителни икономически зони, които определихме. Няма проблем\", каза Ердоган.\"Други международни участници не могат да извършват проучвателни операции в тези райони. Гръцки Кипър, Египет, Гърция и Израел не могат да установят газопреносна линия, без предварително да получат разрешение от Турция\", добави турският президент.", "date": "2019.12.16", "title": "Турция изгони израелски кораб извън водите на Северен Кипър"}
{"url": "https://news.bg/int-politics/erdogan-moga-da-zatvorya-indzhirlik.html", "text": "Турция може да закрие военно - въздушната база Инджирлик, която е домакин на ядрени бойни глави на САЩ. Мярката ще е в отговор на заплахите от американските санкции и резолюцията на сената на САЩ, в която се признава за геноцида на масовите убийства на арменци преди век.Това заяви в неделя президентът Тайип Ердоган.\"Ако е необходимо да направим такава стъпка, разбира се, че имаме властта ... Ако това е необходимо, заедно с нашите делегации, ще затворим Инджирлик, ако е необходимо\", каза Ердоган.Турция може също така да затвори радарната база на Куреджик, ако е необходимо, добави той. \"Ако ни заплашват с прилагането на тези санкции, разбира се, ние ще отмъстим\", каза Ердоган.Турция осъди мярката на Сената на САЩ миналата седмица. Ердоган предложи в неделя Анкара също да може да отговори с парламентарни резолюции, признаващи убийствата на коренните американци през миналите векове като геноцид в САЩ.", "date": "2019.12.16", "title": "Ердоган: Мога да затворя Инджирлик"}
{"url": "https://news.bg/world/sasht-prashtat-spetsialen-pratenik-v-phenyan.html", "text": "Специалният пратеник на САЩ за Северна Корея Стивън Бийгън призова , като заяви, че Вашингтон е готов да обсъди \"всички въпроси от взаимен интерес\", съобщи \"Ройтерс\".Бийгън, говорейки на съвместна пресконференция в Сеул с южнокорейския си колега Лий До-Хун, заяви, че Съединените щати нямат \"краен срок\", но искат да възобновят преговорите.\"Време е да си вършим работата. Нека да свършим това. Тук сме и знаете как да стигнете до нас \", каза Бийгън., тъй като Пхенян провежда серия тестове за оръжие и води война на думи с президента на САЩ Доналд Тръмп, изразявайки опасения, че двете страни могат да се върнат към курс на сблъсък, който са били преди началото на дипломацията от миналата година.", "date": "2019.12.16", "title": "САЩ пращат специален пратеник в Пхенян"}
{"url": "https://news.bg/world/pentagonat-kam-erdogan-nie-sme-strategicheski-partnyori.html", "text": "Пентагонът отговори на изявление на турския президент Реджеп Тайип Ердоган за възможното затваряне на турските бази Инцирлик и Куреджик за американските сили, ако  заради руските противоракетни ракетни системи С-400.Това съобщи ТАСС. Агенцията се позовава на представител на министерството на отбраната.Според него присъствието на американските военни се осъществява с разрешението на турското правителство.\"Ние виждаме състоянието на нашите сили в Турция като символ на дългогодишния ни ангажимент за сътрудничество и защита на нашия съюзник и стратегически партньор на НАТО\", заяви говорител на Пентагона.", "date": "2019.12.16", "title": "Пентагонът към Ердоган: Ние сме стратегически партньори"}
{"url": "https://news.bg/regions/maykata-na-natrovenite-detsa-ot-kardam-izchezna.html", "text": "Майката на натровените деца от Кардам, съобщава bTV.Припомняме,  Предполагаше се, че той и сестрите му, които бяха приети в болница в тежко състояние, са се натровили от храна, купена в местния магазин. По-късно стана ясно, че  и не дава конкретна информация какво точно са яли децата, възпрепятствайки по този начин разследването. Месец по-късно беше установено, че детето от село Кардам е починало от , поставена в стената на стаята, в която е спяло семейството на починалото момче.В социалните мрежи дарители са сигнализирали, че майката на децата е избягала със средствата, събрани след като случаят развълнува обществеността.Бабата на децата разказа, че за последно тя е била видяна миналия вторник. Жената обяснила, че трябвало да отиде до Варна, за да се срещне с лекаря, лекувал децата й и да вземе важен документ. По-късно се обадила от морската столица и казала, че ще се прибере, но така и не го направила. Оттогава близките й не могат да се свържат с нея, а телефонът ѝ е изключен. Преди да замине, тя е взела 40 лева от бабата на децата. Инициаторът на благотворителната кампания за натровените деца Виолина Димитрова уверява, че майка им няма достъп до сметката с даренията.На дарителската сметка са били събрани 1500 лева, от които са похарчени 580. Предстои да се отворят дарителските кутии, в които също са събрани пари за децата. Най-вероятно това ще стане на 29 декември в общината. Предвижда се с тях да се ремонтира къщата на бабата и дядото, в която бе открита отровата за гризачи, погубила 9-годишния Стефан.Детските обаче ще продължават да се превеждат на сметката на избягалата майка, докато тя има родителски права над децата.", "date": "2019.12.16", "title": "Майката на натровените деца от Кардам изчезна"}
{"url": "https://news.bg/int-politics/asad-obvini-sasht-che-prodavat-na-turtsiya-otkradnatiya-petrol-ot-siriya.html", "text": "Сирийският президент Башар Асад обвини САЩ, че продават на Турция петрола, който са откраднали от страната му.Според него няколко хиляди американски войници, включително персонал от частни компании, били окупирали огромни територии в Сирия.\"Преди американците тези петролни кладенци бяха използвани от Фронт \"Ал Нусра\"; след като ДАЕШ дойдоха и изгониха \"Ал Нусра\" - или по-скоро след като се сляха с \"Ал Нусра и всички те станаха ДАЕШ, те също крадяха и продаваха петрол. Къде? Те го продаваха през Турция. Сега Америка е тази, която краде петрол и го продава на Турция\", подчерта Асад.Той също така отбелязал, че Вашингтон разчитал на терористи в Сирия, изтъквайки, че американските сили ще напуснат страната, когато няма да има перспектива за американско присъствие след освобождаването на страната. По думите му в момента имало поне няколко хиляди американски войници и наемници, сражаващи се в страната.\"САЩ разчитат в голяма степен на частни военни компании, подобни на Blackwater, в тази война. Така че дори и да имат няколкостотин американски войници в Сирия, те все още имат няколко хиляди - може би дори десетки хиляди цивилни, които работят за тези частни военни компании и се бият в Сирия. Следователно точната цифра е трудна за установяване, но определено е няколко хиляди души\", допълни сирийският държавен глава.", "date": "2019.12.16", "title": "Асад обвини САЩ, че продават на Турция откраднатия петрол от Сирия"}
{"url": "https://news.bg/regions/shofyori-na-troley-i-kola-se-sbiha-zaradi-nerazreshena-manevra.html", "text": "Шофьор на тролей се нахвърли с юмруци върху шофьор на автомобил, съобщава bTV.Поредната саморазправа на пътя е станала вчера следобед в столичния квартал \"Гоце Делчев\".Очевидци на случката подали сигнал на тел. 112, но пристигналите на място екипи на полицията обяснили, че не могат да направят нищо.Хората посочват, че шофьорът на тролейбуса слязъл и незабавно започнал да бие шофьора на колата. От столичния електротранспорт обаче твърдят друго.Зам.-директорът на дружеството инж. Иво Василев заяви, че служителят ще бъде санкциониран за това, че е напуснал кабината, а не заради нещо друго. Освен това ще има разговор с психолог.Той обясни, че два автомобила са извършили неразрешени маневри, попречвайки на движението на тролея. Едната кола била съвсем близо до возилото на градския транспорт и така се създала предпоставка за катастрофа.По думи на Василев шофьорът на тролея си помислил, че се е стигнало до удар и затова слязъл да провери. След като установил, че такъв не е имало, решил да направи забележка на шофьора на колата. Той обаче го напсувал и го ударил веднъж, след което шофьорът на тролея отвърнал.Зам.-директорът на \"Столичен електротранспорт\" обясни, че полицията не се занимава със случая, защото няма пострадало и виновно лице.Двамата участници в инцидента не са подали жалби.", "date": "2019.12.16", "title": "Шофьори на тролей и кола се сбиха заради неразрешена маневра"}
{"url": "https://news.bg/society/vedomstveni-apartamenti-na-ministerstvoto-na-otbranata-v-plovdiv-stoyat-neobitavani.html", "text": "В Пловдив, апартаменти собственост на Министерството на отбраната стоят необитаеми от години и създават трудности за поддържката на жилищните сгради, съобщи БНТ.Имотите са в лошо състояние и в тях не могат да бъдат настанени военослужещи.След дълги години отлагане от Изпълнителна агенция \"Военни клубове и военно почивно дело\" активират специална програма, с която да бъдат реновирани жилищата.От агенцията обясняват, че от 2010 г. не са правени основни ремонти поради липсата на приоритети.36 апартамента има Министерството на отбраната на ул. Преспа в Пловдив, като от тях 20 са за основен ремонт.Тази и следващата година министерството не планира да продава жилищни имоти в градовете, където има гарнизони.3319 души са в специалните списъци като крайно нуждаещи се от жилища, а имотите, с които Министерството на отбраната разполага са 2125.", "date": "2019.12.16", "title": "Ведомствени апартаменти на Министерството на отбраната в Пловдив стоят необитавани"}
{"url": "https://news.bg/regions/krizata-v-pernik-bila-zaradi-pogreshen-model-na-upravlenie-na-vik-sektora.html", "text": "Сегашният модел на управление на ВИК сектора е основната предпоставка за това, което се случва в Това заяви пред БНТ бившият министър на околната среда и водите Нона Караджова.Според нея трябва да се създадат четири окрупнени държавни предприятия на територията на страната, които да управляват водоснабдителния процес и едновременно да взимат решения.Караджова обясни, че в момента ВиК-Перник се управлява от асоциацията, чиито членове са кметовете на общини в Пернишко и областният управител. Те провеждат заседания, а решенията от трябва да се съгласуват с Министерство на околната среда и водите и Министерството на регионалното развитие. Караджова обаче посочи, че според изнесената информация на асоциацията не вижда да е провеждано такова заседание и двете министерства да са информирани за проблема.По думите ѝ ВиК операторът е бил с утвърден план и приходи. Около 30-40% са от промишлени предприятия, а останалата част е от населението.Тя обясни, че няма механизъм, който да намери буфер за поддръжката на тази система, ако бъдат спрени промишлените предприятия. Според нея именно това е била една от причините да не се въведе навреме режимът на промишлените предприятия.Караджова изрази мнение, че трябва да се приложи моделът на управление, който тя е предложила, докато е била министър - да се създадат четири предприятия на територията на страната, които да управляват водоснабдителния процес. Целта е те да може да отговарят не само за ВиК сектора, а и за вземането на решения и за водоснабдяването към селското стопанство, промишлените предприятия и енергетиката.По нейни думи в момента всеки дърпа чергата към себе си. Когато има окрупнени дружества, ще има буфери, убедена е Караджова. Тя посочи, че настоящият модел на управление и финансиране е много погрешен и трябва да се предвидят финансови буфери, когато ВиК дружествата нямат приходи, за да се избегнат подобни кризи.Бившият екоминистър подчерта, че това трябва да се вземе предвид, когато се приема новия закон за ВиК сектора, така че всеки оператор да има авариен план в случай на безводие.", "date": "2019.12.16", "title": "Кризата в Перник била заради погрешен модел на управление на ВиК сектора"}
{"url": "https://news.bg/int-politics/obezvrediha-samodelna-bomba-v-predgradie-na-atina.html", "text": "Сапьори от гръцката полиция използваха контролиран взрив, за да унищожат самоделно взривно устройство, намерено в Зографу, източна Атина, съобщава \"Катимерини\".Устройството е поставено в метална тръба в кутия, на стената срещу полицейски участък.Една от хипотезите на отдела за борба с тероризма, е, че устройството е поставено през нощта, но не се е взривило заради неправилно свързване.", "date": "2019.12.16", "title": "Обезвредиха самоделна бомба в предградие на Атина"}
{"url": "https://news.bg/world/boing-obmislya-da-spre-proizvodstvoto-na-737-max.html", "text": "\"Боинг\" (Boeing Co.) обмисля или временно спиране, или намаляване на производството на 737 MAX, пише \"Уолстрийт джърнъл\", цитирайки свои източници, съобщи .Бъдещето пред модела изглежда все по-несигурно и все още не е ясно кога вече произведените и продадени близо 800 бройки 737 MAX ще се завърнат в небето.Ръководството на компанията смята, че временното прекратяване на производството на модела е най-добрият вариант. Бордът на директорите проведе среща в Чикаго снощи, като се очаква той да се събере и днес. Подкрепата за мярката идва дни, след като за връщането на модела в употреба, казват източници.\"Боинг\" вече намали производството през април с една пета и се отказа от по-ранните планове за увеличаването му през лятото. Ново намаляване или дори спиране ще увеличи разходите на компанията и може да доведе и до съкращаване на персонал.Регулаторите по света издадоха забрана за използване на 737 MAX след два фатални инцидента в Етиопия и Индонезия, при които загинаха общо 346 души. През октомври \"Боинг\" допусна, че ако моделът не полети отново до началото на 2020 г., може да се наложи замразяване на производството.Компанията все още не е взела окончателно решение и отказва да коментира пред медиите.Всяка промяна в производството на модела може да има значителни последствия за американската икономика. Невъзможността на \"Боинг\" да достави вече произведените модели натежа над търговския дефицит на страната. Компанията има поръчки за 4 500 самолета от този модел и забавяне на производството ще удари и всички доставчици по веригата - около 600 компания плюс още стотици по-малки контрактори.Надеждите на Boeing са, че до края на 2020 г. производството ще бъде възстановено и компанията ще изкарва по 57 самолета на месец.Припомняме, самолет 737 Max на Етиопските авиолинии . Всички 157 души на борда загинаха. Това беше втората катастрофа с новия самолет 737 Max за по-малко от пет месеца, което принуди .Първата катастрофа с, когато самолет на Lion Air катастрофира в Яванско море. Загинаха всички 189 души на борда.", "date": "2019.12.16", "title": "„Боинг” обмисля да спре производството на 737 MAX"}
{"url": "https://news.bg/regions/varnaha-na-rabota-podkupnata-shefka-na-telk-lovech-posledvaha-masovi-ostavki.html", "text": "Служителите на ТЕЛК-Ловеч колективно подадоха оставки, съобщава bTV.Тази сутрин трима лекари, двама технически сътрудници и една медицинска сестра са депозирали искане за освобождаване от длъжност.Причина за недоволството им е връщането на работа на бившата директорка на ТЕЛК д-р Донка Минкова.Припомняме, тя , след като полицията я арестува в момент на получаване на подкуп за издаване на фалшиво решение. При претърсване на жилището й бяха открити голяма сума пари, както и три папки с медицински документи, необходими за издаване на ТЕЛК решения, в които е имало по 500 лева.По-късно стана ясно и чеза издаването на решения за инвалидност.През април Окръжният съд в Ловеч реши  Няколко месеца по-късно пък мярката й беше ", "date": "2019.12.16", "title": "Върнаха на работа подкупната шефка на ТЕЛК-Ловеч, последваха масови оставки"}
{"url": "https://news.bg/society/kmetat-na-mladost-kani-na-ritualno-mahane-na-ograda.html", "text": "Кметът на \"Младост\" арх. Стефан Стефанов кани граждани и медии на ритуално премахване на ограда от междублоковото пространство при блокове 75, 76, 78 и 79А в \"Младост\" 1. Това ще се случи утре при бл. 76Той припомня, че преди около 2 месеца инвеститор оградил въпросния имот, за който има документи за собственост и инвестиционно намерение да се реализира частна детска градина.Той е категоричен, че ще търси даденото от столичния кмет Йорданка Фандъкова обещание, че ще се сформира нова работна група, която да се заеме с преместването на този и други проблемни имоти в \"Младост\".За да се преодолее напрежението между граждани, инвеститор и община, кметът на \"Младост\" е предложил на собствениците на имота да се предприеме незабавното премахване на оградата от междублоковото пространство около блоковете 75, 76, 78 и 79А.По думите му отстраняването на тази ограда е належащо, тъй като живущите наоколо трябва да заобикалят продължително, за да стигнат до домовете си.Кметът допълва още, че в крайна сметка се е стигнало до консенсус с инвеститорите в името на обществения интерес. ", "date": "2019.12.16", "title": "Кметът на \"Младост\" кани на ритуално махане на ограда"}
{"url": "https://news.bg/world/vazdushen-duel-mezhdu-iztrebiteli-mig-31bm-zasnet-na-video.html", "text": "Телевизията \"Звезда\", която е собственост на руското военно министерство, показа видео от въздушен тренировъчен дуел на два изтребителя МиГ31БМ, съобщават руските медии.Изтребителите са изпълнили \"бъчва\" и други фигури от висшия пилотаж, а също така са отработили различни маневри за бърза смяна на положението и стрелба.Отбелязва се, че по-голямата част от дуела се е провела на максимална скорост на самолетите, което е позволило на пилотите да усъвършенстват уменията си, за да издържат на продължителни претоварвания.МиГ-31 е съветски и руски свръхзвуков изтребител-прехващач с далечен обсег на действие. Усъвършенстваната му версия МиГ-31БМ е способен да открива до 24 въздушни цели, като по осем от тях може едновременно да произвежда стрелба.", "date": "2019.12.16", "title": "Въздушен дуел между изтребители МиГ-31БМ заснет на видео"}
{"url": "https://news.bg/world/vzriv-izpochupi-prozortsite-na-balgarskoto-posolstvo-v-cherna-gora.html", "text": "Част от сградата на българското посолство в столицата на Черна Гора - Подгорица, е пострадала от експлозия, съобщават от министерството на външните работи.Взривът е избухнал около 4.30 часа снощи в ресторант на първия етаж на офисната сграда, в която се помещават посолството ни и други институции. Счупени са стъклата на прозорци на лицевата част на сградата, включително и прозорците на три кабинетa на българското посолство.Разследващи органи са на мястото. По данни на полицията консулството само ще възстанови щетите.От МВнР уточняват, че нанесените щети са минимални. При инцидента няма пострадали.", "date": "2019.12.16", "title": "Взрив изпочупи прозорците на българското посолство в Черна гора"}
{"url": "https://news.bg/int-politics/stachki-uslozhnyavat-patuvaniyata-vav-frantsiya.html", "text": "Четирите синдиката на транспортните работници във Франция призоваха към стачка в този сектор на 16 и 17 декември като бъдат блокирани търговски центрове и бензиностанции на магистралите в много региони на страната, съобщава МВнР.С това условията за пътуване във Франция стават още по-трудни като се има предвид  безсрочна стачка. Тя вече обхвана всички видове транспорт - железници (SNCF), регионалните влакове, транспортната мрежа в Париж и Ил дьо Франс (RATP) - метро, влакове, автобуси.По информация на българското посолство в Париж придвижването във френската столица, особено в пиковите часове, е силно затруднено - както с обществения транспорт, така и с автомобил поради големите задръствания, които се образуват в Париж и околностите му.На 16 декември сутринта задръстванията в Париж и Ил дьо Франс са достигнали общо до 530 км. Осем линии на метрото и много автобусни линии в Париж са затворени, има и затворени станции на метрото. При бързоскоростните влакове (TGV) се движат един от три влака, а при регионалните - четири от десет.Във вторник, 17 декември, се очаква ситуацията да бъде още по-затруднена заради обявената на този ден манифестация в Париж, в която ще се включат представители и поддръжници на 8 синдикални организации.МВнР препоръчва на българските граждани, пребиваващи във Франция или планиращи пътуване в страната, да се информират за актуалната обстановка, като имат предвид възможните затруднения и закъснения на градския транспорт при придвижване от и до летищата, както и закъснения в обслужването на самите летища.При необходимост от съдействие българските граждани могат да се свържат с посолството ни в Париж на следните телефони: + 33 1 45 51 85 90 и +33 6 23 18 09 93.", "date": "2019.12.16", "title": "Стачки усложняват пътуванията във Франция"}
{"url": "https://news.bg/crime/2-zheni-zaginaha-pri-katastrofa-na-patya-pazardzhik-plovdiv.html", "text": "Две млади жени загинаха при тежка катастрофа на пътя Пазарджик-Пловдив, съобщи Нова телевизия, позовавайки се на ОДМВР-Пазарджик.Пътният инцидент е станал в участъка между селата Мало Конаре и Говедаре на главния път.Лек автомобил с пловдивска регистрация се е блъснал странично в микробус със софийска регистрация. В резултат на тежкия удар са починали две млади жени, пътуващи в леката кола.", "date": "2019.12.16", "title": "2 жени загинаха при катастрофа на пътя Пазарджик-Пловдив"}
{"url": "https://news.bg/int-politics/katar-obyavi-kray-na-patovoto-polozhenie-sas-sauditska-arabiya.html", "text": "Външният министър на Катар обяви, че неотдавнашните преговори са прекъснали продължителното патово положение със Саудитска Арабия и че Доха ще проучи исканията на своите противници от Персийския залив, но не и да обърне гръб на съюзника си Турция, съобщава \"Ройтерс\".При продължаващия от две години и половина спор между арабските страни, които са съюзници на САЩ, Саудитска Арабия, Обединените арабски емирства (ОАЕ), Бахрейн и Египет  заради твърдения, че той подкрепя тероризма. Доха отрича обвинението и посочва, че ембаргото подкопава суверенитета на емирството.\"Сложихме край на патовото положение, при което нямаше никаква комуникация, за да започнем да разговаряме със саудитците\", разкри Шейх Мохамед бин Абдулрахман ал Тани.\"Искаме да разберем оплакванията. Искаме да ги проучим и да ги оценим и да разгледаме решенията, които могат да ни предпазят в бъдеще от каквато и да е друга потенциална криза\", каза той, без да споменава каквито и да е евентуални отстъпки.Бойкотиращите страни поставиха 13 искания, включително затваряне на телевизия \"Ал Джазира\", затваряне на турската военна база, отслабване на връзките с Иран и прекъсване на връзките с египетското радикално ислямистко движение \"Мюсюлманско братство\".Шейх Мохамед, който посети Рияд през октомври в контекста на намеци за размразяване на отношенията, отрече Катар да има преки връзки с \"Мюсюлманско братство\", което другите страни наричат терористична организация.Той също така каза, че Доха няма да промени отношенията си с Анкара, за да разреши спора.\"Всяка страна, която се отвори за нас и ни помогна по време на кризата ни, ще им останем благодарни... и никога няма да им обърнем гръб\", настоя той.Турция първоначално изпрати войски, военно оборудване, храна и вода на малкия, но богат Катар.Саудитските власти изтъкват, че исканията им не са променени, но два източника, запознати с преговорите, са заявили, че Рияд вече не очаква Доха да прекъсне отношенията си с Турция или да закрие \"Ал Джазира\", която арабски владетели обвиняват, че Катар използва като инструмент да ги атакува.Един от тези източници и двама дипломати в региона са заявили, че Катар иска Саудитска Арабия да възстанови достъпа му до въздушното ѝ пространство за полети и да отвори отново единствената сухопътна граница на Катар.Запитан колко време ще отнеме решението, Шейх Мохамед изтъкна: \"Смятаме, че все още сме в много ранен етап. Това, което се случи през последните две години и половина, беше много и според мен има нужда от известно време за възстановяване на доверието.\"Западен дипломат в Доха е заявил, че скорошните контакти показвали \"светлина в края на тунела\", но \"най-малкият проблем може да ги разруши\".Рияд изглежда по-отворен от някои свои съюзници, които се противопоставиха на помиряване.Премиерът на Катар присъства на срещата на високо равнище на арабските страни в Персийския залив в Рияд миналата седмица, като това беше най-високото представителство на Катар от 2017 г. насам.", "date": "2019.12.16", "title": "Катар обяви край на патовото положение със Саудитска Арабия"}
{"url": "https://news.bg/world/udar-po-makron-komisaryat-za-pensiite-podade-ostavka.html", "text": "Върховният комисар за пенсиите към правителството на Франция Жан-Пол Делевойе подаде оставка, след като местни медии разкриха, че не е обявил публично, че е заемал позиции паралелно с поста си в кабинета, информира \"Ройтерс\".Оставката, първо обявена от вестник \"Монд\", идва в много решаващ момент за президента Еманюел Макрон, чието правителство е в сблъсък със синдикатите, които обявиха, че няма да прекратят протестите, докато управляващите не оттеглят предложението за пенсионна реформа.В съобщение френското президентство обяви, че е приело оставката на Жан-Пол Делевойе, който не желае да вреди на работата на правителството.\"Президентът похвали личната му ангажираност и работа върху пенсионната реформа. Оттеглянето му позволява изясняване на ситуацията\", се казва в съобщението на Елисейския дворец.През последната седмица се засили натискът върху Жан-Пол Делевойе да подаде оставка заради потенциален конфликт на интереси, след като не е разкрил, че заема 13 позиции, включително като доброволен администратор в център за обучение в сферата на застрахователното дело.Самият той коментира, че е сгрешил като не е разкрил, че заема други длъжности. Няколко министри го защитиха, като обявиха, че е действал добронамерено.", "date": "2019.12.16", "title": "Удар по Макрон – комисарят за пенсиите подаде оставка"}
{"url": "https://news.bg/crime/poiskaha-otlagane-na-deloto-sreshtu-ivancheva-i-petrova.html", "text": "Адвокат Емануил Йорданов поиска отлагане на делото срещу Десислава Иванчева, Биляна Петрова и Петко Дюлгеров. Причината е възникване на здравословен проблем със слуха на Петрова, съобщи bTV.Припомняме, че на първа инстанция  за взимане на подкуп в особено големи размери за издаването на разрешително за строеж. Основен свидетел по делото е бизнесменът Александър Ваклин.Апелативният спецсъд назначи съдебно-медицинска експертиза за здравословно състояние на Биляна Петрова, след като на съдебното заседание днес тя съобщи, че не чува добре. Експертизата трябва да е готова 7 дни преди датата на следващото съдебно заседание, което е на 8 януари.\"Става въпрос за внезапно възникнал проблем със слуха, който доведе до спешна медицинска интервенция и Биляна в момента не чува, така че тя не може да участва пълноценно в каквото и да е съдебно заседание. Именно затова ние направихме искане за отлагане на делото за следващата определена дата, а съдът от своя страна назначи съдебно-медицинска експертиза, която да установи какво е състоянието ѝ\", обясни адвокатът ѝ Емануил Йорданов.Той уточни, че тя почти не чува, трябва да ѝ се говори много отблизо и по-високо.Припомняме, че на 20 ноември Бившият кмет на столичния район \"Младост\" Десислава Иванчева и нейната заместничка Биляна Петрова бяха арестувани публично в центъра на София на 17 април 2018 г. Те бяха  - над 8 часа на централното софийско кръстовище пред Спортната палата. В колата на кметицата бяха открити 70 000 лева, които тя взела като подкуп според прокуратурата.Службите бяха критикувани още тогава за  на обвиняемите. На последното заседание по делото срещу тях обвиненият заедно с тях по-предишен кмет на столичния район \"Младост\" Петко Дюлгеров се , дадени в досъдебна фаза - а именно, че той е бил посредник между Иванчева и  за рекордно искания подкуп от половин милион евро. Към момента Иванчева и Петрова са под домашен арест.Десислава  и получи подкрепата на 30 310 души, което е 1.55%. Ден след евровота Иванчева заяви, че .На 27 юли тази година Иванчева призова за  На 6 септември стана ясно, че Иванчева се кандидатира за кмет на София за местния вот на 27 октомври. Тя еНа 25 септември  на столичния район \"Младост\" Десислава Иванчева като кандидат кмет на София. Посоченият мотив беше, че предложението е внесено в Общинска избирателна комисия (ОИК) в Столична община извън законоустановения срок. Два дни по-късно  за местния вот.", "date": "2019.12.16", "title": "Поискаха отлагане на делото срещу Иванчева и Петрова"}
{"url": "https://news.bg/comments/patevoditel-v-nadpartiynoto-prostranstvo.html", "text": "Дори при либералната демокрация, дори в парламентарната многопартийна република има едно теоретично пространство, в което се обсъждат и решават въпроси свръх обхвата на партийните пристрастия. Там е вярата и религията, там са националните идеали, там са моралът, общочовешките ценности, културата и изкуството (когато не са обременени с пропаганда), справедливостта, солидарността и т.н. Не всички общественици са партийци. Необходимо е някои от обществениците, от водачите на народа, от неговия елит да обитават и това надпартийно пространство. Лошо е когато надпартийното пространство остане необитаемо, а нашето е такова или поне е твърде рядко населено.Помня, че когато за първи път разговарях с Царя насаме, Бойко Борисов беше министър-председател съвсем от скоро. Попитах Царя с какви чувства приема факта, че бившият главен секретар на МВР в неговото правителство сега е начело на свой кабинет. Царят отговори, че когато дадена личност заема определена позиция, то отношението ни следва да бъде едновременно към личността и към позицията, а щом позицията е важна и държавна, то значение има много повече отношението към нея, отколкото към личността. В този смисъл във фигурата на премиера Бойко Борисов отношение трябва да се покаже към институцията \"Министър-председател\", а отношението към личността трябва да е подчинено на отношението към институцията. Тоест към всяка личност на публична позиция трябва да се подхожда с уважението, което се дължи на институцията, защото това е уважение към реда в обществото, към всички хора, съставящи обществото, и към всеки човек персонално. Този ред във войската и в обществото (τάξις) е бил идеал на византийската политическа система. Не съм сигурен, че Царят се изрази точно с тези думи, но смисълът беше същият. Той е възпитаван така, мисленето му е такова - за него всички българи имат еднакво отношение към родината и държавата си, а това, че са групирани по партии, е временно и до голяма степен случайно явление, на което не бива да се придава кой знае каква тежест. Затова Царят имаше и проблеми с подкрепата, защото от своята демократична и плуралистична гледна точка всеки си мислеше, че той е \"от другите\". И беше прав, защото точно така изглеждаше.Унищожила монархията, парламентарната република (не само българската - българската се присъедини към клуба сравнително късно) се изправи пред опасността да изгуби надпартийното пространство. Усетила този дефицит, тя се опита да компенсира загубата с въвеждането на представителната президентска институция, която в известен смисъл е ерзац на ограничената монархия - било конституционна, било парламентарна. Ролята на президента в парламентарната република е ни повече, ни по-малко от това да бъде гръмкият и категоричен глас на надпартийното пространство, какъвто при ограничената монархия е гласът на краля или на царя. Президентът трябва да изповядва общите ценности и да изразява общото мнение по външнополитически, международни и най-вече по национални въпроси, свързани с националните идеали и националните интереси, които, предполага се, са над партийните, защото когато някой предпочете партийните, корпоративните или личните си интереси пред националните, обикновено го приемат за предател и се отнасят с него строго. Така е в националната държава.Всички български президенти досега разбраха това, с изключение на последния. Миналата седмица той, под формата на  за Цветанка Ризова, разви поредния си антиправителствен трактат. Няма ли си пиари, няма ли си съветници да му кажат, че по този начин си вреди? Омразата му дори не е към правителството изобщо, а сякаш лично към Бойко Борисов. Не случайно започнах с възгледите на Царя за личностите и институциите. Забележете епохалната разлика в културата и мисленето на двама души, които - единият по рождение, другият чрез избори - трябва да изпълняват приблизително една и съща мисия: да обединяват нацията, да изразяват нейните идели и да я представляват пред другите нации.Заслепен от омраза към изпълнителната власт, Радев изпада в следния абсурд: след като е президент на всички българи и същевременно очевиден опонент на правителство, съставено с гласовете на по-голямата част от тях, то той или оспорва резултатите от последните парламентарни избори, или пренебрегва \"волята на суверена\". Кое от двете? Може би второто, защото ако не признаваше изборите, все щеше да реагира някак. Очевидно онова, което не зачита, е волеизявата на мнозинството избиратели, довела до съставянето на така омразния му кабинет \"Борисов-3\". А е длъжен да бъде президент и на избирателите на ГЕРБ (1 147 292 българи). Тоест, с острото си опозиционно поведение Румен Радев се заявява като президент на малцинството и разединението на нацията, въпреки че според чл. 92 (1) от Конституцията е длъжен да \"олицетворява единството на нацията\". Той очевидно поне от приличие желае да бъде припознаван като такъв, но това не става само със \"спонтанно\" организирани групи във фейсбук.Но да оставим настрана Радев, който със славословията си по адрес на Тройната коалиция и с редовните нападки срещу собствената си страна, не само че не я представлява адекватно отвъд нейните граници, но и предизвиква озадачено повдигане на вежди у мнозина дипломати и инвеститори. Да го оставим, за да не се окаже, че вършим това, за което го критикуваме - разединяваме и насъскваме хората един срещу друг. Докато е на този пост ще го уважаваме, защото олицетворява една от знаковите институции в държавата. Но нека и той ни помогне да уважаваме институцията в негово лице. Нека се превърне в един достоен обитател на надпартийното пространство. Нека не забравя, че е офицер и като такъв би трябвало да е аполитичен. В новогодишната нощ вероятно пак ще направи обръщение към българите. Защо не опита да го направи, ако не като истински президент, то поне като български офицер? Може и да му се получи. Нашето общество не е катастрофирало, икономиката не е в криза и населението не мре от глад. Който разпространява такива твърдения, очевидно преследва амбициозни властови цели. И ако такова поведение прилича на Мая Манолова (макар че и тя като омбудсман уж беше жител на надпартийното пространство), то на Президента не прилича. Обитателите на надпартийното пространство трябва да осигуряват диалог между политическите партии, а не да са глашатаи на едни и опозиционери на други от тях. За да можем покрай институциите да уважаваме и личностите. Освен това мисля, че Картаген трябва да бъде разрушен.", "date": "2019.12.16", "title": "Пътеводител в надпартийното пространство"}
{"url": "https://news.bg/int-politics/stranite-ot-es-ne-uspyavat-da-postignat-obshti-tseli-za-savmestni-razhodi-za-otbrana.html", "text": "Страните в ЕС не успяват да постигнат собствените си цели за координирани военни разходи, за всичко - от поръчки до научни изследвания, се казва в доклад на Европейската отбранителна агенция - ЕОА, съобщава \"Политико\".Хорхе Домек, главен изпълнителен директор на ЕОА, заяви, че е имало \"тревожен спад\" в общите поръчки за оборудване и разходи за научни изследвания, като отбелязва, че съвместните инвестиции в научни проекти и технологии в страните от ЕС са \"значително под нивата от 2008 г.\"Това е въпреки общите разходи за отбрана, които се връщат близо до нивата от преди финансовата криза, въпреки че някои големи страни като Германия продължават да са под натиск да не изпълнят целта на НАТО за 2% от БВП.ЕОА заяви, че общите разходи за 27 държави от ЕС, без Дания, която се отказва от агенцията на ЕС - възлизат на 223 милиарда евро през 2018 г., което е с около 3% повече спрямо предходната година и петото поредно общо годишно увеличение.Но страните не са достигнали собствените си цели от 2007 г. за така наречените еталони за калибриране на разходите. Например, докато страните се съгласиха да инвестират 35% от общите си доставки на оборудване в сътрудничество с други държави от ЕС, в действителност тази цифра е 17,8% през 2018 г. - по-малко от пика за 2011 г. от 24%.Междувременно разходите от 153 милиона евро на страните за научноизследователски и технологични проекти през 2018 г., са едва една трета от общите изразходвани през 2008 г., според данните, събрани от данни на националните министерства на отбраната.ЕК създава Европейски фонд за отбрана, предназначен да насърчи сътрудничеството между държавите от ЕС в областта на научните изследвания и развитието на отбраната. Размерът на фонда ще зависи от по-широки преговори за следващия дългосрочен бюджет на блока - Многогодишната финансова рамка.", "date": "2019.12.16", "title": "Страните от ЕС не успяват да постигнат общи цели за съвместни разходи за отбрана"}
{"url": "https://news.bg/world/v-germaniya-izdirvat-litsa-za-razkopavane-na-groba-na-natsista-raynhard-haydrih.html", "text": "Гробът на топ нацист, помогнал за изготвяне на плана за Холокоста и ликвидиран от обучени от Великобритания агенти по време на Втората световна война, е разкопан в Берлин, обяви германската полиция, информира АФП.Гробът на Райнхард Хайдрих е бил \"разкопан в нощта сряда срещу четвъртък\". Започнато е разследване, обяви говорител на полицията пред осведомителната агенция.Германска медия отбелязва, че изглежда нищо не е взето.Хайдрих ръководи Главно управление за имперска сигурност, което включваше и Гестапо.", "date": "2019.12.16", "title": "В Германия издирват лица за разкопаване на гроба на нациста Райнхард Хайдрих"}
{"url": "https://news.bg/regions/remontirat-s-evrosredstva-bivshiya-dom-na-uchitelya-v-ruse.html", "text": "Десетки сгради по централната улица \"Александровска\" в Русе се рушат. Една от тях е сградата на бившият Дом на учителя, която е общинска собственост, съобщи БНТ.За да спасят паметника на културата, от общината подготвят проект за европейско финансиране.Фасадата на триетажната сграда е в окаяно състояние, а отвътре се руши. Русенци избягват да минават близо до нея, защото смятат, че е опасна.Сградата няма обитатели от 10 години. В началото на 2018-та държавата прехвърли собствеността на община Русе. С евросредства тя ще я превърне в Младежки център. До 2 млн. евро ще можем да получим за целия проект, като 60 % могат да отидат за ремонт на сградата. Освен това трябва да бъде обзаведена по подходящ начин, за да може да се извършват вътре младежки дейности, обясни Никола Кибритев, директор на общинска Дирекция \"Европейско развитие\".В бъдещия Център ще се занимават с различни дейности млади хора, като част от тях ще са от уязвимите групи - застрашени от отпадане от училище или от малцинствата.", "date": "2019.12.16", "title": "Ремонтират с евросредства бившия Дом на учителя в Русе"}
{"url": "https://news.bg/world/trima-otivat-v-zatvora-za-pozhara-v-rumanski-noshten-klub-ubil-65-dushi.html", "text": "По 11 години и 8 месеца затвор. Това постанови съдът в румънската столица Букурещ за тримата собственици на нощния клуб \"Колектив\", предаде \"Дойче веле\". Те са осъдени за непредумишлено убийство и пропуски в сигурността.Припомняме, че  в заведението избухна пожар, който отне живота на 65 души, а други 200 бяха ранени. Повечето бяха младежи до 18-годишна възраст.Пожарът е бил предизвикан от светлинни ефекти. Той е бил предшестван от експлозия. Огънят бързо е обхванал малкото пространство. В заведението по това време  Големият брой хора и паниката, която е настъпила заради пожара са довели до фатални сблъсъци около изходите.По случая бяха задържани собствениците на клуба, които бяха обвинени в непредумишлено убийство, както и районен кмет, който преди това подаде оставка.Трагедията бе една от причините за многохилядните протести в столицата и други градове на страната, по време на които бе поискана оставката на кабинета. Премиерът Виктор Понта подаде оставка под натиска на общественото недоволство.Кметът на Букурещ, обвинен, че е разрешил клубът да работи въпреки койнстатирани пропуски, беше осъден на осем години и половина затвор.", "date": "2019.12.16", "title": "Трима отиват в затвора за пожара в румънски нощен клуб, убил 65 души "}
{"url": "https://news.bg/health/meditsinskite-sestri-premahvat-palatkoviya-lager.html", "text": "Медицинските сестри премахват палатковия лагер пред Министерски съвет, предаде bTV.Това заявиха техни представители на пресконференция след по-рано среща с премиера Бойко Борисов.Постигнато е било решение за нова среща следващата седмица, след като бъде подписан Националният рамков договор.Медицинските сестри са заявили, че срещата днес е първа крачка и имат надежда за диалог с институциите.Припомняме, че по време на срещата сестрите изнесоха конкретни данни за злоупотреби в болниците в цялата страна. По думите им, в момента няма болница, която да работи по собствените си правила.Уморени и изнервени сме, признаха те, като обявиха както за какви заплати работят, така и какви смени са принудени да дават, защото не достигат хора в системата.Борисов обеща по-строг контрол, но призна, че рязко вдигане на доходите на здравните работници е невъзможно.", "date": "2019.12.16", "title": "Медицинските сестри премахват палатковия лагер "}
{"url": "https://news.bg/world/ruskata-darzhavna-televiziya-tramp-e-nash-agent.html", "text": "Американският президент Доналд Тръмп е наш агент. Това е съобщила иронично в неделя руската държавна телевизия, цитирана от Daily Beast.Припомняме, че по-рано този месец, руският външен министър  в САЩ, по време на което се срещна с президента Тръмп и държавния секретар Майк Помпео.По този повод, каналът Rossiya 1 е излъчил репортаж, озаглавен \"Господар на куклите и  агент\"- как да разбера срещата на Лавров с Тръмп.\"По време на информационно предаване в неделя по същата медия  е посочено, че лично Тръмп е помолил Лавров да позира до него, докато Тръмп седи зад бюрото си в Овалния кабинет. Това е почти буквалният образ на силата зад трона.Руски коментатори са отбелязали, че \"рано или късно демократите ще се върнат на власт\" и вече се шегуват, че ще предложат убежище на Тръмп.Така те коментират процедурата по отстраняване на държавния глава от власт, която водят демократите в Конгреса.По-рано днес стана ясно, че Тръмп ще стане третият президент на САЩ, срещу когото ще бъде гласуван импийчмънт. Ръководената от демократите Камара на представителите ще гласува обвинения срещу американския лидер заради опитите му да притисне Украйна да разследва политическия опонент Джо Байдън.Тръмп е обвинен в злоупотреба с власт с искането си Киев да разследва Байдън, фаворит на Демократическата партия за президент на САЩ, и във възпрепятстване на разследване на Конгреса по казуса.Президентът отрича обвиненията и нарича импийчмънт разследването измама.Демократите, които имат мнозинство от 36 места в Камарата на представителите, се очаква да подкрепят обвиненията, за което се изисква просто мнозинство.Републиканците държат 53 от 100-те места в Сената, където вероятно ще блокират опитите на демократите да свалят Тръмп, тъй като се изискват 2/3 мнозинство за това.", "date": "2019.12.16", "title": "Руската държавна телевизия: Тръмп е наш агент"}
{"url": "https://news.bg/world/stoltenberg-nato-e-nay-slozhnata-situatsiya-za-sigurnostta-v-istoriyata-si.html", "text": "НАТО е изправен пред най-сложната ситуация по отношение на сигурността в своята история.Това заяви генералният му секретар Йенс Столтенберг, съобщи АФП.Думите му идват след срещата на върха на НАТО по-рано този месец във Великобритания, където стана ясно рязкото разделение между лидерите.\"Това, което видяхме в Лондон, на срещата на лидерите, беше, че има разлики между съюзниците. Но ние демонстрирахме единство, заяви Столтенберг в Кувейт, където отбеляза 15 години от Истанбулската инициатива за сътрудничество с Близкия изток.\"През всичките тези години НАТО никога не е изпитвал по-сложна ситуация за сигурността, отколкото днес\", каза още Столтенберг. За да поддържаме сигурността си, трябва да сме пъргави и готови да реагираме на заплахи, идващи от всички посоки - от сушата, морето, въздуха, космоса и киберпространството - също от държавни и недържавни участници.\"29-те членове на НАТО обещаха по-рано този месец да се придържат към заплахите от Русия и тероризма и признаха предизвикателството на изгряващия Китай на двудневната среща във Великобритания.Въпреки това обаче се припомнят острите изказвания на френския президент Еманюел Макрон за състоянието на НАТО в момента, както и настояванията на американския му колега Доналд Тръмп страните-членки да плащат повече за Съюза и обидите му към други лидери.Той също така подчерта необходимостта от по-силен координиран отговор срещу тероризма.\"Трябва да продължим да се борим с тероризма. НАТО играе ключова роля в тази борба, като работи с нашите партньори по целия свят за обучение на местните сили, каза Столтенберг. Всички съюзници в НАТО, както и самият НАТО са част от глобалната коалиция, ръководена от САЩ срещу ДАЕШ\", добави той, като използва арабския акроним за групата на \"Ислямска държава\".", "date": "2019.12.16", "title": "Столтенберг: НАТО е най-сложната ситуация за сигурността в историята си "}
{"url": "https://news.bg/world/dzhonsan-opovesti-novite-britanski-ministri.html", "text": "Британският премиер Борис Джонсън обяви част от състава на бъдещото британско правителство, предадоха Ройтерс и ТАСС.Сред първите му назначения са Стивън Харт, министър на Уелс и Ники Морган, министър на технологиите, културата, медиите и спорта.Бившият министър на Уелс  подаде оставка от поста си в началото на ноември поради съдебен скандал, в който беше замесен.Морган трябваше да напусне поста си, тъй като не участва в изборите за Камара на общините и загуби депутатския си мандат. В понеделник обаче беше обявено, че кралицата на Великобритания Елизабет Втора дава на Морган титлата баронеса. Тя ще стане член на Камарата на лордовете на британския парламент и благодарение на това ще може да действа като министър.Джонсън ще трябва да запълни още две свободни длъжности на заместник-министри.Големи смени в кабинета му се очакват едва през февруари - след като Великобритания напусне ЕС, което трябва да се случи на 31 януари 2020 г.Планираме да внесем законопроекта за Брекзит в Камарата на общините в петък, обяви говорителят на британското правителство.Представителят отбеляза още, че планират да започне процесът по разглеждане на законопроекта за напускане на ЕС преди Коледа.Той поясни, че Лондон иска споразумение за свободна търговия с ЕС като това на Брюксел с Канада, което не включва политическо обвързване.Говорителят каза още, че имат план и в случай на Брекзит без сделка.Миналата седмица на проведените предсрочни избори. Джонсън ще се опита да изведе страната от ЕС преди 31 януари 2020 година.", "date": "2019.12.16", "title": "Джонсън оповести новите британски министри "}
