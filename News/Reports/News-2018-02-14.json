{"url": "https://news.bg/crime/zadarzhaha-zapodozreni-za-ubiystvoto-na-danachniya-sluzhitel-ivaylo-stamenov.html", "text": "Трима души са задържани по подозрения, че са участвали в убийството на данъчния служител Ивайло Стаменов, съобщи Bulgaria ON AIR.Припомняме, той беше прострелян на 18 декември, на улица \"Дунав\", на път за работа. След като близо месец лекарите се бориха за живота му, той почина.Задържаните са отведени в спецпрокуратурата в София.Засега информацията не е потвърдена от официален източник.", "date": "2018.02.14", "title": "Задържаха заподозрени за убийството на данъчния служител Ивайло Стаменов"}
{"url": "https://news.bg/world/rusiya-raboti-varhu-zakonoproekt-za-regulirane-na-chastnite-voenni-kompanii.html", "text": "Парламентът на Русия работи върху законопроект за регулиране на частните военни компании.Това съобщи високопоставен депутат след информация, че неизвестен брой руски наемници са убити при въздушни удари на САЩ в Сирия, информира АП, позовавайки се на руски медии.Генералът от запаса Владимир Шаманов, ръководител на военната комисия към долната камара на руския парламент, заяви, че правителството трябва да следи частните военни компании.\"\", каза той.Медии съобщават, че руски наемници са част от проправителствени сили в Сирия, които са били атакувани от подкрепяни от САЩ бойци в провинция Дейр ез Зор, Източна Сирия, на 7 февруари. Най-малко четирима руски граждани са убити.Според разпространяваната информация хиляди руски наемници участват във войната в Сирия. Наемниците позволяват на Кремъл да поддържа официалните данни за броя на загиналите руски военнослужещи в арабската страна на ниски нива, което помага за избягване на негативна публичност за руската намеса в Сирия.Руски и американски официални представители отбелязват, че нямат информация за руски загуби в Сирия на 7 февруари. Според руското военно министерство при инцидента не са замесени войници на Русия, но са ранени 25 сирийски доброволци.Ако се потвърди, че руски граждани са загинали от ръцете на американската армия, това ще постави Москва и Вашингтон в изключително неудобна позиция на фона на вече влошените отношения между двете държави, а също така ще представлява първи директен сблъсък между руските и американските сили, отбелязва АП.В продължение на повече от 3 часа американски бойни самолети F-15E, AC-130, стратегически бомбардировачи Б-52, хеликоптери Apache и безпилотни самолети Reaper са атакували позиции на проправителствените сили, унищожавайки танкове, артилерия и бойци.", "date": "2018.02.14", "title": "Русия работи върху законопроект за регулиране на частните военни компании"}
{"url": "https://news.bg/bulgaria/evrodeputati-inspektiraha-gkpp-kapitan-andreevo.html", "text": "Осигуряване на границите на ЕС е един от приоритетите на ЕС. ЕП има своята роля на контролираща институция, това е демократичен контрол. Ролята на Фронтекс е роля на координатор. Това стана ясно от думите на Мари-Кристин Вержиа след посещението на членовете на Комисия по граждански свободи, правосъдие и вътрешни работи към ЕП. Членовете на комисията са посетили ГКПП \"Капитан Андреево\", центъра за бежанци в Любимец. Целта е била запознаване със сътрудничеството между Фронтекс и България.\"Равносметката от посещението е положителна. Получихме отговори на поставените въпроси. Като цяло имахме богат обмен на информация. Установихме, че има воля за подобрявяне. Подобрен е механизмът за подаване на а, както и се работи по измерение права на човека\", заяви френската евродепутатка.Остават все още въпроси като този за  границата, особено 24 часовият период за установяване на самоличността им, както и какво става по центровете, уточни Вержиа.\"Притеснени сме от полицейското сътрудничество с Турция, особено по отношение на лицата, които искат убежище в ЕС\", добави тя.Вержиа уточни, че искат да са сигурни, че когато турски граждани поискат убежище в Европа, ще го имат.За ЕП е важно България и Румъния да се присъединят към Шенген, категорична беше Вержиа.Евродепутатът Емил Радев заяви, че са успели да видят как работи системата, как се  по зелената граница. Визитата е съвпаднала със задържането на високопоставен член на ИДИЛ, уточни Радев.\"Доказахме, че охраняваме добре европейската граница\", категоричен беше българският евродепутат.", "date": "2018.02.14", "title": "Евродепутати инспектираха ГКПП \"Капитан Андреево\""}
{"url": "https://news.bg/politics/zapochvat-masovi-proverki-po-sotsialnite-domove.html", "text": "Манталитетът ни е виновен за шамареното възпитание в социалните домове. Това стана ясно от коментара на ресорния министър Бисер Петков по случая Борован.Започват масови проверки на домовете. Още двама служители на дома, освен осветените във видеото, са прилагали насилие върху децата. Това са споделили самите потърпевши. Правилата за реакция при насилие били заключени в касата на управителя на дома.Според министър Петков това означава, че служителите не са запознати с тях. И други пропуски в дейността на дома са констатирани.Иначе деинституционализацията продължава като тя ще бъде усъвършенствана, стана ясно от думите на Петков. Той е недоволен, че насилието не е изключение в домовете. На въпрос как си обяснява зачестилите случаи на насилие той каза: \"Манталитетът, с който искаме да се разделим от специализираните институции, от които бяха изведени децата, се пренесе и в подобрената институционална среда в центровете от семеен тип.\"Някъде това са същите служители, подчерта Бисер Петков. Той се обяви за непрекъсната квалификация на служителите.Една от мерките срещу шамарите, която се обсъждала е постоянно видео наблюдение.", "date": "2018.02.14", "title": "Започват масови проверки по социалните домове"}
{"url": "https://news.bg/int-politics/shefat-na-nato-nastoyava-evropa-da-povishava-voennite-razhodi-zaradi-rusiya.html", "text": "Генералният секретар на НАТО Йенс Столтенберг призова европейските страни членки на военния алианс и Канада да продължават да увеличават разходите за отбрана, след като алиансът разширява командния си щаб в отговор на по-агресивната Русия, съобщава \"Асошиейтед прес\".Столтенберг подчерта, че \"за да бъдат нашите държави сигурни, ние се нуждаем от повече разходи за отбрана, инвестиции в ключови способности и сили за мисии и операции на НАТО\".В разговори в Брюксел министрите на отбраната на страните членки на НАТО трябва да обявят създаването на два нови командни центъра, които да обхванат трансатлантическите морски транспортни маршрути и логистиката и транспорта в Европа.Очаква се САЩ да поемат отговорност за командването, което ще покрива района на Атлантическия океан, докато Германия е най-подходяща като разположение за логистичния хъб. Съюзниците вероятно също така ще обявят стартирането на нов операционен център за борба срещу киберзаплахи.", "date": "2018.02.14", "title": "Шефът на НАТО настоява Европа да повишава военните разходи заради Русия"}
{"url": "https://news.bg/world/gartsiya-s-netarpimoto-si-povedenie-turtsiya-narushava-suvereniteta-na-es.html", "text": "Военният министър на Гърция Панос Каменос заклейми \"провокативното поведение\" на Турция след инцидента в Егейско море, подчертавайки, че \"излиза извън нивата на търпимост\", пише \"Катимерини\".Каменос направи коментара след среща с военните министри на страните членки на НАТО в Брюксел.Той подчерта, че с нарушаването на териториалните води на Гърция Турция също така нарушава суверенитета на ЕС.Каменос добави, че удареният гръцки плавателен съд на бреговата охрана от турски патрулен кораб до спорните скали Имия/Кардак е собственост на ЕС.По-рано днес Йигит Булут, главният съветник на президента на Турция Реджеп Ердоган, заяви пред турската телевизия TRT, че \"не се съмнява\", че САЩ имат план Гърция да атакува Турция, докато армията й е ангажирана в Сирия.Вчера Атина съобщи, че турски патрулен кораб се е сблъскал с кораб на бреговата охрана на Гърция до оспорваните острови Имия/Кардак.", "date": "2018.02.14", "title": "Гърция: С нетърпимото си поведение Турция нарушава суверенитета на ЕС"}
{"url": "https://news.bg/world/rusiya-i-kitay-razrabotvat-unishtozhitelni-kosmicheski-orazhiya-obezpokoeni-v-sasht.html", "text": "Русия и Китай скоро може да притежават \"унищожителни\" космически оръжия, които могат да бъдат използвани срещу САЩ.Това констатират американските разузнавателни агенции, цитирани от CNBC.Двете постоянни членки на Съвета за сигурност на ООН се стремят да се сдобият с \"\", се казва в доклад на разузнаването.През следващите няколко години Москва и Пекин могат да притежават \"унищожителни\" оръжия за използване при потенциален космически конфликт, предупреждават агенциите.Те са обезпокоени от това, че Русия и Китай продължават да изстрелват експериментални сателити с цел модернизиране на възможностите за противодействие в орбита на планетата.", "date": "2018.02.14", "title": "Русия и Китай разработват „унищожителни” космически оръжия, обезпокоени в САЩ"}
{"url": "https://news.bg/politics/mvr-shefat-da-se-razberat-v-bsp-a-ne-da-ni-zanimavat.html", "text": "Изясняваме вътрешнопартийни проблеми на БСП. Няма политически натиск. Проверяваме това лице Георги Георгиев бил ли е член на партията (БСП) по времето, когато е кандидатствал за член на Комисията за противодействие на корупцията в Шумен. Това стана ясно от думите на вътрешния министър Валентин Радев на извънреден брифинг пред МВР.Радев обясни, че  партия на определен член на Комисията, защото така им е възложено от прокуратурата. Според него: \"по политически причини ни изкарват виновни. Да се разберат какво правят, да не ни занимават и държавата да върти в кръг\".Съгласно закона член на държавна комисия няма право да членува в партия или коалиция. Прокуратурата поиска проверка и ние действаме, обоснова проверката вътрешния министър.На извънредния брифинг той , който по-рано през деня поиска извинение от него. Няма политически натиск, каза вътрешният министър.Прокуратурата ни е възложила да проверим - Георги Георгиев член ли е на БСП от началото на 2017 г. когато е допуснат до конкурс на 26 януари. Той е назначен - август или септември в Комисията. Искаме  - питаме и БСП за краткия срок, възложен от прокуратурата, да ни дадат някакви протоколи. Той гласувал ли е, ходи ли там, подписал ли се е. За това сме искали и копие за тези документи за 2017 г. Назначен ли е Георгиев или не е назначен, обясни Радев целта на проверката на МВР в Шумен.", "date": "2018.02.14", "title": "МВР-шефът: Да се разберат в БСП, а не да ни занимават"}
{"url": "https://news.bg/int-politics/talibanite-prizovaha-sasht-da-zapochnat-mirni-pregovori-za-afganistan.html", "text": "Талибаните в Афганистан публикуваха отворено писмо, в което изразяват желание за мирни преговори и призовават \"американския народ\" и \"миролюбивите конгресмени\" да притиснат администрацията на американския президент Доналд Тръмп към преговори, пише \"Гардиън\".Писмото, оповестено от говорителя на талибаните, идва на фона на влошаването на условията за американските и афганистанските коалиционни сили на бойното поле и след месец, в който при две големи нападения на талибаните в Кабул бяха избити 150 цивилни.Вашингтон отдавна отказва да преговаря пряко с радикалните ислямистки бунтовници. По същия начин талибаните отказват да преговарят с афганистанското правителство, без първо то да обсъди изтеглянето на чуждестранните войски с могъщия си съюзник.\"Ако политиката на използване на сила продължи още 100 години, резултатът ще е същият ... както видяхте през последните шест месеца от началото на новата стратегия на Тръмп, обявена миналото лято\", се изтъква в писмото.Писмото подкрепя генерирани от САЩ и ООН статистики за апокалиптичните заплахи. В опит да убеди американския народ, че войната не може да бъде спечелена, то изтъква избитите \"3546 американски и чужди войници\", \"87% ръст\" в производството на хероин през 2017 г. и увеличаващите се територии под контрола на талибаните.В изглеждащо като одобрение към нарастващата подкрепа за талибаните от страна на Русия и Иран, изявлението препраща към \"международната общност\", която сега \"подкрепя оправданата ни съпротива\".Освен това то подчертава \"десетките милиарди долари\", похарчени в Афганистан, които са \"събрани от вас във вид на данъци и приходи\", но след това са предоставени на \"крадци и убийци\".", "date": "2018.02.14", "title": "Талибаните призоваха САЩ да започнат мирни преговори за Афганистан"}
{"url": "https://news.bg/politics/ms-otpusna-450-000-leva-za-spravyane-s-domashnoto-nasilie.html", "text": "Министрите от кабинета \"Борисов-3\" отпуснаха на правосъдното министерство 450 000 лв. Те са за финансиране на Консултативните центрове за жертви на насилие, Националната гореща телефонна линия за подкрепа и насочване на хора, пострадали от насилие, програмите за работа с извършителите, както и с жертвите. Това съобщиха от Министерския съвет.Пренасочването на пари от републиканския бюджет е във връзка с решение от 17 януари 2018 г. на Министерския съвет. Тогава е приета Национална програма за превенция и защита от домашно насилие за 2017-2018 г.В изпълнение на националната програма министърът на правосъдието е издал заповед за определяне състав на комисия, която да разработи финансирането на програми, свързани с домашно насилие.Конкурсите за финансирането на програмите трябва се обявяват всяка година до 31 март и за това няма забавяне, обясняват от МС.Припомняме, поради липса на финансиране се очаква от тази нощ да спре денонощната национална телефонна линия за сигнали за домашно насилие.\"На базата на тази информация опровергаваме твърдението, че Националната гореща телефонна линия за подкрепа и насочване на хора, пострадали от домашно насилие ще спре работа на 14 февруари. Министерство на правосъдието е включило в годишния си план за 2018 г. за възлагане на обществени поръчки финансирането на Националната гореща телефонна линия за подкрепа и насочване на хора, пострадали от домашно насилие. Поръчката е стартирала и финансиране е осигурено с оглед непрекъсване на денонощните консултации и насочване на пострадали от домашно насилие лица\", съобщават от Министерския съвет.", "date": "2018.02.14", "title": "МС отпусна 450 000 лева за справяне с домашното насилие"}
{"url": "https://news.bg/world/parvoto-delo-za-terora-v-parizh-zavarshi-s-edna-opravdatelna-i-dve-efektivni-prisadi.html", "text": "Първото дело за терора в Париж през 2015 г. завърши с една оправдателна присъда и две ефективни, съобщават АФП и АП.Френски съд оправда мъж, който е обвинен, че е укрил ислямските екстремисти след атаките в Париж през 2015 г.Това е първият процес във връзка с най-смъртоносната атака на френска земя от Втората световна война.Съдията по делото заяви, че Парижки съд е признал Джауад Бендауд, 31-годишен уличен престъпник, за невинен по обвинения в укриване от полицията на двама от нападателите, които в този момент са били най-издирваните престъпници във Франция.Бендауд твърди, че не е знаел самоличността на наемателите. Единият от двамата бегълци, укрили се в жилището, е Абделхамид Абауд, смятан за \"мозъка\" на нападенията.Оправданият можеше да получи до 6 г. затвор. Прокуратурата поиска 4 г. затвор.В същото време съдът призна за виновни двама обвиняеми. Единият, обвинен, че е действал като посредник, получи 5 г. затвор, а другият - обвинен, че е знаел къде са терористите и не е информирал властите, беше осъден на 3 г. затвор.Терористичните атаки бяха извършени на 13 ноември 2015 г. При тях бяха убити 130 души. ДАЕШ (\"Ислямска държава\") пое отговорност.", "date": "2018.02.14", "title": "Първото дело за терора в Париж завърши с една оправдателна и две ефективни присъди"}
{"url": "https://news.bg/int-politics/kitay-nyama-predstava-zashto-sasht-se-chuvstvat-tolkova-nesigurni.html", "text": "Китай няма никаква представа защо САЩ се чувстват \"толкова несигурни\". Това обяви говорителят на китайското външно министерство, отговаряйки на доклад на американското правителство, в който Китай е набелязан сред страните, представляващи най-голяма заплаха за киберсигурността, съобщава \"Асошиейтед прес\".САЩ остават най-голямата сила в света с \"несравнима\" военна сила, изтъкна говорителят на китайското външно ведомство по време на редовна пресконференция.\"Нямам никаква представа защо САЩ все пак се чувстват толкова несигурни\", допълни многозначително китайският представител.\"Надяваме се, че САЩ ще се откажат от мисленето с нулева сума, ще престанат да гледат на отношенията между големите сили от гледна точка на конфронтацията, ще следват тенденциите за мирно развитие и ще работят с Русия и Китай, за да гарантират съвместно световния мир и сигурност\", посочи още говорителят.Американският доклад също така изброява Русия, Иран и Северна Корея като големи заплахи за киберсигурността. Директорът на Националното разузнаване на САЩ Дан Коутс коментира вчера, че САЩ трябва да изработят отговори, за да сведат до минимум атаките.Американските власти обвиниха Китай - включително неговата армия - в извършването на мащабна хакерска операция, насочена към Пентагона, работещи за американските военни и други цели. В допълнение към кражбата на секретна информация и интелектуална собственост, операциите на Китай биха могли също така да бъдат използвани за атакуване на американската финансова система, електроенергийната мрежа и друга критична инфраструктура на САЩ в случай на конфликт.Китай е разглеждан като дългогодишен противник на Америка за дипломатическо влияние и военно господство в Азия.", "date": "2018.02.14", "title": "Китай няма представа защо САЩ се чувстват толкова несигурни"}
{"url": "https://news.bg/politics/borisov-balkanite-se-razvivat-za-mesetsi-ako-se-razreshi-spora-za-imeto-na-makedoniya.html", "text": "В присъствието на премиера Бойко Борисов беше подписан Протокол за размяна на ратификационните документи, с които влиза в сила договор за добросъседство и сътрудничество между Република Македония и България от външните министри Екатерина Захариева и Никола Георгиев.След подписването премиерът Борисов изпрати специални поздрави на македонския премиер Зоран Заев и заяви, че оттук нататък предстои много практическа работа между двете страни.Той отбеляза, че и ЕБВР е поканила премиерите на Западните Балкани в Лондон и всички чакат да финансират проекти на Балканите - магистралите, ЖП линии и дигиталната инфраструктура. Ще има финансиране и от Световната банка и ЕИБ.\"Ако Скопие и Атина бъдат така храбри и намерят изход в спора за името, нещата ще се развият за месеци. Така че стискам палци, България ще бъде конструктивна. Взимането на това решение е важно\", категоричен беше Борисов.Външният министър Екатерина Захариева заяви, че с подписването на Договора за сътрудничество има вече видими резултати. Има 11% ръст на стокообмена с Македония и 10% ръст на туристите. Предстои формирането на междуведомствената комисия\"Показахме, че можем да решаваме проблемите на Балканите сами\", заяви Захариева.Македонският външен министър Никола Димитров заяви, че имаме много общи интереси. \"Благодарни сме, че успяхте, благодарение на премиера Борисов страната ни да имат шанс за Европа\", добави той.", "date": "2018.02.14", "title": "Борисов: Балканите се развиват за месеци, ако се разреши спора за името на Македония"}
{"url": "https://news.bg/world/i-pri-nay-dobriya-stsenariy-ekstremnite-otkloneniya-v-klimata-ostavat.html", "text": "Екстремните отклонения във времето ще продължат да се увеличават дори и при най-добрия сценарий в борбата с климатичните изменения, разкрива проучване, цитирано от USA Today.Парижкото споразумение за климата, под което са се подписали всички държави освен САЩ, има за цел да ограничи повишението на средната температура на планетата с под 2 градуса по Целзий спрямо прединдустриалната епоха и да се осъществят мерки, които да я намалят до 1.5 градуса по Целзий спрямо прединдустриалната епоха.Но дори и с 1 градус повишение на температурата може да се увеличат екстремните отклонения във времето - наводнения, суши и горещи вълни, в Северна Америка, Европа и Източна Азия, става ясно от проучването.Щетите от екстремните отклонения на времето нарастват, 2017 година беше най-скъпата, каза водещият автор на изследването Ной Дифенбау от Станфордския университет.Тази растяща цена е един от многото признаци, че ние не сме подготвени за климата днес, добави той.Изследването е публикувано в научния журнал Science Advances.", "date": "2018.02.14", "title": "И при най-добрия сценарий екстремните отклонения в климата остават"}
{"url": "https://news.bg/world/dobriyat-turchin-e-martviyat-turchin-skandalizira-eksministar-na-gartsiya.html", "text": "Бившият министър на външните работи на Гърция Теодорос Пангалос обиди турската нация в интервю, заявявайки, че \"добрият турчин е само мъртвият турчин\", съобщава \"Дейли сабах\".Всекидневникът припомня, че коментарът е направен на фона на ескалиралото напрежение между Турция и Гърция за спорните скални острови Имия/Кардак в Егейско море.\"Врагът е безмилостен и няма да бъде пoбеден, без значение каква добронамереност показваме\", подчерта той в интервю за радио Skai.Според него Гърция е изправена пред \"огромен\" проблем с Турция.\"\", изтъкна той, цитиран от гръцкия вестник \"Катимерини\".Пангалос е от ПАСОК. Той заемаше поста на външен министър от 22 януари 1996 до 18 февруари 1999. Именно по време на мандата му Гърция и Турция бяха на ръба на война заради спора си в Егейско море. Политикът е известен с расистките си изказвания.По-рано днес военният министър на Гърция Панос Каменос заклейми \"провокативното поведение\" на Турция след инцидента в Егейско море, подчертавайки, че \"излиза извън нивата на търпимост\".Йигит Булут, главният съветник на президента на Турция Реджеп Ердоган, пък заяви пред турската телевизия TRT, че \"не се съмнява\", че САЩ имат план Гърция да атакува Турция, докато армията й е ангажирана в Сирия.Вчера Атина съобщи, че турски патрулен кораб се е сблъскал с кораб на бреговата охрана на Гърция до оспорваните острови Имия/Кардак.", "date": "2018.02.14", "title": "Добрият турчин е мъртвият турчин, скандализира ексминистър на Гърция"}
{"url": "https://news.bg/politics/borisov-natarti-na-ministrite-za-e-upravlenieto.html", "text": "Премиерът Бойко Борисов призова министрите от третия си кабинет да заложат в своите календари ежедневен контрол до къде е стигнала работата за електронно правителство. Това стана ясно от стенограмата на днешното заседание на Министерския съвет.\"Всеки да го сложи в календара си и ден по ден да следи докъде е придвижено. Имайте предвид, че това ще ви е оценката. И не си мислете, че като дойде септември, някой ще ни е забравил. Това е нещо много значимо и ако има някой против, да каже: \"Против съм, считам, че това е харчене на ресурс, време и т. н.\". Щом сме го приели, трябва да го докараме до край\", категоричен беше Борисов.Припомняме, преди седмица премиерът припомни, че електронното управление е най-практическата мярка в борбата с корупцията, с това, което мъчи хората. И . Много ясно сме се разбрали! Така че, не пилейте времето\", заявява Борисов, обръщайки се към министрите на 7 февруари т.г.По време на обсъждане на тази точка вицепремиерът Томислав Дончев поиска от колегите си да има персонална отговорност - или самият министър, или администратор на висока позиция от съответното ведомство да следи за изпълнение на стратегията за електронно управление. \"Практиката показва, че в масовия случай за отговорни лица за реорганизация на процесите или на електронизация на услугите са посочени нископоставени служители от общата администрация, които нямат абсолютно никакъв ефект\", призна Дончев.Премиерът веднага го прекъсна и заяви, че лично министрите отговарят. \"Никакви заместници, никакви други хора. Ако нещо хубаво направим в този мандат да остане, това е електронното управление. Всички партии от коалицията го имат в програмите си\", каза Борисов.\"Нито един процес не може да бъде доведен докрай без политически натиск, в най-добрия смисъл на думата. Няма опция административната реформа да се движи от самите администрации, те просто нямат интерес в тази посока\", отговори Дончев.Само за ограничен кръг ведомства може да се каже, че са създали необходимата организация за въвеждане на електронно управление, каза Дончев и изреди - Министерството на финансите, НАП, НОИ и Агенцията по вписванията.Останалите ведомства не отговарят на необходимите изисквания, на места няма титуляри на ІТ отделите - Министерството на здравеопазването, Министерството на труда и социалната политика, Министерство на образованието и науката. \"И то от половин година нямате титуляр\", заяви вицепремиерът.В отговор премиерът препоръча на здравния министър да вземе мерки.Финансовият министър Владислав Горанов препоръча да бъде създадено във фирмата \"Информационно обслужване\" едно звено за споделени услуги по отношение поне на централната администрация на изпълнителната власт.Това мобилно звено в \"Информационно обслужване\" ще получава финансиране. То ще извършва одити на съответните ведомствени системи, и ще им осигурява обслужване, каза Горанов.\"Да ходи да побутне сървъра, както се казва, да ходи да конфигурира нещо, да направи нещо, да сложи системи и всичко. В смисъл, ако се прави на парче в 120 администрации, които имаме, трудно се постига да се намери персонал точно за това нещо. На ниво администрации трябва да имаме едни специалисти, които да могат да поддържат техниката. Оттам нататък другите специалисти са скъпи и няма нужда да ги поддържаме толкова много на толкова много места, а то ги и няма. Бихме могли да мислим за едно такова звено за споделени услуги в \"Информационно обслужване\", което по заявка да обикаля администрациите и да работи\", обясни Горанов.Томислав Дончев даде пример, че са търсили доброволци за включване в пилотната фаза на проекта за споделени услуги. Целта на този проект е централизиране от счетоводно обслужване през ТРЗ услуги, през юридическа помощ до ІТ обслужване. \"Единствената корекция, която трябва да направя е, че подобен подход изобщо не трябва да се базира на доброволното желание на една или на друга институция\", допълни Дончев.Външният министър и вицепремиер по правосъдната реформа Екатерина Захариева подкрепи идеята на Горанов. \"Няма специалисти, които да дойдат за тези пари да работят. И да дойдат или са недостатъчно квалифицирани, или са с друга цел там, поне при мен. Всъщност, направихме си поръчка, плащаме си за информационни услуги, нещата започнаха да се раздвижват и то осезаемо\", каза Захариева.Премиерът Борисов изтъкна ползите от въвеждане на елемент от електронното управление. \"Ето тези гривни - колко време не можем да въведем тези гривни за домашни арести? Държим полицейски коли пред къщите им и си ги охраняваме! Две години не може да мине обществената поръчка, Валери, две години! Сега е подписан договорът и имат шест месеца да ги правят, говорете с тях\", каза Борисов.По време на заседанието бе обсъдена и ТОЛ системата. Премиерът даде пример, че е предоставил на финансовия министър да следи непрекъснато АПИ и министерството на регионалното развитие, за да може ТОЛ системата и с ден по-рано да стане. \"Ден по-рано е милион и половина събрани приходи! Както се казва, и една събота и неделя не трябва, Нанков, да се губи. Защото, ето до преди една-две години, ми викаха: \"Не се яде асфалт\", а сега Видин иска магистрала, и с право искат хората, и ние ще им направим, но трябва да завършим \"Хемус\", да дозавършим \"Струма\", паралелно с пътя Ботевград - Мездра ще я направим. Тръгнат ли тези основните...\", не довърши речта си премиерът Борисов.Той спомена и рисунката, която предостави на холандкия си колега Марк Рюте с нарисуваните от него трансевропейски коридори. Подобна рисунка дал и на германския канцлер Ангелав Меркел. \"И която поискаха от Европейския съвет, лично Туск, за да си я запишат и те в програмата. Единият от тези коридори излиза на Видин, нали така? Там са Солун - Видин, Солун - Белград, София - Белград, София - Истанбул\", каза Борисов.По думите на Борисов трите най-големи банки в света - Световна банка, Европейска инвестиционна банка и Европейска банка за възстановяване и развитие искат да вложат пари в три коридора. Те са до Истанбул, до Солун и Белград-София.", "date": "2018.02.14", "title": "Борисов натърти на министрите за е-управлението"}
{"url": "https://news.bg/politics/borisov-narodniyat-sad-ne-e-neshto-hubavo-no-shte-podmina-dumite-na-bsp.html", "text": "Българинът ще живее по-добре, ще може да пътува, да има бизнес и инвестиции. Това заяви премиерът Бойко Борисов в студиото \"Питай премиера\" по БТВ.Дойде времето, когато моите приятели от Видин казаха: \"Искаме магистрала!\" - до преди една година беше \"асфалт не се яде\", обобщи Борисов.Той прие папка с над 500 въпроса от зрители на телевизията.По отношение на средната работна заплата премиерът констатира, че по данни на статистиката тя е достигнала 1163 лв., а обещанието е до края на мандата да стане 1500 лв. Борисов не скри, че му е обидно, след като отговаря за 110 млрд. лв., заплатата му да е по-малка от тази на водещия.Премиерът коментира и писмото на БСП във връзка с провеждането на Луков марш, както и факта, че социалистите оправдаха т. нар. Народен съд като \"необходимо правосъдие\".\"Да излезеш да кажеш, че Народният съд е бил хубаво нещо, ми, дай да направим сега Народен съд, да видят дали е правилно.\" - възмути се министър-председателят.\"Народният съд не е нещо хубаво за тези, които са им избити роднините като мен.\" - напомни той.\"Ще ги подмина с мълчание техните думи, но не хубаво да говориш за хилядите българи убити, не е хубаво и тези партизани, които са били убивани от фашистите.\" - констатира Борисов. \"Историята ще каже дали съм имал успех или не\", посочи Борисов във връзка с процесите на Балканите.На въпрос защо България не се намесва в спора за името на Република Македония, той обобщи: \"На Балканите, ако започнеш да даваш акъл и съвети - със сигурност предизвикваш експлозия.\"\"Зоране, нека бъдем храбри. Десетилетия това стои.\" - каза още Борисов във връзка с преговорите по договора за приятелство и добросъседство, които той води с македонския си колега Зоран Заев.\"Само мога да помоля, само мога да кажа - ако намерят компромис за името това ще бъде прекрасно за общия ни път към НАТО, ЕС, за целия регион\", подчерта Борисов.Той акцентира върху необходимостта от транспортна свързаност на Балканите, за която ще се проведе и среща на транспортните министри.Приоритетни са транспортните коридори №4, №8 и №10.\"Съответно Солун-София - ето го Видин, Будапеща, Братислава, коридор 10: Загреб-Белград-София-Бургас-Варна-Истанбул и коридор 8: Тирана-София-Скопие. Говорим за милиардни проекти, за които имаме финансиране\" - поясни министър-председателят.Относно Истанбулската конвенция Борисов изтъкна, че това е Конвенция на Съвета на Европа за превенция и бора с насилието над жени и домашното насилие, каквото е наименованието на документа. Той бе категоричен, че не може да се сърди на патриотите, защото приемането на подобен документ не е било нито част от коалиционното споразумение, нито от предизборната програма.Борисов констатира, че за съжаление дебатът за един толкова наболял проблем, какъвто е насилието над жени и деца, не е тръгнал адекватно. \"Дебатът не тръгна за насилието над жени и деца. Опасно е нещо, когато ксенофобия, страх, лъжи изведнъж така избуят, че плашиш хората. Щом хората са уплашени от Истанбулската конвенция - махаме я. Връщаме дебата отначало.\" - заяви Борисов.Като председател на ГЕРБ и като премиер той увери, че Конвенцията няма да влиза в НС и отбеляза, че сега тя е Конституционния съд.\"Казал съм го на Патриотите, казвам го и като председател на ГЕРБ - ние Истанбулската конвенция ще я приемаме ако само имаме абсолютен консенсус в българското общество\", категоричен бе Бойко Борисов.По въпроса с втория лифт в Пирин Борисов се ангажира, че освен втори лифт и съпътстващите спортни съоръжения няма да се строи нищо друго.\"Това съм им обещал и затова съм гарант\". Той бе категоричен, че няма причина за оставките на министрите на екологията Нено Димов и вицепремиера Валери Симеонов - заради изказването му за евродепутатката Келер. Борисов заяви, че всички знаят кой е реалният собственик на Юлен, независимо, че не го признават. Той препоръча на министъра да направи необходимото, за да разсекрети информацията за собствеността. Той призова и собственика да се разкрие, да сложи картите на масата.По повод на спекулациите за отношенията му с президента, Борисов бе категоричен, че никога не е действал зад гърба на Румен Радев. По думите му двамата имат важни държавни дела, които да свършат.Премиерът препоръча на Радев по-малко да се вслушва в тези, които му пишат речите.По думите му, изказването за атрофиралата парламентарна република е написано от конкретен медиен човек. \"Там има един човек, който пише\", посочи Борисов, визирайки Иво Христов.\"Служебното правителство защо изпълняваше неговата воля (на президента - б.р.)? Така е в Конституцията, така е казано, написано е, прието е преди десетилетия, че по време на служебно правителство президентът без парламент, без никой е едноличен господар в България. Парламентарната република казва, че партията победител на изборите, ако е в коалиция, има парламентарно мнозинство, което подкрепя политиките на правителството. Как ще управляваш без парламентарно мнозинство? Не може\", изтъкна премиерът.Той подчерта, че отношенията му с Радев са добри и винаги се е отнасял с изключително уважение към него.\"Но когато някой му напише в речта \"кукловодите на Истанбулската конвенция\"... Аз не мога да съм толкова силен кукловод, ако мен имат предвид, че в 47 държави да се приеме тази конвенция\", допълни премиерът.", "date": "2018.02.14", "title": "Борисов: Народният съд не е нещо хубаво, но ще подмина думите на БСП"}
{"url": "https://news.bg/health/poveche-pari-za-nad-100-klinichni-pateki-dogovarya-bls.html", "text": "Проблемът с времетраенето на прегледа при профилактичните прегледи в рамките на 10-те минути и възможност за влизане в сила избора при джипитата от месец след осъществения такъв, а не на момента. Това са проблемите, които трябва да доуточни БЛС с надзора на НЗОК, стана ясно от думите на д-р Венцислав Грозев - председател на БЛС.Припомняме, за днес бе насрочена среща между БЛС и НЗОК за договаряне на Националния рамков договор за годината. Малко след началото й обаче бе съобщено, че тя е приключила по-бързо от предвиденото.На брифинг в централата на съюза Венцислав Грозев уточни, че цени и обеми на клинични пътеки не са коментирани на този етап, защото членовете на БЛС едва вчера са получили документите, с които трябва да се запознаят.В 113 клинични пътеки цените ще бъдат завишени, както и обемите, стана обаче ясно от думите му. Ще има и повече пари за профилактика. Очакванията на председателя са предложенията на БЛС да бъдат приети.Д-р Грозев информира, че на 25 февруари ще се проведе събора на Българския лекарски съюз във връзка с НРД.Относно проблемите и заявените намерения за протест от общинските болници, от БЛС се надяват да се постигне споразумение между общинските болници и МЗ.От съсловната организация заявиха, че ще подкрепят един протест на общинските болници.", "date": "2018.02.14", "title": "Повече пари за над 100 клинични пътеки договаря БЛС"}
{"url": "https://news.bg/world/chastnata-armiya-na-putin-v-siriya.html", "text": "Частната армия на Путин в Сирия. Официално е незаконна. Кремъл отрича информацията, но доказателствата са в числата.Това пише израелският вестник \"Аарец\", позовавайки се на АП и \"Ройтерс\".По-рано днес говорителят на Кремъл Дмитрий Песков обяви, че не изключва вероятността да има руски граждани в Сирия, но те нямат връзка с въоръжените сили на Русия.Медийната информация за стотици убити руснаци в Сирия е \"класическа дезинформация\", подчерта руското външно министерство.Свързани с руски наемници, които се бият на страната на правителствените сили в Сирия, обявиха, че има множество жертви сред наемниците при сблъсък на водените от САЩ коалиционни сили с проправителствени въоръжени групи в сирийската провинция Дейр ез Зор. Сблъсъкът е бил на 7 февруари.Официално частните военни компании в Русия са незаконни. Преди Путин изразяваше подкрепата си за тях. През април 2012 г. той заяви, че е необходим \"инструмент за преследване на националните интереси без директно участие на държавата\". \"Вярвам, че това трябва да бъде обсъдено\", продължи той.Базираният в Санкт Петербург сайт Fontanka съобщава, че около 3000 руснаци, които са на договор към групата \"Вагнер\", се бият в Сирия от 2015 г. - няколко месеца преди да започне двугодишната военна кампания на Русия в арабската страна, която обърна хода на войната в полза на сирийския президент Башар Асад.Когато Путин посети руска военновъздушна база в Сирия и каза, че руските войници се прибират вкъщи с победа, той не спомена наемниците. Руските войници се очаква да останат в Сирия години занапред, докато наемниците вероятно ще останат като охранители на доходоносните петролни и газови находища след сключване на договор между правителството на Сирия и друга руска компания, близка до Кремъл.Русия е използвала такива \"проксита\" и преди, например в Източна Украйна от 2014 г.От декември 2017 г. военното министерство отказва да каже колко войници има Русия в Сирия, въпреки че някои данни показват, че в арабската държава има 4 300 руски войници. Броят им вероятно ще нарасне тази година, защото Москва изпрати военна полиция за патрулиране в зоните за деескалация., каза Марк Галеоти - старши научен сътрудник в Института за международни отношения в Прага.", "date": "2018.02.14", "title": "Частната армия на Путин в Сирия"}
{"url": "https://news.bg/health/zdravnite-sindikati-iskat-otdelen-fond-za-obshtinskite-bolnitsi.html", "text": "От Федерацията на синдикатите в здравеопазването (ФСЗ) към КНСБ настояват да бъде създаден фонд за подпомагане на обществените лечебни заведения, съобщиха от КНСБ.От КНСБ предлагат фондът да бъде част от Националната здравна карта. Искат също болниците да бъдат извадени от Търговския закон.Исканията на Федерацията на синдикатите в здравеопазването към КНСБ са описани в позиция за състоянието на общинските болници на изпълнителния й комитет.От ФСЗ настояват за по-високи цени на най-масовите клинични пътеки. \"Призоваваме за спешни мерки за спасяване на общинските болници. Призоваваме синдикалните членове на Федерация на синдикатите в здравеопазването в случай на организиране на протестни действия да вземат дейно участие\", завършва писмото на здравните специалисти.Според синдикалната организация задълженията в здравния сектор са над 500 млн. лева. Само 100 млн. лв. от дълговете са на общински болници. На практика голяма част от 121 лечебни заведения са в технически фалит. Техни собственици са общините, а те често нямат средства, а и не искат да ги закриват, отбелязват медиците в откритото си писмо.\"През последните години болниците са принудени да работят по най-масовите и ниско платени клинични пътеки, чиято стойност не е актуализирана от единадесет години. За сметка на това през тях минават една пета от пациентите, разходите растат, има недостиг на лекари и сестри. Освен това общинските болници имат наложени лимити от здравната каса и не получават парите си за тези, които са приели над лимита\", се казва в обръщението.Общинските болници са необходими. Ако бъдат затворени, това би лишило от здравни грижи около 2 милиона български граждани, като голяма част от тях са с ниски доходи.Затварянето на общинските болници би обезлюдило цели райони. Така ще се задълбочи демографската криза, се казва още в позицията на ФСЗ.Изваждането на болниците от Търговския закон и приемане на специфичен Закон за регистрацията и финансирането на лечебните заведения за болнична помощ е другото основно настояване на здравния синдикат.", "date": "2018.02.14", "title": "Здравните синдикати искат отделен фонд за общинските болници"}
{"url": "https://news.bg/crime/ot-s-enina-kam-viena-patuvali-burkani-s-marihuana.html", "text": "Специализираната прокуратура обвини 10 българи, участници в организирана престъпна група за производство на наркотици, трафик на дрогата в Австрия. Наркотрафикантите са задържани за до 72 часа и предстои прокуратурата да иска постоянния им арест.Българите разпространявали дрогата в столицата Виена. Наркогрупата изпращала марихуана в буркани за австрийската столица. Стоката най-често била взимана от боса на групата.На 13 февруари полицаите неутрализираха престъпната група. Акцията била при едновременни действия на ГДБОП, ТС БОП-Стара Загора и Специализирана прокуратура в Казанлък, с. Енина и гр. Крън, както и на полицията във Виена.Лидерът на наркобандата и един от куриерите са арестувани във Виена докато доставяли пратка. В Австрия за арестувани поне още трима, работили с наркогрупата. Те обаче не били свързани с разследването в България.Прокуратурата информира, че от събраните доказателства станало ясно, че произвеждала и пласирала в Австрия марихуана, амфетамин и метаамфетамин (пико) от януари 2017 г.Работа била разпределена и организирана. Четирима от участниците се грижели за отглеждането на индийския коноп в четири сгради в село Енина и близка вилна зона. Растенията засаждали в саксии, използвали торове и препарати за ускоряване на растежа им и за подсилване на цъфтежа.Наркооранжериите били на много места, но от всяка излизали неголеми количества, за да се намалят щетите, в случай че полицията открие някои от посевите. Стръкове били изсушавани по домовете на участниците, а готовата марихуана била затваряна в буркани, за да не се усеща по специфичната й миризма. Групата пренасяла до Австрия марихуаната в буркани.Ръководителят и организатор на групата контролирал всекидневно дейността и давал указания по телефона от Виена. Той живеел в австрийската столица и пласирал наркотиците сред българите там. Групата била снабдена с австрийски СИМ карти.Шефът на бандата идвал в България с микробус или с ван с австрийска регистрация само, за да вземе необходимото количество наркотици и да ги прекара в Австрия. С незаконния трафик се занимавал и участник групата, чийто близък преди време бе задържан за трафик на 74 кг хероин за Испания.Финансирането основно е било с пари, изпращани от Виена. Това ставало чрез фирма за парични преводи. В други случаи са били купувани автомобили втора употреба, внасяни са в България и са продавани.", "date": "2018.02.14", "title": "От с. Енина към Виена пътували буркани с марихуана"}
{"url": "https://news.bg/regions/svlachishte-zatrudni-dvizhenieto-po-e-79-kray-kresnenskoto-defile.html", "text": "Затруднено е движението по  заради активизирало се свлачище, съобщи БНР.Част от пътното платно в района на отклонението за село Ощава е затрупано. Участъкът е ограничен с необходимата маркировка.Движението се извършва само в едната лента и се регулира от полицията и Областно пътно управление.", "date": "2018.02.14", "title": "Свлачище затрудни движението по Е-79 край Кресненското дефиле"}
{"url": "https://news.bg/world/sasht-izpolzvali-bombardirovachi-b-52-i-ac-130-sreshtu-siriyskata-armiya.html", "text": "САЩ използвали бомбардировачи Б-52 и тежковъоръжени самолети AC-130 при атаката срещу сирийската армия, съобщава арабската медия \"Ал Масдар\".Официални американски военни източници разкриха, че преди седмица САЩ са атакували сирийската армия и техните съюзници със стратегически оръжия като Б-52 и AC-130.Според разпространяваната информация най-малко 50 проправителствени войници са убити при атаката.Вчера бе съобщено, че при \"самоотбрана\" американски дрон е унищожил руски танк Т-72 на подкрепяни от Дамаск сили в Източна Сирия.", "date": "2018.02.14", "title": "САЩ използвали бомбардировачи Б-52 и AC-130 срещу сирийската армия"}
{"url": "https://news.bg/int-politics/yunker-vidya-dobar-shans-za-pomiryavane-na-bryuksel-s-polsha.html", "text": "Председателят на Европейската комисия Жан-Клод Юнкер обяви, че вижда \"добър шанс\" за помиряване между Полша и Европейската комисия, съобщава \"Ройтерс\".Юнкер отбеляза, че е разговарял \"надълго и нашироко\" с полския премиер Матеуш Моравиецки, а заместник-председателят на Европейската комисия също е провел срещи с полски официални лица през последните дни.\"Ние поддържаме нашия диалог и смятам, че има добър шанс полските позиции да се доближат до нашите\", изтъкна Юнкер по време на пресконференция.Европейската комисия се възползва за първи път през декември от чл. 7 от Лисабонския договор, който е основополагащия за ЕС, като даде на Варшава три месеца да отмени предприетите реформи в полската съдебна система. Ако не го стори, Европейската комисия може да призова другите страни членки на ЕС да подготвят санкции срещу Полша.", "date": "2018.02.14", "title": "Юнкер видя \"добър шанс\" за помиряване на Брюксел с Полша"}
{"url": "https://news.bg/crime/57-godishna-mnima-sotsialna-rabotnichka-mami-gabrovtsi.html", "text": "57-годишна жена от Габрово успяла да измами един възрастен мъж, като се представила на социален работник, а полицията я задържала в момента, когато се опитвала да измами втори за един ден.Ареста станал на улицата, докато тя убеждавала габровеца, че като социален работник може да му осигури дърва за огрев на по-ниски цени, лекарства и хранителни продукти. За да ги получи обаче, мъжът трябвало да предплати определена сума.По-рано същата сутрин измамничката успешно взела по същата схема от 79-годишен мъж 180 лв.При ареста полицаите са намерили вече взетите пари у жената и са ги иззели.Жената е задържана с полицейска мярка за 24 часа. По случая е образувано бързо производство по чл. 209, ал.1 от НК. Към момента, Срещу 57-годишната се водят 5 преписки за извършени кражби на пари от частни домове.Робата по случаите продължава.", "date": "2018.02.14", "title": "57-годишна мнима социална работничка мами габровци"}
{"url": "https://news.bg/economics/s-0-8-e-uvelichen-bvp-za-chetvartoto-spryamo-tretoto-trimesechie-na-2017-g.html", "text": "С 0.8% е увеличен Брутният вътрешен продукт спрямо третото тримесечие на 2017 г. според сезонно изгладените данни, съобщиха от Националния статистически институт.С 3,6% е увеличен Брутният вътрешен продукт (БВП) през четвъртото тримесечие на 2017 г. спрямо съответното тримесечие на предходната година, пишат от НСИ.В ръководството на Евростат за тримесечните национални сметки експресните оценки за БВП са дефинирани като: \"най-ранната картина на икономиката, представена в съответствие с концепциите и дефинициите на Системата на националните сметки, данните за която се произвеждат и публикуват във възможно най-кратки срокове след края на отчетното тримесечие, като се използва ограничена и непълна информация в сравнение с традиционно разработваните тримесечни показатели на националните сметки...\".Експресните оценки за БВП се основават на предварителни налични към момента месечни и тримесечни данни за отделните икономически сектори (обект на последващи актуализации и ревизии).Те се основават на експертни оценки и модели за поведението на компоненти в състава на БВП, за които към момента на изчисленията не е налична директна базисна информация.Разработените експресни оценки за четвъртото тримесечие на 2017 г. са подготвени в срок от 45 дни след отчетния период.Те са представени в стандартен формат за публикуване на тримесечните данни на националните сметки - стойностен обем в текущи цени, относителни дялове на компонентите в състава на БВП и темпове на прираст, получени от сезонно изгладени данни спрямо предходното тримесечие и спрямо същото тримесечие на предходната година.Според експресните оценки на НСИ за четвъртото тримесечие на 2017 г. БВП в номинално изражение достига 27 875 млн. лева.Реализираната добавена стойност през четвъртото тримесечие на 2017 г. е 24 060 млн. лeвa.По елементи на крайното използване най-голям дял в БВП заема крайното потребление (82.3%), което в стойностно изражение възлиза на 22 954 млн. лева. През четвъртото тримесечие на 2017 г. бруто капиталообразуването е 6 297 млн. лв. и заема 22.6% относителен дял в БВП. Външнотърговското салдо е отрицателно.През четвъртото тримесечие на 2017 г. спрямо третото тримесечие на 2017 г. БВП по сезонно изгладени данни се увеличава с 0.8%. За същия период брутната добавена стойност нараства с 0.9%.Според експресните оценки на БВП по елементи на крайното използване през четвъртото тримесечие на 2017 г. причина за регистрирания икономически растеж спрямо третото тримесечие на 2017 г. има увеличението на крайното потребление - с 2.2%.През четвъртото тримесечие на 2017 г. БВП по сезонно изгладени данни нараства с 3.6% спрямо същото тримесечие на предходната година.Брутната добавена стойност се увеличава с 3.7%.Крайното потребление регистрира положителен икономически растеж от 4.7%. Бруто образуването на основен капитал отчита ръст с 3.2% през четвъртото тримесечие на 2017 г. спрямо съответното тримесечие на предходната година. Износът и вносът на стоки и услуги се увеличават съответно с 2.0 и 9.4%, гласят данните на НСИ.", "date": "2018.02.14", "title": "С 0.8 % е увеличен БВП за четвъртото спрямо третото тримесечие на 2017 г."}
{"url": "https://news.bg/world/sasht-imat-plan-gartsiya-da-napadne-turtsiya-predupredi-savetnik-na-erdogan.html", "text": "Йигит Булут, главният съветник на президента на Турция Реджеп Ердоган, заяви пред турската телевизия TRT, че \"не се съмнява\", че САЩ имат план Гърция да атакува Турция, докато армията й е ангажирана в Сирия, пише \"Катимерини\".Отговорът на Турция, според Булут, ще бъде твърд. Той добави, че Гърция не може да се мери с мощта и силата на турската държава, допълвайки, че би било като да влезеш в сблъсък с гигант. Булут предупреди, че ужасни последици ще настъпят за Гърция, ако посмее да го направи.По-рано този месец съветникът на Ердоган направи подобни коментари относно спорните скали Имия/Кардак, които щяха да доведат Гърция и Турция до война през 1996 г.\"\", заплаши той.", "date": "2018.02.14", "title": "САЩ имат план Гърция да нападне Турция, предупреди съветник на Ердоган"}
{"url": "https://news.bg/int-politics/yunker-othvarlya-ideyata-za-evropeyska-superdarzhava.html", "text": "Председателят на Европейската комисия Жан-Клод Юнкер отхвърли идеята за единна федерална европейска супердържава, посочвайки, че е \"пълен абсурд\" да се смята, че някога би подкрепил подобен проект.\"Някои в британската политическа система смятам, че съм глупав, инатлив федералист. Аз не подкрепям европейска супердържава. Ние не сме САЩ, ние сме Европейският съюз\", изтъкна Юнкер по време на пресконференция в Брюксел\".Той обаче изразил подкрепата си за избирателната система, която го доведе на власт през 2014 г., която за първи път в историята на Европейския съюз обвърза назначаването на председателя на Европейската комисия с резултата от изборите за Европейски парламент.Юнкер също така изложи визията си за двукамарно европейско правителство, състоящо от един изпълнителен орган и Европейски парламент, с пряко избран председател.", "date": "2018.02.14", "title": "Юнкер отхвърля идеята за европейска супердържава"}
{"url": "https://news.bg/crime/oshte-obsazhdaniya-na-distantsionnoto-glasuvane-iska-obshtestveniya-savet-kam-tsik.html", "text": "Обществения съвет към Централната избирателна комисия иска общ обсъждания за дистанционното електронно гласуване.ОС иска ЦИК и държавната администрация да обезпечат реална дискусия за ДЕГ преди техническото задание.За ОС е важно да се спазват принципите на прозрачност и равнопоставеност на бъдещата процедура по избор на доставчик като не се допуска единствена или водеща да е препоръката за \"международно признат доставчик\".Експерти и представители на неправителствения сектор в областта на изборните системи, законодателство и наблюдението на изборните процеси ще съдействат за активно включване на всички заинтересовани в диалог за гарантиране на прозрачен процес. Според ОС корективната роля на медиите е безспорно необходима.Извън чисто техническите решения от компетенцията на органичен брой експерти, Обществения съвет смята че е необходимо да се предприемат спешни действия по намирането на решения на въпросите:Припомняме, промените на Изборния кодекс от май 2016 г. Народното събрание въведе възможност за упражняване на правото на глас чрез дистанционно електронно гласуване. Приетата тогава Пътна карта предвижда три етапа - провеждане на три симулации на ДЕГ в срок до 31 декември 2017 г. След това ЦИК трябва да проведе три експеримента през 2018 г., а ДЕГ да бъде приложено на изборите за Европейски парламент през май 2019 г.От ОС обясняват, че към момента са извършени редица дейности по първия етап от отговарящите държавни органи и институции - проведени са 6 симулации, което е двойно на първоначално предвидените, с договор от ЦИК, на \"Информационно обслужване\" АД и \"Ню Ай\" АД .Налично е проучване и анализ на добрите практики за ДЕГ от подбрани страни, с конкретни препоръки за изграждането на българската система, като част от тях е възможно да се използват за директно прилагане, а друга подлежат на допълнително уточняване поради несъответствието им с действащото българско законодателство и реална ситуация.Предстои разработване на техническо задание за \"изграждане и внедряване на пилотна система за ДЕГ\", която да бъде експериментирана на три последователни избора тази година. ", "date": "2018.02.14", "title": "Още обсъждания на дистанционното гласуване иска Обществения съвет към ЦИК"}
{"url": "https://news.bg/world/strelba-pred-vhoda-na-agentsiyata-za-natsionalna-sigurnost-na-sasht.html", "text": "Стрелба пред входа на Агенцията за национална сигурност на САЩ, съобщават агенции.Местни медии информират, че най-малко трима души са ранени, включително и полицай.Нападателят е арестуван, а комплексът във Форт Мийд, Мериленд, е затворен.Говорител на агенцията поясни, че ситуацията е под контрол. ФБР е изпратило екип на място.От агенцията допълниха, че инцидентът не е свързан с тероризъм.Автомобилът се е забил в един от бетонните блокове за подсигуряване на периметъра.Президентът на САЩ е уведомен за стрелбата. ", "date": "2018.02.14", "title": "Стрелба пред входа на Агенцията за национална сигурност на САЩ"}
{"url": "https://news.bg/crime/s-aktsii-mvr-izdirva-narkotitsi-v-sofiya-sliven-i-stara-zagora.html", "text": "Двама мъже са арестувани за 72 часа след операция на СДВР и ДАНС, проведена под наблюдението на Софийска градска прокуратура, съобщиха от МВР.Полицаите са претърсвали за наркотици. Акцията е проведена от служители на ГДБОП на 9 февруари. Полицейските действия в София, Сливен и Стара Загора са предприети във връзка с информация за трафик и разпространяване на наркотични вещества.В хода на акцията, в софийското село Казичане, за проверка е спрян лек автомобил. 43-годишният шофьор Ц.В. от София е регистриран в полицията.При претърсването на колата, в специално изграден тайник под седалките, са намерени и иззети 60 пакета по половин килограм прахообразано вещество, реагирало при теста на хероин, общо 30 кг.При обиск в дома, обитаван от Ц.В., са открити още 4 кг хероин и 3,6 кг бяло прахообразно вещество, реагирало при теста на кокаин. Общото количество на иззетите наркотични вещества от двата вида е 38 кг.От жилището е иззета и ловна пушка, ловни патрони, малокалибрени патрони, 2 пълнителя с патрони 9/19, 2 газови пистолета и три мобилни телефона.От МВР информират, че в същото време в Сливен и в Стара Загора са задържани двама 40-годишни - сливенецът С.П. и старозагорецът С.С. - и двамата с криминални регистрации. От С.П. са иззети 3 мобилни телефона и 16 патрона 9/18, а от С.С са иззети също три мобилни апарата.Спецполицаите установили, че иззетото количество наркотици е доставено в страната от В.У. /63г./ от София, съден в друга държава. По случая е образувано досъдебно производство. С.П. и С.С. са били задържани за срок до 24 часа.На Ц.В. и В.У. са повдигнати обвинения по чл. 354А от НК, с постановление на СГП им е наложена мярка за неотклонение \"задържане под стража\" за срок от 72 часа.", "date": "2018.02.14", "title": "С акции МВР издирва наркотици в София, Сливен и Стара Загора "}
{"url": "https://news.bg/bulgaria/i-bnb-preduprezhdava-za-risk-pri-kupuvaneto-na-virtualni-valuti.html", "text": "Българската народна банка се присъединява към изразената позиция от страна на Европейските надзорни органи относно увеличаващия се брой потребители, които купуват криптовалути, без да са наясно с рисковете.Това се посочва в съобщение на БНБ, разпространено и до медиите.Виртуалните валути като Bitcoin, Ripple, Ether и други показват екстремна нестабилност на цената си и ясни признаци на ценови балон. Потребителите, които купуват виртуални валути, трябва да са наясно, че има висок риск и че могат да загубят големи суми или дори всичките си пари, които са инвестирали.БНБ се позовава и на В позицията от по-рано тази седмица се предупреждават европейските потребители относно риска от закупуване на цифрови валути. Органът алармира, че криптовалутите са с висок риск и са нерегулирани продукти, които не са подходящи за инвестиции, спестявания и като инструменти за пенсионно осигуряване.Европейските надзорни органи са обезпокоени, че растящият брой потребители, закупуващи цифрови валути, не са наясно с рисковете. Криптовалути като биткойн, според институцията, са свързани с голяма нестабилност на цената и показват ясни признаци на ценови балон. Те не са регулирани в съответствие със законодателството на ЕС, което означава, че потребителите на цифрова валута няма да могат да се възползват от защитата, свързана с регулираните финансови услуги.", "date": "2018.02.14", "title": "И БНБ предупреждава за риск при купуването на виртуални валути"}
{"url": "https://news.bg/economics/rast-pri-raboteshtite-s-3-6-za-poslednoto-trimesechie-na-2017-g-spryamo-2016-g.html", "text": "Икономическата активност на населението се е повишила. Коефициентът на икономическа активност за населението на възраст 15 - 64 навършени години е 71.6% - с 3.6 процентни пункта по-висок в сравнение с четвъртото тримесечие на 2016 година. Това сочат официални данни на Националния статистически институт.Статистиката сочи, че коефициентът на заетост за населението на възраст 15 - 64 навършени години се повишава. През последното тримесечие на 2017 г. коефициентът е 67.5%, като в сравнение със същото тримесечие на 2016 г. се увеличава с 4.1 процентни пункта. Коефициентът на безработица е 5.6%, или с 1.1 процентни пункта по-нисък в сравнение с четвъртото тримесечие на 2016 година. Икономически неактивните лица на възраст 15 - 64 навършени години са 1 301.5 хил., или 28.4% от населението в същата възрастова група. От тях 98.3 хил., или 7.6%, са обезкуражени лица.През четвъртото тримесечие на 2017 г. общият брой на заетите лица на възраст 15 и повече навършени години е 3 167.6 хил., от които 1 704.3 хил. са мъже и 1 463.3 хил. - жени. Относителният дял на заетите лица от населението на възраст 15 и повече навършени години е 52.3%, като в сравнение със същото тримесечие на 2016 г. се увеличава с 3.1 процентни пункта. При мъжете този дял е 58.6%, а при жените - 46.5%.През четвъртото тримесечие на 2017 г. в сектора на услугите работят 1 990.3 хил., или 62.8% от всички заети лица. В индустрията са заети 966.7 хил. души (30.5%), а в селското, горското и рибното стопанство - 210.7 хиляди (6.7%). От всички заети 3.5% (112.0 хил.) са работодатели, 7.6% (241.2 хил.) - самостоятелно заети лица (без наети), 88.1% (2 790.4 хил.) - наети лица, и 0.8% (24.0 хил.) - неплатени семейни работници. От общия брой на наетите лица 2 108.7 хил. (75.6%) работят в частния сектор, а 681.6 хил. (24.4%) - в обществения.С временна работа са 110.2 хил., или 3.9% от наетите лица. През четвъртото тримесечие на 2017 г. заетостта в отделните възрастови групи е следната:Коефициентът на заетост за населението във възрастовата група 15 - 64 години е 67.5% (71.7% за мъжете и 63.2% за жените). Коефициентът на заетост за населението на възраст 15 - 29 навършени години е 42.5% (48.1% за мъжете и 36.5% за жените). Коефициентът на заетост за населението на възраст 20 - 64 навършени години е 72.1%, съответно 76.6% за мъжете и 67.5% за жените. Спрямо четвъртото тримесечие на 2016 г. този коефициент е по-висок с 4.4 процентни пункта, като увеличението при мъжете е с 4.9 процентни пункта, а при жените - с 3.9 процентни пункта. Заетите лица на възраст 55 - 64 навършени години са 572.1 хил., или 58.7% от населението в същата възрастова група (63.6% от мъжете и 54.3% от жените). В сравнение с четвъртото тримесечие на 2016 г. коефициентът на заетост за населението на възраст 55 - 64 години се увеличава с 4.0 процентни пункта, като увеличението при мъжете и жените е съответно с 5.2 и 2.9 процентни пункта.През четвъртото тримесечие на 2017 г. броят на безработните е 189.3 хил., а коефициентът на безработица - 5.6%, като в сравнение с четвъртото тримесечие на 2016 г. броят на безработните лица намалява с 11.9%, а коефициентът на безработица - с 1.1 процентни пункта. През същия период коефициентът на безработица намалява с 1.2 процентни пункта при мъжете и с 0.8 процентни пункта при жените, като през четвъртото тримесечие на 2017 г. достига почти еднакви стойности (съответно 5.6 и 5.7%). От общия брой на безработните лица 101.4 хил. (53.6%) са мъже и 87.9 хил. (46.4%) - жени.От всички безработни лица 16.8% са с висше образование, 48.0% - със средно, и 35.2% - с основно или по-ниско образование. Коефициентите на безработица по степени на образование са съответно 3.1% за висше образование, 4.7% за средно образование и 16.6% за основно и по-ниско образование.През четвъртото тримесечие на 2017 г. продължително безработни (от една или повече години) са 105.2 хил., или 55.6% от всички безработни лица. Коефициентът на продължителна безработица е 3.1%, като в сравнение с четвъртото тримесечие на 2016 г. намалява с 0.8 процентни пункта.От общия брой на безработните лица 33.2 хил., или 17.5%, търсят първа работа.През четвъртото тримесечие на 2017 г. коефициентът на безработица за възрастовата група 15 - 29 навършени години е 9.4% - с 3.0 процентни пункта по-нисък в сравнение с четвъртото тримесечие на 2016 година. При мъжете коефициентът на безработица (15 - 29 навършени години) намалява с 2.5 процентни пункта, а при жените - с 3.7 процентни пункта, като достига съответно 9.5% за мъжете и 9.3% за жените.", "date": "2018.02.14", "title": "Ръст при работещите с 3.6%  за последното тримесечие на 2017 г. спрямо 2016 г."}
{"url": "https://news.bg/society/kzd-se-samosezira-za-nasilieto-nad-detsa-v-borovan.html", "text": "Комисията за защита от дискриминация се самосезира след излъчените в национален ефир кадри на физически и вербален тормоз над деца, лишени от родителски грижи, осъществен от служител на Центъра за настаняване от семеен тип в Борован.Докладът е внесен от Петър Кичашки и е гласуван единодушно от членовете на Комисията за защита от дискриминация. Преди малко повече от две седмици Комисията се самосезира и за случая на\"Насилието над деца е недопустимо. Напоследък виждаме как сякаш насилието се превръща от изключение в норма на поведение. Трябва да се каже ясно и на висок глас, че нито обществото, нито институциите ще толерираме такова ужасяващо поведение. Който посяга над деца, трябва да е готов да си носи последствията\", подчерта Кичашки.Тъй като става дума за насилие над деца, лишени от родителски грижи, Комисията ще изследва наличие на неравно третиране по признаци \"семейно положение\", \"обществено положение\", \"лично положение\" и др.\"Комисията за защита от дискриминация с тревога отбелязва, че случаите на агресия в обществото се увеличават. Не случайно съвсем скоро ние изпратихме един призив за помирение. Езикът на омразата и агресията в публичното говорене се мултиплицират и намират място в обществото и заобикалящото ни ежедневие, а това е недопустимо\", заяви зам.-председателят на КЗД Баки Хюсеинов.Днес кметът на община Борован поиска оставката на директора на Центъра от семеен тип, заради кадрите с насилие над деца. Към момента и управителят на дома и възпитателката, заснети в клиповете, са в болнични.Припомняме,  на Центъра за настаняване от семеен тип - с. Борован.В последните седмици лавина от случаи с насилие от детски заведения заляха медиите.  досъдебно производство за това, че в Габрово, в Център за настаняване от семеен тип за деца и младежи с увреждания са били изтезавани малолетно лице и непълнолетно лице., Районна прокуратура - ", "date": "2018.02.14", "title": "КЗД се самосезира за насилието над деца в Борован"}
{"url": "https://news.bg/world/intsident-predizvika-evakuatsiya-na-patnitsi-na-londonskoto-letishte-hiytrou.html", "text": "Инцидент предизвика евакуация на пътници на лондонското летище \"Хийтроу\", пише вестник \"Дейли телеграф\".Според разпространяваната информация става въпрос за катастрофа между два автомобила на летището. Двама служители на летището са пострадали. Единият от ранените е на около 40-годишна възраст. Той е откаран в болница в Западен Лондон, а състоянието на другия пострадал не е известно. По-късно бе съобщено, че единият от пострадалите е починал. Катастрофата е станала около 08,00 часа местно време на Терминал 5.Стотици пътници са принудени да останат на самолетите. Мнозина се оплакват от объркване и забавяне.Повече от 20 полета са забавени тази сутрин, повечето от Терминал 5. Някои са задържани с повече от час.Занимаваме се със сериозен инцидент с два автомобила на летището, обявиха от \"Хийтроу\".", "date": "2018.02.14", "title": "Инцидент предизвика евакуация на пътници на лондонското летище “Хийтроу”"}
{"url": "https://news.bg/politics/volya-glasuvat-po-savest-istanbulskata-konventsiya.html", "text": "Депутатите от \"Воля\" ще гласуват по съвест \"за\" или \"против\" ретификацията на Истанбулската конвенция. Това стана ясно от коментар на депутата от \"Воля\" Кристина Таскова.В политическа партия \"Воля\" са притеснени, че МОН не знае какво се случва в училищата. Кристина Таскова писала на просветния министър за джендър анкета, смутила обществеността. Депутатът заяви, че множество въпроси се породили в нея.Кой финансира допитването, кой обработва данните, недоумява Таскова.Именно затова и попитала Красимир Вълчев. От отговора на министъра се разбира, че МОН не финансирал анкетите. От обяснението депутатката от \"Воля\" не е доволна. Таскова е смутена какви теми се представят пред учениците. МОН пощенска кутия ли е, попита Кристина Таскова. Партията подкрепя всички НПО-та, които се борят с насилието.Припомняме, след като ратификацията на Исатнбулската конвенция мина през Министерски съвет и стигна до Народното събрание тя предизвика , но и сред политическите партии. Освен от ВМРО и \"Атака\",  ратификацията, като дадоха заявка и . Държавният глава също се изказа против ратификацията, като според него сега не е моментът. В последствие от  и внесоха Малко по-рано днес от ВМРО излязоха с позиция, че трябва да се направи нов - \"легитимен\" превод на докемента преди той да стигне до КС.", "date": "2018.02.14", "title": "\"Воля\" гласуват по съвест Истанбулската конвенция"}
{"url": "https://news.bg/economics/rabotodatelite-iskat-da-se-vazstanovi-deynostta-na-targovskiya-registar.html", "text": "От Асоциацията на Българските работодатели са притеснени от напрежението в работата на Търговския регистър. Трудностите в работата са породени от влезлите в сила в края на 2017 г. промени в Търговския закон (ТЗ), информират от асоциацията.Блокираната възможност за прехвърляне на дружествени дялове и предприятия поставя под съмнение декларираните от страна на правителството и Народното събрание усилия за намаляване на административната тежест, пишат работодателите.От Асоциацията настояват за спешно намиране на административни и правни механизми за нормализиране на работата на Търговския регистър. За пореден път апелираме промените в законодателството да стават при отчитане на позициите на заинтересованите страни и след задълбочена оценка на въздействието.Според работодателите, промените в Търговския закон са ярък пример за законотворчество под натиск.Подобни промени демонстрират нагледно какви са последствията от изменения в законодателството без пълноценна и обективна оценка на въздействието и без отчитане на позициите на заинтересованите страни.От асоциацията припомнят, че са изразили негативните си позиции, но народните представители не са ги взели под внимание.По аналогичен начин преди няколко години беше криминализирано недекларирането на осигурителни плащания, но до момента няма информация за осъден по такава причина работодател. Подобен ще е резултатът и от промените в Търговския закон - неясни ползи, но видими негативи, се казва в становището на асоциацията.", "date": "2018.02.14", "title": "Работодателите искат да се възстанови дейността на Търговския регистър"}
{"url": "https://news.bg/regions/s-nad-125-mln-lv-finansirat-integriraniya-gradski-transport-v-stolitsata.html", "text": "С над 125 млн. лв. финансират развитието на интегрирания градски транспорт в София.Проектът включва рехабилитация на трамвайни линии, доставка на нови трамвайни мотриси и надграждане на интелигентната система за управление на трафика и съществуващата система за информация на пътниците в реално време.Правителството прие решение, с което възлага на ръководителя на Управляващия орган на Оперативна програма \"Региони в растеж\" 2014-2020 г. в МРРБ да подпише договор за предоставяне на безвъзмездна финансова помощ на Столична община.Той е на стойност 125 485 941,89 лв., като безвъзмездните европейски средства са 107 333 495 лв., а останалата част от сумата е съфинансиране със собствени средства на Столична община.Предстои да започнат дейностите по рехабилитация на няколко трамвайни отсечки, включително линията по бул. \"Цар Борис III\", и купуването на 13 нископодови, съчленени трамвайни мотриси.Проектът цели насърчаване ползването на електротранспорта, като по този начин ще допринесе за решаване на проблемите в столицата, свързани с увеличаващия се трафик през деня, нарастващите задръствания, ниската скорост на придвижване, пътнотранспортни произшествия, високи концентрации на въглероден диоксид и други вредни емисии, шум.", "date": "2018.02.14", "title": "С над 125 млн. лв. финансират интегрирания градски транспорт в столицата"}
{"url": "https://news.bg/world/izteglete-se-ot-siriya-prizovaha-sasht-iran.html", "text": "Държавният секретар на САЩ Рекс Тилърсън призова Иран да изтегли въоръжените си сили от Сирия, информират руски медии.Топ дипломатът на САЩ също изрази безпокойство във връзка с последните инциденти в Сирия, имайки предвид сблъсъка между Дамаск и Израел. През уикенда израелските ВВС свалиха ирански дрон, а противовъздушната отбрана на Сирия свали израелски изтребител Ф-16.Иран бързо реагира на искането на Тилърсън. Ислямската република отхвърли твърденията, че има войници в Сирия. Държавата обаче признава, че има военни съветници, които помагат на сирийската армия в борбата срещу тероризма. Техеран също действа като един от гарантите на режима на \"тишина\" в арабската република.Али Акбар Велаяти, топ съветник на иранския върховен лидер, призова Вашингтон да изтегли силите си от арабската държава. Той подчерта, че иранското присъствие в Сирия е легитимно, тъй като се основава на покана от страна на Дамаск.\"\", призова Велаяти, цитиран от агенция ISNA.В същото време Тилърсън заяви, че САЩ имат проблем с ливанската групировка \"Хизбула\", а не с ливанския народ.", "date": "2018.02.14", "title": "Изтеглете се от Сирия, призоваха САЩ Иран"}
{"url": "https://news.bg/politics/mon-plashta-dve-taksi-na-marselo-iliev-v-keymbridzh.html", "text": "Министрите от кабинета одобриха изплащането чрез бюджета на Министерството на образованието и науката на равностойност за обучението на един ученик.Марсело Илиев учи в Cambridge School of Visual & Performing Arts, Великобритания. Сумата представлява две вноски от по 6060 британски лири за втория и третия семестър от обучението му през академичната 2017/2018 година, съобщиха от Министерския съвет.В периода 2015-2017 г. правителството одобри няколко плащания в размер на левовата равностойност на 32 030 британски лири, чрез бюджета на Министерството на образованието и науката (МОН).От бюджета на МС се предоставят вноски за настаняване в общежитие на Марсело Илиев в CATS College Cambridge за шестте семестъра от двугодишното му обучение и за първия семестър на обучението му в Cambridge School of Visual & Performing Arts.Срещу финансовата помощ за още две академични години Марсело Илиев се ангажира да участва в инициативи на министерството за насърчаване обхващането и задържането на деца и ученици в задължителна предучилищна и училищна възраст в образователната система. Чрез работа за и в рамките на етническата общност да участва в семинари, конференции, кръгли маси и други събития, като оказва подкрепа за личностно развитие на деца, които срещат трудности в обучението, и деца и ученици с изявени дарби, включително и от етническите малцинства.", "date": "2018.02.14", "title": "МОН плаща две такси на Марсело Илиев в Кеймбридж"}
{"url": "https://news.bg/regions/politsiyata-predupredila-sobstvenika-na-pitbula-v-dupnitsa.html", "text": " На собственика на кучето, което нападна 4-годишно дете и баба му е съставен протокол за писмено полицейско предупреждение. Това съобщават от прокуратурата в Дупница, която проверява случилия се инцидент.Под ръководството на прокурор е разпоредено извършването на проверка по случая с пострадали от нападение на домашно куче.Сигналът в Районната прокуратура е бил получен вчера, 12.02.2018 г. от Центъра за спешна неотложна медицинска помощ.Припомняме, 4-годишната Никол е с три шева на главата след нападението на кучето на съседите на бабата на детето. Възрастната жена и стопаните на питбула делят два етажа на една къща и ползват общ двор. Родителите на детето заявиха, че в полицията са подавани многократно жалби срещу стопаните заради кучето.Припомняме, само преди две седмици . Детето беше 3-годишно, а кучето е било прибрано от улицата и вързано в двора на чичото. Установи се, че кучето е било системно недохранвано. По случая е . Бащата също бе задържан от полицията и е с обвинения за липса на грижа.", "date": "2018.02.14", "title": "Полицията предупредила собственика на питбула в Дупница"}
{"url": "https://news.bg/int-politics/advokat-na-tramp-platil-usd130-hil-na-pornozvezda-za-da-si-malchi-za-seks-s-prezidenta.html", "text": "Личният адвокат на американския президент Доналд Тръмп обяви пред американския в. \"Ню Йорк таймс\", че е платил 130 хил. долара от собствените си пари на порнозвезда, която преди е казвала, че е имала връзка с Тръмп.Дългогодишният адвокат на Тръмп Майкъл Коен твърди, че не са му били възстановени парите за плащането на порноактрисата, чието истинско име е Стефани Клифърд, докато сценичното ѝ име е Сторми Даниълс.Коен е посочил пред изданието, че плащането е било законно, но е отказал да предостави повече подробности, като например защо го е направил или дали Тръмп е бил наясно с плащането по онова време.\"Нито компанията на Тръмп, нито предизборният щаб на Тръмп бяха страна по сделката с г-жа Клифърд, нито ми възстановиха парите пряко или непряко\", разкри Коен.Според информации в американските медии плащането е било направено един месец преди президентските избори в САЩ през ноември 2016 г., за да се запази в тайна връзката с Тръмп с порноактрисата.Тръмп е бил обикновен частен гражданин, когато през 2006 г. е правил секс с Клифърд. По това време той е бил женен и съпругата му Мелания е родила техния син около 4 месеца по-рано.Тръмп, чрез други свои адвокати, и 38-годишната Клифърд отрекоха да са имали по-специални отношения когато и да било.Ала през миналия месец сп. In Touch публикува интервю от 2011 г. с Клифърд, в което тя подробно разяснява отношенията им и уточнява, че е срещнала Тръмп на голф турнир през 2006 г. и са правили секс след това.По думите ѝ, тя е говорила с Тръмп по телефона или го е виждала лично в продължение на около година.", "date": "2018.02.14", "title": "Адвокат на Тръмп платил $130 хил. на порнозвезда, за да си мълчи за секс с президента"}
{"url": "https://news.bg/politics/eleonora-lilova-e-noviyat-shef-na-dazd.html", "text": "Елеонора Лилова е определена за новия председател на Държавна агенция за закрила на детето стана ясно днес от заседание на Министерски съвет. Правителството определи Лилова да бъде шеф на агенцията.Биографията и включва магистратура по педагогика и социология от СУ \"Св. Климент Охридски\" и е защитила научна степен \"доктор\" по управление на образованието в Пловдивския университет \"Паисий Хилендарски\".От пресцентъра на МС информират, че новият председател на ДАЗД е висококвалифициран експерт и притежава дългогодишен опит като преподавател. През годините на кариерното й развитие Лилова е заемала различни длъжности - от начален учител до директор на училище. От 2012 г. е директор на СУ \"Акад. Емилиян Станев\" в София.Припомняме, в края на януари премиерът  на доскорошния председател на ДАЗД Офелия Кънева. Тя бе уволнена, а мотивът беше липсата на адекватни мерки срещу насилието в дома за деца с увреждания \"Хризантема\" в Габрово.За временно изпълняващ длъжността бешее определен д-р Валентин Димитров, заместник-председател на агенцията.В началото на юни 2016 г. предишният директор на ДАЗД Ева Жечева бе атакувана след провеждането на парламентарна Кръгла маса по въпросите на децата в риск. На нейно място бе назначена Офелия Кънева.", "date": "2018.02.14", "title": "Елеонора Лилова е новият шеф на ДАЗД"}
{"url": "https://news.bg/world/krizata-okolo-prezidenta-na-yuar-se-zadalbochava.html", "text": "Елитен отряд на полицията на ЮАР нахлу в луксозен имот на семейството на бизнесмен, обвинен в неуместни контакти с президента на страната Джейкъб Зума, пише \"Гардиън\".Вчера управляващата партия Африкански национален конгрес обяви, че президентът на ЮАР Джейкъб Зума трябва да подаде оставка. Днес от партията съобщиха, цитирани от АП и АФП, че се надяват да изберат нов президент в четвъртък или петък след вот на недоверие срещу Зума в парламента на страната.Акцията в дома на богатото семейство Гупта в Йоханесбург ще бъде възприета като окуражителен знак, че вицепрезидентът Сирил Рамофоса, новият лидер на Африканския национален конгрес, бързо ще се заеме с тези, свързани с корупция, злоупотреби и лошо управление, които характеризират деветгодишното управление на Зума.Говорител на елитното полицейско звено, известно като \"Ястребите\", заяви, че рейдът е част от разследване за оказване на влияние и намеса в делата на правителството.Прокуратурата обвинява семейство Гупта, че е използвало приятелството си със Зума за оказване на влияние при назначението на министри, спечелване на обществени поръчки за милиони долари и достъп до вътрешна информация.Гупта и Зума отричат обвиненията.При друга акция в Йоханесбург полицията е нахлула в дома на директор на една от компаниите, притежавани и управлявани от Гупта.Три ареста са извършени. Очаква се двама души да се предадат на властите, поясниха от полицията и добавиха, че операцията в града продължава.", "date": "2018.02.14", "title": "Кризата около президента на ЮАР се задълбочава"}
{"url": "https://news.bg/finance/zaplatite-v-knf-tragvat-ot-1472-lv-i-stigat-do-13-146-lv-za-shefa.html", "text": "Председателят на комисията за финансов надзор ще получава месечна заплата в размер на 12 хиляди 003 лева. Членът на КФН ще получава 11 хиляди 432 лева. Това съобщиха от Комисията за финансов надзор в изпълнение на поет ангажимент от председателя Карина Караиванова. Обещанието е дадено на 27 ноември 2017 г.Това стана след промяната в закона и в модела на финансиране на КФН, осигурявано изцяло от събираните от бизнеса такси.В специализираната администрация средното възнаграждение на директориите на дирекции ще бъде 5 хиляди 133 лева. Актюерите, на които ще се разчита да вдигнат ефективността на застрахователния надзор, ще получават средно по 4 хиляди 500 лева, след като бъдат наети от комисията.Припомняме, актюерът е специалист, който отговаря за създаването и развитието на финансови и застрахователни продукти, схеми за здравно и пенсионно осигуряване. Той отговаря за прецизно определяне на цените за съответните продукти, а също и оценка на необходимия капиталов резерв, който следва да обслужва евентуални бъдещи задължения.Средното основно възнаграждение на главните експерти е 2 хиляди 893 лева, на старши експерти на 1 989 лева, а на младши експерти на 1 472 лева.Възнагражденията в КФН са определени чрез Вътрешни правила за работна заплата, публикувани на сайта на комисията.", "date": "2018.02.14", "title": "Заплатите в КНФ тръгват от 1472 лв и стигат до 13 146 лв. за шефа"}
{"url": "https://news.bg/regions/praznichen-svetofar-namiga-na-shofyori-v-stolitsata.html", "text": "Някои днес празнуват Трифон Зарезан, други Свети Валентин.Независимо от предпочитанията обаче и двата празника се свързват с червения цвят, с виното и с хубавите емоции. Дали прекалени, или умерени, днес няма значение.И в забързано-задръстеното ежедневие светофарът край \"Пирогов\" в столицата подсеща изнервените от чакането шофьори за днешния празник. По-точно за днешните празници. Да си изберат какво да празнуват, докато чакат своята зелена светлина.", "date": "2018.02.14", "title": "Празничен светофар намига на шофьори в столицата"}
{"url": "https://news.bg/world/darzhavi-obeshtaha-da-otpusnat-obshto-usd30-mlrd-za-vazstanovyavaneto-na-irak.html", "text": "Кувейт, Саудитска Арабия, Катар, Турция и други обещаха да дадат няколко милиарда на Ирак за възстановяване на държавата след войната срещу ДАЕШ (\"Ислямска държава\"), информира АП.Базираният в Кувейт Арабски фонд обяви, че през следващите години Ирак ще получи 1,5 милиарда долара помощ за възстановяване на инфраструктурата си след войната. Общо Кувейт ще отпусне 1 милиард долара в заеми и 1 милиарда долара преки инвестиции.Саудитска Арабия ще отдели 1,5 милиарда долара.Ислямската банка за развитие също обеща да отпусне 500 милиона долара.Турция възнамерява да отпусне 5 милиарда долара, а Катар- 1 милиард долара.Обединените арабски емирства обещаха да дадат на Багдад 500 милиона долара, докато Германия ще отпусне 500 милиона евро.Държавите обявиха помощта си по време на конференция в Кувейт, посветена на Ирак.По-късно кувейтският външен министър заяви, цитиран от АФП, че общо са набрани 30 милиарда долара за възстановяването на Ирак.Ирак обяви, че се нуждае от 88,2 милиарда долара помощ, за да възстанови държавата.САЩ не са заинтересовани от преки инвестиции във възстановяването на арабската държава. Държавният департамент съобщи, че от 2014 г. САЩ са предоставили на Ирак 1,7 милиарда долара хуманитарна помощ и 6 милиарда долара помощ в областта на икономиката и сигурността.", "date": "2018.02.14", "title": "Държави обещаха да отпуснат общо $30 млрд. за възстановяването на Ирак"}
{"url": "https://news.bg/int-politics/boris-dzhonsan-plashi-s-katastrofa-pri-opit-za-stopirane-na-brekzit.html", "text": "Външният министър на Великобритания Борис Джонсън обяви в специална реч, че всякакви опити за преобръщане на процеса по излизането на Великобритания от Европейския съюз ще се окажат \"катастрофална грешка\", но призна, че разбира чувствата на \"скръб и отчуждение\", споделяни от онези, които искат Обединеното кралство да остане в Общността.\"Асошиейтед прес\" коментира, че британският външен министър Борис Джонсън цели да успокои британските избиратели, които са притеснени от излизането от ЕС, че \"Брекзит не е основание за страх, а за надежда\". Първият дипломат на Великобритания коментира още, че Брекзит не отслабвал \"геостратегическата позиция\" на страната му, тъй като проектът по излизането на Великобритания от ЕС \"не трябва да е националистически, а може да бъде интернационалистически\".Джонсън добави, че след като Брекзит би могъл да събуди много повече надежда отколкото страхове, британското правителство трябва да \"достигне\" до всички, които са разтревожени относно окончателния резултат от процеса.", "date": "2018.02.14", "title": "Борис Джонсън плаши с \"катастрофа\" при опит за стопиране на Брекзит "}
{"url": "https://news.bg/crime/tsatsarov-prehvarli-trevogite-na-bsp-v-shumen-kam-valentin-radev.html", "text": "Няма нарушения в работата на Районна прокуратура - Шумен по сигнала за документно престъпление от член на БСП.Това се казва в становище на главния прокурор Сотир Цацаров във връзка с изявлението на председателя на БСП Корнелия Нинова. Припомняме, на 8 февруари 2018 г. на брифинг в Народното събрание социалистите поискаха да се направи проверка на работата на Районна прокуратура - Шумен, която от своя страна е работила по сигнал срещу член на БСП. Социалистите тогава обвиниха институциите - .\"Действията на Районна прокуратура - Шумен по образуване на преписката, разпределението й и разпореждането за възлагане на проверка, с оглед данни за престъпление по чл. 313 НК, са в съответствие с функционалните задължения на прокурорите и са извършени при спазване изискванията на чл. 145, ал. 1, т. 3 от Закона за съдебната власт\", гласи становището на прокуратурата от днес.В становището обаче се посочва, че значителна част от информацията, изискана с писмото на директора на ОДМВР - Шумен, от председателя на Общопартийната контролна комисия на БСП, гр. София, излиза извън рамките на предмета на възложената проверка от РП - Шумен и необходимите документи за изясняване на наличието на данни за престъпление по чл. 313 НК.Според проверяващите събирането на тази информация не е съотносимо към предмета на извършваната проверка, както и не е възлагано по никакъв начин от прокурора. Това е предприето по инициатива на ОДМВР - Шумен.Главният прокурор е изпратил копия от изготвения доклад от проверката на подателя на сигнала и на министъра на вътрешните работи.Припомняме, че след брифинга на БСП в парламента,  , че проверката е тръгнала от социалист, който подал сигнал срещу партийния си другар.Вътрешният министър отхвърли обвиненията за превишени пълномощия от страна на служители на МВР и призова, ако от БСП \"имат вътрешни проблеми, да си ги решават по друг начин, но без на намесват полицията\".", "date": "2018.02.14", "title": "Цацаров прехвърли тревогите на БСП в Шумен към Валентин Радев"}
{"url": "https://news.bg/politics/gerb-obviniha-bsp-v-tsennostna-atrofiya-i-bipolyarnost.html", "text": "Симптом на ценностна атрофия видя Тома Биков в червените. Ръководството на БСП не било способно на нормален диалог. Герберът излезе с декларация срещу позицията на Позитано 20 срещу Луков марш. Социалистите били в биполярно положение. ГЕРБ и премиерът Бойко Борисов никога не са се солидаризирали с Луков марш, по думите на Тома Биков. ГЕРБ осъжда всяка форма на политическо насилие и осъжда комунистическия режим, избил много невинно жертви.ГЕРБ отхвърля и ще се бори срещу реабилитация на политическото насилие, закани се Биков. БСП трябвало да се включи в лечението на насилието в историята ни, по мнението му. Периоди на насилие не трябва да се повтарят, както настояват от управляващата партия. Притесненията на Биков са заради , а по-късно ръководството се разграничи от тази позиция.Съдържанието на писмото на червените, което ядоса ГЕРБ е:\"Господин Министър-председател,Повод за този наш апел е предстоящата, станала вече редовна февруарска политическа провокация, наричана от организаторите Луковмарш.Още през август 1941 г. в Атлантическата харта правителствата на Великобритания и САЩ заявяват, че \"след окончателното унищожаване на нацистката тирания страните се надяват да се установи мир\". Хартата е в основата на Декларацията на Обединените нации, подписана на 1 януари 1942 г. от представителите на 26 страни, воюващи срещу Тристранния пакт, както и на подписаната по-късно Харта на Обединените нации.Очевидно, манифестиращите през последните петнадесет години в София с портретите на генерал Христо Луков не мислят, че фашизмът е бил тирания. Ако някой не познава действителната история на БЪЛГАРСКИТЕ НАЦИОНАЛНИ ЛЕГИОНИ (БНЛ), може да се подведе и да привиди в БНЛ организация на честни и ентусиазирани патриоти.Ние, социалистите, и днес сме убедени, че решенията, които налага Ньойският договор на България, са неприемливи и имат катастрофални последици за Отечеството ни. Но те не са случайни и имат своите основания. Народът ни ги е нарекъл Втора национална катастрофа. БНЛ стават една от организациите в България, които открито застават на позициите на расизма, ксенофобията и антисемитизма.БНЛ е организация, изградена върху идеите за омразата и насилието. Това е фашистка организация - най-мощната сред дузината подобни, които са възниквали в България след Първата световна война.През 1947 г. в Париж Обединените народи от Антихитлеристката коалиция сключват мирен договор с България. В неговия член 4 България се ангажира да вземе мерки за разтурянето на организациите от фашистки тип и се задължава да не допуска занапред съществуването на подобни организации.БСП многократно, на практика всяка от последните петнадесетина години, е изразявала протест срещу провеждането на Луковмарш. Ако някой днешен младеж няма ясни представи за най-новата ни история, то настоящото поведение на българското правителство, което се опитва да се скрие зад гърба на софийския кмет, г-жа Йорданка Фандъкова, е недопустимо. Проблемът за проявата Луковмарш е на правителството на България.Господин Премиер, давате ли си сметка, че това се случва по време на Вашето управление? Никакви официозни посещения, например на паметни места на почит към жертвите на Холокоста, не могат да затъмнят факта, че по време на Вашето управление български крайно десни радикали изразяват почит към един откровен фашист.Наскоро идейни съмишленици на тази кауза ясно заявиха намерението чрез Луковмарш София да стане общоевропейско място за почит към нацизма. Отговорността за противодействието на тези стремежи е и на Външното, и на Вътрешното и на Правосъдното министерство и най-вече лично Ваша, като човек, оглавяващ българското правителство. Големият въпрос е за популяризирането и налагането на фашистки, нацистки и други радикално антидемократични идеи в днешна България. Фюрерското начало е ключова характеристика на фашистките режими.Днешният пълзящ авторитаризъм и прояви на фашизъм и неонацизъм в държави от Източна Европа предизвикват безпокойството на демократично настроените граждани и цялата демократична общност.Силите, които се стараят да реабилитират фашизма днес, прикриват факта, че по решение на Великите сили - САЩ, Великобритания и СССР, в България, както и във всички страни, подлъгали се да станат сателити на Хитлер, се провеждат трибунали за съдене на виновниците за въвличане на държавите на страната на Хитлер.Правят се, че не разбират, че Народният съд от 1945 г. е едно необходимо и неизбежно военновременно правосъдие. Правят се, че не разбират и не помнят, че през войната България бе победена и Мирният договор я наказва именно като страна-съюзник на Хитлер. Десет години след сключването на Парижкия мирен договор България не бе допускана в ООН именно като фашизирана страна, станала част от Оста \"Рим - Берлин - Токио\".Днес, Г-н Премиер, Вие сте изправен пред избор или да реабилитирате фашизма, или да се изправите срещу него! Не допускаме, че правителството се ангажира с каузата за реабилитация на фашизма и в същото време очакваме ясни действия от Вас за ограничаване и изкореняване на тези уродливи политически явления\", завършва писмото.Припомняме, че вчера чрез медиите бе разпространена тази позиция на БСП. В момента обаче на сайта на социалистическата партия е видим друг - редактиран - вариант на изявлението, в който изречението за Народния съд като \"едно необходимо и неизбежно военновременно правосъдие\" липсва. ", "date": "2018.02.14", "title": "ГЕРБ обвиниха БСП в ценностна атрофия и биполярност"}
{"url": "https://news.bg/crime/otkriha-prostrelyani-mazh-i-zhena-v-kola-v-pamporovo.html", "text": "Около 23 и 25 часа на 13 февруари телефон 112 е получен сигнал, че на пътя Пампорово-Стойките в лек автомобил с пловдивска регистрация са намерени телата на мъж и жена. След направен оглед е установено, че в колата са телата на 48-годишен мъж и на 41-годишна жена, двамата от Пловдив. По тях са открити следи от огнестрелни рани. Местопроизшествието е запазено и посетено от дежурна оперативна група на РУ-Чепеларе и ОДМВР-Смолян, извършен е оглед и е образувано досъдебно производство. Телата на мъжа и жената са транспортирани в МБАЛ \"Д-р Братан Шукеров\" Смолян за аутопсия.\"Окръжната прокуратура в Смолян е започнала досъдебно производство. На място се извършват огледи. По първоначални данни се касае най-вероятно за убийство и последвало самоубийство с пистолет \"Макаров\"\", коментира говорителят на главния прокурор Румяна Арнаудова.\"Установихме в хода на издирвателните действия, съвместно с ОД на МВР- Пловдив, че мъжът е на 48, а жената на 41 години от Пловдив. Живеели са на семейни начела. Телата са в болницата в Смолян за аутопсия\", каза директорът на ОДП- Смолян ст.комисар Николай Димов.\"Предстоят експертизи да потвърдят дали това е оръжието, има гилзи, куршуми също са намерени. Към настоящия момент можем да кажем, че са запазени всички следи, предстои назначаването на други експертизи\", коментира зам.-окръжният прокурор в Смолян Недко Симов.Според информацията, жената е с три огнестрелни рани, две в гърдите и една в главата, а мъжът с една в главата. Пистолетът, който е незаконен е открит в скута й, а мъжът е бил на шофьорската седалка, облечен изцяло в черни дрехи.\"Към настоящия момент се работи по всички възможни версии, оформя се водеща, по първоначалните доказателства, за убийство и самоубийство\", обяснява комисар Димов.Мъжът има пълнолетен син от друга жена, а загиналата жена е разведена и има непълнолетна дъщеря. От два дни, жената е имала и трудовоправни отношения с банка в курорта. Засега полицията не открила постоянна трудова заетост за мъжа, но знаят, че е музикант.", "date": "2018.02.14", "title": "Откриха простреляни мъж и жена в кола в Пампорово"}
{"url": "https://news.bg/health/pirogov-priema-detsa-s-uslozhneniya-ot-grip-ot-tsyalata-strana.html", "text": "Деца от цялата страна, които имат сериозни усложнения от грипа, са настанени в Детското на УМБАЛСМ \"Н. И. Пирогов\". Според координаторът на детския комплекс, който е и началник на Клиниката по детска хирургия, доц. д-р Христо Шивачев, за последните 10 дни има 10 случая на пациенти, с много сериозни усложнения, резултат от остри респираторни заболявания.Най-малкият пациент е 6-месечно момченце, а най-големият е 16-годишно момиче. Към момента по-голяма част от пациентите в Отделението по детска гръдна хирургия са именно поради такива усложнения. Има и 2 деца, които са настанени в детската реанимация.Лекарите полагат сериозни грижи за тяхното адекватно, по съвременни стандарти и бързо лечение. Те съветват родителите да наблюдават състоянието на техните деца и ако има нещо, което ги притеснява задължително да се обърнат към специалист.", "date": "2018.02.14", "title": "Пирогов приема деца с усложнения от грип от цялата страна"}
{"url": "https://news.bg/crime/nameriha-84-kg-tyutyun-i-blizo-600-kutii-nelegalni-tsigari-v-ignatievo.html", "text": "Близо 600 кутии нелегални цигари и 84 кг нелегален тютюн за пушене задържаха митнически служители от отдел \"Митническо разузнаване и разследване\" на Митница Варна.При проверка в началото на месеца (04.02.2018 г), митничарите откриват в търговски обект в Игнатиево, община Аксаково, 33 кутии цигари и 1 кг тютюн за пушене. Тютюневите изделия са без български акцизен бандерол.При последваща проверка в дома на лицето, стопанисващо търговския обект, са открити още 563 кутии цигари, от различни марки, без поставени български акцизни бандероли, и още 83 кг тютюн за пушене без документи за платен акциз. Образувано е досъдебно производство по описа на Митница Варна.", "date": "2018.02.14", "title": "Намериха 84 кг тютюн и близо 600 кутии нелегални цигари в Игнатиево"}
{"url": "https://news.bg/crime/kostinbrodskiya-i-bogyovetsa-nevinni-za-strelbata-po-kiro-yaponetsa.html", "text": "Йосиф Йосифов - Йоско Костинбродския и Ивайло Симеонов - Богьовеца са невинни за стрелбата по Кирил Киров - Киро Японеца от юни 2003 г.Това е окончателното съдебно решение на Върховния касационен съд (ВКС), с което се потвърждават присъдите им от апелативната инстанция.Припомняме, че на 12 юни 2003 г. маскирани стреляха по Кирил Киров, известен с прякора с Киро Японеца от пистов мотор. Покушението не успя, тъй като куршумите се забиха в седалката на мерцедеса му, а самият Киров беше с бронежилетка, която носел, защото 2-ма души го предупредили, че има поръчка за убийството му.Обвиненията за стрелбата ., след като  на специализирания съд, задържан с екстрадация от Гърция. В края на 2014 г. бе убит и ключов свидетел по делото му.Освен за опита за убийство Йоско бе обвинен, че е  в периода 2003-2010 г. Тези обвинения също отпадат като недоказани, гласи решението на ВКС.\"На базата на събраните и проверени доказателствени източници, анализирани поотделно и съпоставени помежду си, двете решаващи по фактите съдебни инстанции са направили извода, че те не са достатъчни, за да се приеме по несъмнен начин, през инкриминирания с обвинителния акт период от време, съпричастността на подсъдимия Йосифов, като организатор и ръководител на организирана престъпна група, както и участието в нея на останалите подсъдими\", категорични са съдиите Красимир Харалампиев, Милена Панева и Мая Цонева. Те потвърждават невинността по обвиненията за престъпна група на Йоско, Богьовеца, Вергил Славов, Мариан Атанасов и Александър Йорданов.Според окончателното решение на ВКС по това дело остават наказания за Ивайло Симеонов от 8 месеца лишаване от свобода и глоба от 300 лв. за държане на радиосредство - заглушител за сигнали без да има писмено разрешение за това; и за Марян Атанасов - 2 години затвор, отложено за условна присъда от 4 г. за държане на огнестрелно оръжие и боеприпаси за огнестрелни оръжия без надлежно разрешение.Срещу Киро Японеца бяха извършени два опита за убийство (2003 и 2005 година), като през 2005 година оцеля по чудо, след като  пред заведение на столичния бул. \"Васил Левски\". През  стана на кръстовище в столичния кв. \"Красна поляна\". МВР съобщи и за един . ", "date": "2018.02.14", "title": "Костинбродския и Богьовеца невинни за стрелбата по Киро Японеца"}
{"url": "https://news.bg/politics/blizo-80-ot-balgarite-ne-vyarvat-che-se-bori-koruptsiyata.html", "text": "78% от българите смятат, че не се прави достатъчно за да бъде преборена корупцията. Те не намират усилията за намаляване на корупцията са съразмерни на самия феномен, сочи национално представително проучване на Агенция АФИС. Проучването е проведено между 8 и 12 февруари \"лице в лице\" в домовете на 1010 българи над 18-годишна възраст.Данните сочат и, че само 13% от анкетираните хора мислят, че се прави достатъчно за да се пребори корупцията. Останалата част от запитаните се затрудняват да дадат отговор.От АФИС акцентират, че темата е специфична с това, че на практика управляващите трябва да се борят с явлението сред самите тях.Сред споменатите 78%, които смятат, че се прави недостатъчно, преобладава по-рязката модалност - прави се \"съвсем недостатъчно\" отговарят 47%, а само 31% са по-умерени в преценката си: \"прави се като цяло недостатъчно\".Аналогично тези, които са отговорили в другата крайност, разпределението е следното - 3% са на мнение, че правеното е \"съвсем достатъчно\", а 10% смятат, че усилията са \"донякъде достатъчни\".АФИС изтъкват, че въпросът за вината априори ерозира доверието в управляващите. Дори гласувалите за управляващата коалиция на последните парламентарни избори не виждат ефективни стъпки. 66% от подкрепилите ГЕРБ смятат, че се прави недостатъчно, а на обратното мнение са 24%.При предпочелите \"Обединените патриоти\" на последните избори разпределението е аналогично - 71% не мислят, че се прави достатъчно, а 17%, че е работатат по въпроса е достатъчна.Ретроспективните данни на предишни изследвания на АФИС показват, че през 2016 г. само около 8% са посочвали корупцията сред двата най-важни въпроси за България. От края на 2017 обаче този дял \"скача\" на около 20%, а в месеците след мартенските избори миналата година вече се колебае между 22 и 27%.Данните на агенцията сочат, че хората, които преценяват, че живеят \"по-зле от другите хора\", значително по-често от средното (+ 9%) смятат, че корупцията расте. При онези, които очакват и след година да живеят още по-зле от сега, делът е 61%, т.е. надвишава средния с 12%.Ретроспективните данни на предишни изследвания на АФИС показват, че през 2016 г. само около 8% са посочвали корупцията сред двата най-важни въпроси за България. От края на 2017 обаче този дял \"скача\" на около 20%, а в месеците след мартенските избори миналата година вече се колебае между 22 и 27%.Почти половината от пълнолетното население - 49%, са на мнение, че злоупотребата с публичната власт за лични цели нараства. Обратната оценка, че намалява, дават едва 9%. 34% смятат, че тя остава на същото ниво. Още 8% се затрудняват да преценят.При сравнение с днешното ниво на корупцията с миналото, 41% от хората оценяват, че тя е най-разпространена сега. По мнение на други 10% неин връх са били първите години след приемането на България в ЕС, 6% смятат, че моралното разложение е кулминирало в първите години на новия век, а 20% смятат, че нейният взрив е бил в \"мътните времена\" на първите години на прехода. 3% от пълнолетните мислят, че тя е отбелязала рекорда си при социализма. 19% се затрудняват да посочат определен период.", "date": "2018.02.14", "title": "Близо 80% от българите не вярват, че се бори корупцията"}
{"url": "https://news.bg/crime/zabolyavane-na-podsadim-otlozhi-deloto-ktb.html", "text": "Заболяване на подсъдим отново отложи делото КТБ. Бившият изпълнителен директор на банката Георги Христов не се яви в спецсъда, а адвокатът му поиска възможност да представи болничен лист, съобщава БНТ.Съдът назначи експертиза, за установяване на заболяването му и наложи глоба от 1000 лв., защото не е представен съответния болничен лист.Стана ясно също така, че Цветан Василев е получил в Сърбия шестте призовки, изпратени му чрез властите. Защитата на Василев е на мнение, че банкерът е нередовно призован, но не изтъква доводи. Това е поредното отлагане на старта на процеса. Третият опит за започване на делото ще е на 27 февруари.Припомняме, на 23 януари мегаделото КТБ отново не тръгна заради отсъствието на Цветан Василев и подсъдимият - Георги Христов.Цветан Василев е нередовно призован, а Георги Христов не се явява поради заболяване. Припомняме,  за фалита на банката бе направен на 13 декември миналата година.Припоняме, на 13 декември 2017 г. Делото не тръгна заради неполучаване на отговор на съдебната поръчка до . Василев е нередовно призован, защото не са му връчени призовката и обвинителният акт.Тогава, в началото на заседанието стана ясно, че  е върната от посочения адрес, като по сведение на домоуправителя подсъдимият не е бил забелязван във входа от 4 г. Иван Гешев - един от прокурорите по делото, заяви, че делото ще го има и прокуратурата има интерес, то да тръгне. Той заяви, че доказателствата, с които разполагат, ще дадат отговорите на въпросите, които се задават в обществото.На въпроса защо Делян Пеевски не е в залата, Гешев заяви: \"Освен г-н Пеевски, липсват още много лица - и Обама, и Путин, ако искате и Тръмп. За г-н Пеевски няма доказателства към този момент в този предмет на разследване, че е . Затова го няма в обвинителния акт.\"Припомняме също така, че на 9 февруари тази година, депутатите приеха на второ четене предложените от ДПС промени в Закона за банковата несъстоятелност. Законът е известен още като Закон за вторичното разграбване на КТБ. БСП и ДПС се скараха за закона за КТБ в пленарна зала.", "date": "2018.02.14", "title": "Заболяване на подсъдим отложи делото КТБ"}
{"url": "https://news.bg/world/egeysko-more-tryabva-da-bade-priyatelsko-more-mezhdu-gartsiya-i-turtsiya-prizova-jaldaram.html", "text": "Анкара \"категорично\" заяви на Гърция, че въздържането от напрежение ще бъде \"по-добре\" за двустранните отношения.Това съобщи турският премиер Бинали Йълдъръм, цитиран от Анадолската агенция.\"\", каза Йълдъръм на летището в Анкара преди да отлети за Беларус.Премиерът на Турция направи коментара ден след телефонен разговор с Ципрас. Двамата са обсъдили последното развитие в Егейско море.Йълдъръм изтъкна още, че Егейско море трябва да бъде \"приятелско\" море между Гърция и Турция. Според него акваторията трябва да бъде използвана \"ефикасно\" в полза и на двете страни.Наскоро имаше някои нарушения по време на това напрежение, което започна със скалите Кардак, на които отговорихме, допълни турският премиер.Вчера Атина съобщи, че турски патрулен кораб се е сблъскал с кораб на бреговата охрана на Гърция до оспорваните острови Имия/Кардак.", "date": "2018.02.14", "title": "Егейско море трябва да бъде „приятелско” море между Гърция и Турция, призова Йълдъръм"}
{"url": "https://news.bg/world/obvineniyata-sreshtu-men-sa-kato-shveytsarsko-sirene-natarti-netanyahu.html", "text": "Премиерът на Израел Бенямин Нетаняху заяви, че това коалиционно правителство остава стабилно и ще продължи да управлява, информира \"Ройтерс\".Вчера полицията препоръча на главния прокурор да повдигне обвинения срещу Нетаняху в корупция.Нетаняху е разследван по два случая. Първият случай, наречен \"Случай 1000\", е свързан с получаване на подаръци от милиардери в замяна на услуги, а вторият - \"Случай 2000\", се отнася до преговори между Нетаняху и издател на вестник за оказване на влияние на медийния пазар.\"\", увери Нетаняху в телевизионно обръщение.Нетаняху описа полицейския доклад, в който е обвиняван в подкуп и измама, като \"пълен с дупки като швейцарско сирене\", пише Гардиън\".Полицията разследва премиера в продължение на 14 месеца.Окончателното решение за повдигане на обвинения не е на полицията, а на главния прокурор на Израел. Решението ще бъде взето през следващите седмици или месеци.", "date": "2018.02.14", "title": "Обвиненията срещу мен са като \"швейцарско сирене\", натърти Нетаняху"}
{"url": "https://news.bg/politics/da-ne-se-spekulira-s-lukovmarsh-prizova-zam-vanshen-ministar.html", "text": "\"Българският народ през годините е показал, че неговата толерантност и възможност да живеят заедно на една територията хиляди години различни представители на раси, народи и етноси, е непоколебима и по никакъв начин не би толерирал каквото и да е изместване на етническия модел, изграден през толкова много векове\"Това заяви на брифинг в МС Георг Георгиев, заместник-министър на външните работи, в качеството си на национален координатор за борба с антисемитизма, във връзка с намерението за провеждане на Луковмарш и ежегодното напрежение, което поражда демонстрацията в центъра на София. И  към премиера да спре провеждането на Луковмарш. Този път обаче самият текст на БСП породи .Георгиев припомни, че през 1943 г България устоява на нацисткия натиск и не предава своите евреи, като освен това 50 г устоява и на комунистическия режим.По думите му народът ни няма да се поддаде на такава провокация, която ще ни върне в мрачните времена и ще ни накара да почитаме хора, свързани с мракобесен режим.\"Много бих се радвал, ако този марш на омразата, не се проведе, особено в такъв важен исторически за страната ни момент\" категоричен беше Георгиев.Той се обърна към всички политически партии и призова да не използват такова събитие за извличане на съмнителни и временни дивиденти.", "date": "2018.02.14", "title": "Да не се спекулира с Луковмарш, призова зам.-външен министър"}
{"url": "https://news.bg/politics/bsp-s-nominatsiya-za-shef-na-antikoruptsionniya-organ.html", "text": "БСП внася кандидатурата на Николай Николов за шеф на антикорупционния орган. Кариерата му се развива изключително успешна, обяви на брифинг Жельо Бойчев. Досега е работел в Комисията за установяване на конфликт на интереси има и пет монографии по темата. Няма съмнения в качествата му и не се забърква в скандали, според социалистите.Председателят не трябва да се поддава на натиск. С тази кандидатура социалистите дават шанс на управляващите да докажат, че целите на новия орган ще бъдат изпълнени.Влизам в състезанието като професионалист, сподели пред медиите Николов и допълни, че е запознат с материята. Номинираният посочи, че държи много на независимостта на комисията. Той е убеден, че новият орган трябва да е независим от политическа намеса.Ако бъде избран, обещава равенство на всички граждани пред закона.Намесата в правата на гражданите трябва да е прецизна, е мнението на червената номинация. Готов съм на тази позиция да работя за българската държава и общество, подчерта Николай Николов.С Пламен Георгиев, който е спряган за шеф на новия орган, имали колегиални отношения, други отношения нямали. Изборът не е предрешен, убеден е Николов.Основен обществен проблем, според него, е корупцията.Припомняме, в началото на февруари тази година, Националният съвет по антикорупционни политики реши на страницата му в интернет да се разработи секция, в която да се предоставя обобщена информация за борбата с корупционните престъпления.Съветът обсъди и важността от провеждане на публична и прозрачна процедура при избора на председател на Комисията за противодействие на корупцията и отнемане на незаконно придобито имущество.Припомняме, споровете около новия антикорупционен закон вървят от месеци наред, като имаше и два законопроекта -  и на . Основната разлика обаче между тях е кой да назначава шефа на новия орган - парламентът или президентът.По темата корупцията и борбата с нея през октомври месец се състояха и два Консултативни съвета по национална сигурност при президента Румен Радев, които също . Правителството имаше , но още в средата на декември президентът предупреди, че ще наложи вето. Това можеше да провали амбицията на управляващите, но законът беше приет на 20 декември.  над приетите текстове, което ", "date": "2018.02.14", "title": "БСП с номинация за шеф на антикорупционния орган"}
{"url": "https://news.bg/world/kremal-razkri-podrobnosti-za-telefonen-razgovor-putin-poroshenko.html", "text": "Кремъл потвърди, че руският президент Владимир Путин е провел телефонен разговор с държавния глава на Украйна Петро Порошенко, информира РИА Новости.Говорителят на Кремъл разкри, че разговорът се е състоял в понеделник по инициатива на Киев.Президентът на Украйна изрази съболезнования във връзка с катастрофата на пътнически самолет Ан-148. Той изрази готовност за помощ по отношение на завода производител за изясняване на причините за катастрофата, каза Песков.Двамата лидери също така са обсъдили изпълнението на споразуменията от Минск и ситуацията с размяната на пленници между Киев и Донбас.Песков уточни, че Путин и Порошенко детайлно са обсъдили темата за пленниците.По-рано украинската президентска администрация съобщи за проведения разговор. Според съобщението двамата президенти са обсъдили предстоящата среща на външните министри на държавите от \"Нормандската четворка\", която ще се проведе на 16 февруари в Мюнхен.", "date": "2018.02.14", "title": "Кремъл разкри подробности за телефонен разговор Путин-Порошенко"}
{"url": "https://news.bg/politics/organizatorite-na-lukovmarsh-skochiha-sreshtu-evreyskite-organizatsii-ochernyashti-gen-hristo-lukov.html", "text": "Българският национален съюз (БНС) защити ежегодно провеждания от тях и други националистически организации \"Луковмарш\", като на специална пресконференция се опитаха да оборят твърденията, че проявата е неонацистко сборище, привличащо нацисти, фашисти, крайнодесни елементи и др. подобни.\"Няма такива факти\", отсече Пламен Димитров от БНС, допълвайки, че в историята на провеждането на \"Луковмарш\" винаги са присъствали държавни органи, включително полиция, които са следили за законността и случващото се на шествието.\"За 15 години, откакто започна провеждането му, няма за какво да се хванат. Няма друга ежегодна публична проява, на която толкова да са спазвани законите\", увери Димитров.Човекът на БНС отрече, че евреите са тема на \"Луковмарш\", като се впусна в защитна пледоария по отношение на ген. Христо Луков, в чест и памет на който се провежда мероприятието.За БНС ген. Луков е български герой, който е бил убит на 13 февруари 1943 г. Националистите категорично отхвърлят \"яростните атаки\" на някои еврейски организации, които те обявяват за противници и които през тази година стигнали толкова далеч, че дори се \"гаврят с паметта на ген. Луков\".\"Еврейските организации твърдят, че Луков е виновен за депортираните в лагерите на смъртта евреи от Беломорието и Вардарска Македония по време на Втората световна война. Това е абсурд\", отсече Пламен Пламен Димитров.БНС са категорични, че ген. Христо Луков не е антисемит, като един от доводите им е, че е имало евреи сред личните му приятели. По думите на Димитров, Луков е записвал в дневника си рождените дни на негови приятели евреи, за да ги поздравява, а от своя страна еврейската общност у нас го е поздравявала.\"Щеше ли да е възможно това, ако беше яростен антисемит\", запитаха националистите.Отговаряйки на въпроса дали ген. Луков е бил нацист и инструмент на нацистка Германия, Пламен Димитров посочи, че генералът е бил човекът, който осуетява придобиването от страна на германците на дружеството \"Петрол\", като той дори спомогнал българската държава да придобие това дружество.\"Христо Луков след среща с германския посланик в София казва, че България има собствен път и ще се ръководи от собствените си интереси\", подчерта той.Пламен Димитров потърси и отговора на въпроса защо от еврейската организация \"Шалом\" толкова много нападат ген. Луков. В тази връзка той припомни, че Виолета Якова е физическият убиец на генерала, която е еврейка и комунистка, член на бойна група на БКП и партизанин.По думите му, \"Шалом\" е била въвлечена в терористичната дейност на БКП преди 9 септември 1944 г., като според него евреите били спомогнали за извършването на чудовищния атентат в църквата \"Св. Неделя\" на 16 април 1925 г., който и до днес е най-големият атентат в българската история и един от най-големите в световната история. Димитров допълни, че по времето на т. нар. \"народен съд\" половината от т. нар. \"съдии\" са евреи.\"Комунистическата инквизиция (Народният съд) изтребва цвета на българската нация. Именно за да избегнат да им бъде търсена отговорност за тези престъпления, \"Шалом\" и подобни се опитват да очернят ген. Луков\", убеден е човекът на БНС.Според Пламен Димитров допълнителна мотивация за заклеймяването на Луков въпросните еврейски организации черпят също така от получаването на външно финансиране, за да водят борба срещу фашизма и антисемитизма, като по тази причина си измисляли очернящи неща за него.\"Еврейските организации прокарват различни лобистки интереси, които са в разрез с тези на обществото. Те са агенти на чуждо влияние и трябва да са обект на интерес от ДАНС\", настоя националистът.По повод призива на Световния еврейски конгрес България да забрани \"Луковмарш\", който според тях е неонацистки, както и събраните над 175 хил. подписа в петиция, призоваваща Бойко Борисов да отмени проявата, Пламен Димитров коментира, че това била една електронна подписка, която всеки можел да подпише колкото си иска пъти, а също така за подписването ѝ призовавал манипулативен клип, който подвеждал подписалите се.\"Нашите противници не искат да влязат в открита битка с нас, защото не могат с факти да застъпят тезите си. На основанието на откровени лъжи искат държавата да нарушава законите и да забранява Луковмарш. Това е тоталитаризъм. Искат да забраняват всеки, който не се вмества в идеологическите им рамки. Тези хора обаче рано или късно ще носят отговорност за действията си\", закани се Пламен Димитров.От своя страна Звезделин Лазаров от Софийската адвокатска колегия обърна внимание на действията на Софийската община и опитите ѝ да забрани провеждането на мероприятието. По думите на адвоката, кметицата Йорданка Фандъкова се е опитала да промени характера на заявеното от организаторите мероприятие, променяйки маршрута му, за което тя нямала правомощия.\"Беше изпратено писмо до Фандъкова по мой съвет с молба да предложи нов маршрут. На 23 януари беше изпратено второ писмо кметицата да се съобрази с решение на Административния съд, разрешаващо провеждането на Луковмарш. По предложение на МВР е постигнато съгласие Луковмарш да се проведе по друг маршрут и друго време. Спорно е, че МВР може да предлага такова нещо. Това са неправомерни действия, ако се случи. Дано не е хитроумен ход от Софийска община за препятстване на организаторите да проведат мероприятието си. Ако Луковмарш нарушава закона, право на правоохранителните органи е да предприемат мерки\", обясни адвокат Звезделин Лазаров.Според него работа на правоохранителните органи е да не бъдат допускани лица, известни на властите с нацистките и фашистките си прояви. \"Присъствието на ултраси на мач не е повод да се отмени мачът\", направи аналогия адвокатът.БНС обявиха, че веднъж вече са осъдили Софийската община за прекратяването на \"Луковмарш\" през 2016 г. \"Всички действия на общината срещу нас противоречат на закона. И Фандъкова продължава да не спазва българските закони\", подчертаха националистите.\"Луковмарш\" е насрочен за 17 февруари (събота) от 17:30 часа, сборният пункт е пл. \"Независимост\" пред бившия партиен дом. От БНС отказаха да споделят точния маршрут на шествието, като само отбелязаха, че крайната му точка е къщата на ген. Луков, пред която той е застрелян. БНС очакват около 1500-2000 души да присъстват на проявата.", "date": "2018.02.14", "title": "Организаторите на Луковмарш скочиха срещу еврейските организации, очернящи ген. Христо Луков"}
{"url": "https://news.bg/world/seul-plashta-razhodite-na-severnokoreytsite-na-olimpiadata.html", "text": "Сеул одобри 2,6 милиона долара бюджет за покриване на разходите на севернокорейците, които са в Южна Корея за Зимните олимпийски игри, обявиха официални представители, цитирани от АФП.Лидерът на КНДР Ким Чен-ун похвали гостоприемството на Сеул.2,86 милиарда вона ще покрият разходите за транспорт, хотел, храна и други на 229-членна севернокорейска делегация, в която влиза демонстративен отбор по таекуондо, около 140 музикални изпълнители и други, съобщиха от южнокорейското министерство по въпросите на обединението.Разходите за 22-мата севернокорейски атлети, участващи на игрите, ще бъдат платени отделно от Международния олимпийски комитет, допълват от ведомството.Сеул действа внимателно, за да е сигурно, че посещението на севернокорейците няма да доведе до нарушаване на наложените срещу Пхенян санкции. Също така парите се очаква да бъдат изплатени директно на фирмите, които извършват услугите, за да не попаднат в ръцете на правителството на КНДР.", "date": "2018.02.14", "title": "Сеул плаща разходите на севернокорейците на Олимпиадата"}
{"url": "https://news.bg/crime/poveche-ot-350-mashini-obrabotvat-zasnezhenite-patishta.html", "text": "От Агенция \"Пътна инфраструктура\" съобщават, че над 350 машини са в експлоатация и обработват републиканските пътищата. АПИ призовава шофьорите да карат с повишено внимание и съобразена скорост.Заради метеорологичните условия се очакват заледявания от ниските температури.Снеговалежът е най-интензивен в Софийска област и Родопите - в областите Смолян и Пазарджик. Обработката на настилките продължава, за да се осигури безопасността на пътуването при зимни условия.Около обяд се очаква спиране на валежите и понижение на температурите, което е предпоставка за заледяване по усойните места.Няма ограничение при преминаването през високопланинските проходи \"Републиката\", \"Ришки\", \"Котленски\", \"Печинско\", \"Айтоски\", \"Обзорски\", \"Рожен\" и \"Предел\". За всички видове превозни средства е забранено преминаването през \"Троянски\". Забранени за МПС над 12 т е движението през \"Превала\", \"Петрохан\" и \"Шипка\". През \"Вратник\" и \"Твърдишки\" е ограничено преминаването за камионите над 10 т, а през \"Дюлински\" и \"Пампорово\" за МПС над 3,5 т.", "date": "2018.02.14", "title": "Повече от 350 машини обработват заснежените пътища"}
{"url": "https://news.bg/regions/kola-se-zapali-pred-parlamenta.html", "text": "Автомобил пламна пред парламента. Бързата намеса на служителите на реда е предотвратила сериозен инцидент. Шофьорът на подпалилото се пежо не е пострадал. Движението не е затруднено.И към момента автомобилът все още е пред сградата на Народното събрание. До нея има една кола на полицията и друг автомобил на Жандармерията.", "date": "2018.02.14", "title": "Кола се запали пред парламента"}
{"url": "https://news.bg/world/eksploziya-raztarsi-tsentara-na-birmingam.html", "text": "Експлозия разтърси центъра на Бирмингам. Евакуирани са театъра и библиотеката, съобщи в. \"Мирър\".Хората споделят, че са чули \"огромен взрив\", отбелязва в. \"Телеграф\".По първоначална информация става въпрос за техническа неизправност в мазето на театъра, пише Би Би Си. Засега няма данни за пострадали, но районът остава отцепен.", "date": "2018.02.14", "title": "Експлозия разтърси центъра на Бирмингам"}
{"url": "https://news.bg/press/novi-zaplati-za-prezidenta-11-044-lv-darzhavnata-administratsiya-hem-raste-hem-bogatee.html", "text": "Нови заплати - за президента 11 044 лв.Рекордът принадлежи на държавния глава. Неговата заплата се получава, като се удвои депутатската. Досега основата му беше 6486 лв., но според новите данни на НСИ трябва да стане 7080 лв. месечно.Президентът взема и по 1,6% за всяка прослужена година отгоре, а Румен Радев има 35 години стаж в армията, т.е. трябва да получава още 56% отгоре. Това прави общо 11 044 лв. месечно. В началото на мандата му заплатата му заедно с класовете беше 9285 лв., или само за около една година тя е нараснала с почти 2000 лв., което прави над 20%.Летим директно от София до Пекин\"Работим за директна авиолиния София - Пекин\", съобщи министърът на туризма Николина Ангелкова.Тя уточни, че има работна група, която разработва този проект.Стълпотворение в Байлово, млади и стари прииждат, за да отдадат почит пред дядо Добри Цяла нощ ще продължи поклонението пред тленните останки на дядо Добри. Той ни напусна преди няколко часа на 103 години, след кратко боледуване. Поклонението е в църквата в село Байлово, където и към момента продължават да се тълпят млади и по-възрастни, за да отдадат почит пред Живия светец или Благодетеля от Байлово, както бе наричан приживе дядо Добри. Погребението му ще е утре..ВМРО настоява пред КС за \"легитимен превод\" на Истанбулската конвенцияВМРО настоява Конституционният съд да даде ход на делото за Истанбулската конвенция едва след като бъде направен легитимен превод на документа.От движението припомниха в декларация, че именно несъстоятелността на българския превод беше използвана като мотив в основната битка на поддръжниците на Конвенцията на Съвета на Европа за превенция и борба с насилието над жени и домашното насилие.Държавната администрация хем расте, хем богатееВъпреки клетвите на управляващите, че с ударни стъпки вървят към електронно правителство, което ще доведе до съкращения на чиновниците, държавната администрация не само не намалява, а е успяла да се увеличи до 112 865 души на трудов и служебен договор. Това показват данни на НСИ за наетите лица в сектор \"Държавно управление\" в края на декември 2017 г. В сравнение с края на януари същата година увеличението е с 2287 бройки. Увеличава се и средната заплата на чиновниците - от 1135 лв. през последното тримесечие на 2016 г. на 1219 лв. в края на м.г., което е 7.4% ръст.Новата битка за лифтовете и пиститеДепутати от ГЕРБ и \"Обединени патриоти\" внесоха законопроект за промени в закона за горите, който да разреши някои от проблемите на ски курортите в страната. Текстът предлага да се учредява право на строеж в горските територии без промяна на предназначението на земите, когато се отнася за \"ски писти, станции и стълбове на лифтове и влекове, включително за нуждите на основен ремонт и реконструкция на съществуващите такива\".", "date": "2018.02.14", "title": "Нови заплати - за президента 11 044 лв., Държавната администрация хем расте, хем богатее"}
{"url": "https://news.bg/world/gugal-pusna-dudal-za-sveti-valentin.html", "text": "\"Гугъл\" пусна дудъл за свети Валентин.Вярна на своя стил търсачката отбеляза продължаващите в Южна Корея Зимни олимпийски игри.", "date": "2018.02.14", "title": "\"Гугъл\" пусна дудъл за свети Валентин"}
{"url": "https://news.bg/world/pravitelstvoto-na-holandiya-otselya.html", "text": "Правителството на Холандия оцеля във вот на недоверие, предаде АП.Оставката на премиера Марк Рюте беше подкрепена от 43 депутата, а 101 гласуваха \"против\".Тя беше поискана от лидера на холандската крайна десница Партия на свободата Герт Вилдерс.Във вторник Халбе Зейлстра подаде оставка като външен министър. Той остана едва четири месеца на поста.Той призна пред депутатите, че излъгал, че е присъствал през 2006 г. на среща с руския президент Владимир Путин.", "date": "2018.02.14", "title": "Правителството на Холандия оцеля"}
{"url": "https://news.bg/world/dozhivoten-zatvor-za-atentator-ot-nyu-jork.html", "text": "Две доживотни присъди получи атентаторът от Ню Йорк Ахмад Рахими, предаде АП.Той беше арестуван и обвинен, след като в нощта на 17 септември 2016 година бомба избухна в квартала Челси в Ню Йорк. Втората бомба беше намерена на няколко пресечки на 27-та улица, но беше обезвредена.Тогава бяха ранени 30 души в Ню Йорк, припомня Си Ен Ен.Ахмад Рахими е американец от афганистански произход.", "date": "2018.02.14", "title": "Доживотен затвор за атентатор от Ню Йорк"}
{"url": "https://news.bg/world/tramp-dari-zaplata-si-za-magistrali.html", "text": "Президентът на САЩ Доналд Тръмп е дарил заплатата си за магистрали, предаде АП.Става дума за $100 000. Те са получени за последното тримесечие.Дарението на Тръмп идва ден, след като той представи план от $1,5 трлн. за модерни пътища в САЩ.Инициативата беше част от предизборната му кампания. От стъпването си в длъжност Тръмп дарява президентската си заплата. Тя е в размер на $400 000 годишно.", "date": "2018.02.14", "title": "Тръмп дари заплата си за магистрали"}
{"url": "https://news.bg/world/sasht-iran-e-zaplaha-za-regiona.html", "text": "Иран разполага с най-големия арсенал от балистични ракети в Близкия изток. За това предупреди директорът на американското Национално разузнаване Дан Коутс. Той говори пред специалната комисия по разузнаването в Сената на американския Конгрес.Освен това Техеран може да нанесе удари по цели, намиращи се на разстояние до 2000 километра от границата на страната. Военният потенциал на страната представлява заплаха за САЩ, за техните войски, дислоцирани в района, и за техните съюзници.От друга страна през 2016 г. Русия достави зенитно-ракетния комплекс С-300 и осигури на Иран най-напредналата система за противоракетна отбрана.", "date": "2018.02.14", "title": "САЩ: Иран е заплаха за региона"}
{"url": "https://news.bg/world/boing-777-katsna-avariyno-na-havaite.html", "text": "Самолетът на американската авиокомпания United Airlines \"Боинг 777\" извърши аварийно кацане във вторник на международното летище в Хонолулу на Хавай, съобщава Ройтерс.Причината е била вибрация в десния двигател. Това се дължи на факта, че външната обвивка на двигателя е била нарушена по време на полет над Тихия океан.Инцидентът се е случил по време на полет от Сан Франциско до Хонолулу. На борда на самолета е имало повече от 370 пътници и членове на екипажа. Кацането в Хавай беше успешно, предаде агенция Федералната авиационна администрация на САЩ. ", "date": "2018.02.14", "title": "Боинг 777 кацна аварийно на Хаваите"}
{"url": "https://news.bg/world/kolumbiya-venetsuela-e-pred-humanitarna-kriza.html", "text": "Венецуела е изправена пред хуманитарна криза. По тази причина е нужно да се създадат коридори за оказване на помощ на бедстващото население на латиноамериканската страна.За това призова външният министър на Колумбия Мария Анхела Олгин.Тя поиска от ръководството на съседна държава да помисли за гражданите си, като отбеляза, че Колумбия и Бразилия са изправени пред впечатляващ поток на бежанци от Венецуела.Той се е увеличил четирикратно за последната година.Венецуела се намира тежка икономическа криза. В страната липсват лекарства и основни храни.През последните дни се засилиха призивите към Каракас да отложи президентските избори и да се търси диалог с опозицията.Президентът Николас Мадуро обаче се стреми към преизбиране.", "date": "2018.02.14", "title": "Колумбия: Венецуела е пред хуманитарна криза"}
{"url": "https://news.bg/world/edin-chovek-e-zaginal-v-yuta.html", "text": "Един човек е загинал, а други двама са били ранени при стрелба в американския щат Юта.Това съобщава АП.Инцидентът е станал в град Уест Вали.Полицията е отцепила района. Издирва се убиецът. В момента не се разкриват повече подробности.", "date": "2018.02.14", "title": "Един човек е загинал в Юта"}
{"url": "https://news.bg/bulgaria/14-fevruari-uspenie-na-sv-kiril-slavyanobalgarski.html", "text": " На 14 февруари св. Православна църква чества успението на св. Константин-Кирил Философ. Според известното кратко житие на Константин Философ, наречен в монашеството Кирил, произхождал от знатни родители Лъв и Мария, солунски славяни. Високото положение на бащата и богатите дарования на момчето отворили вратите на знаменитата Магнаурска школа в Цариград, където Константин учил заедно с децата на византийските царе и боляри под ръководството на известни учители и на учения Фотий, бъдещия цариградски патриарх.Завършил образованието си с прозвището Философ, той бил назначен за патриаршески библиотекар и преподавател по философия. На него били възлагани и разни поръчения от обществен характер. Отегчен от суетата на тоя свят, Константин избягал тайно в манастира на малоазийския Олимп при своя брат Методий, където именно извършил в пост и молитва приснопаметното си дело - да създаде славянска азбука и да преведе свещените книги на Православната църква на езика на солунските българи.Папа Адриан II (в средата с ореол) посреща Св. св. Кирил и Методий в Рим през 868 г. Стенопис от църквата \"Сан Клементе\" (XI век)Облечен в такова всеоръжие, той с брата си бил изпратен от византийския император Михаил ІІІ в славянските страни Моравия и Панония, за да спечели за християнството тамошните славяни чрез бащиния им език. Но чувствително били засегнати интересите на местното германо-латинско духовенство. То било враждебно настроено към славянския език и започнало борба против тях.На двамата братя - славянски просветители се наложило да се отправят в Рим и да защитят своето дело от враговете пред самия римски папа.В Рим Константин Философ тежко заболял; бил постриган в монашество с името Кирил и подир 50 дни починал на 14 февруари 869 година. Сам папа Адриан извършил погребението му в църквата \"Св. Климент Римски\".Житието на св. Кирил било написано от св. Климент Охридски при непосредствено сътрудничество на св. Методий, Моравски архиепископ, брат на св. Кирил.Службата му е много древна. Тя се е запазила до нас в 12 ръкописа, най-старите от които са от ХІ век.", "date": "2018.02.14", "title": "14 февруари - Успение на св. Кирил Славянобългарски"}
{"url": "https://news.bg/bulgaria/tri-legendi-za-sveti-valentin.html", "text": "Историята разказва, че името на празника идва от християнски мъченици на име Валентин. В ранните списъци на светците фигурират поне трима светци и мъченици с името Валентин, чествани на 14 февруари.Денят на Свети Валентин обаче най-често се свързва с римския свещеник Валентин, обезглавен на 14 февруари 269 г. Официално празникът се чества от 496 г., когато папа Геласий Първи обявява мъченика за светец, а датата 14 февруари за ден за почитането му.Датата 14 февруари започва да се свързва с романтичната любов през Средновековието. През XIV век на този ден започват да се разменят любовни послания под формата на валентинки.Една от версиите на историята за Деня на Свети Валентин разказва, че Валентин се влюбил в дъщерята на тъмничаря си. Малко преди часа, определен за смъртта му, той ѝ изпратил бележка и я подписал \"от твоя Валентин\". Той обаче останал жив и тези, които знаели за това, разпространили приказката.Друга легенда разказва, че Клавдий не искал мъжете да се женят по време на война, защото вярвал, че необвързаните са по-добри войници. Епископ Валентин се противопоставил на този закон и провеждал тайно сватбени церемонии. Заради това бил хвърлен в затвора и след това екзекутиран по заповед на императора на 14 февруари.Древните римляни празнуват Деня на любовта на 14 февруари, като отправят молитви към богинята на брака и майчинството Юнона. Момичетата, които си търсят мъж, пишат писмо и го хвърлят в дълбока кутия. Този, който го извади, става техен съпруг.По традиция на този ден влюбените празнуват любовта си с подаръци, балони, цветя, романтични вечери.", "date": "2018.02.14", "title": "Три легенди за Свети Валентин"}
{"url": "https://news.bg/weather/dazhdovna-sryada.html", "text": "Днес ще бъде предимно облачно, с валежи от дъжд, а в Източните Родопи и източните райони на Горнотрокийската низина е възможно и да прегърми. Дъждът в Северозападна и високите полета на Западна България за кратко ще премине в сняг, но още преди обяд валежите там ще започнат да спират. През нощта срещу четвъртък и в североизточните райони от страната ще спре да вали.Това съобщиха от НИМХ към БАН.Облачността от югозапад ще започне да се разкъсва. Ще духа умерен до силен югоизточен вятър, който ще започне да се ориентира от северозапад, най-напред, още сутринта в Северозападна България. Максимални температури между 4° и 9°, в крайните югозападни и югоизточни райони до 11°, в София около 4°.Атмосферното налягане ще бъде значително по-ниско от средното за февруари, но през деня ще започне да се повишава.В планините ще бъде облачно с валежи от сняг, които след обяд от югозапад ще спират, а облачността ще се разкъсва. Ще духа умерен и силен юг-югозападен вятър, който през деня ще се ориентира от северозапад. Максимална температура на височина 1200 метра около 2°, на 2000 метра - около минус 4°.Над Черноморието ще бъде облачно и дъждовно. Ще духа умерен до силен югоизточен вятър, който към края на деня ще се ориентира от северозапад. Максималните температури ще са 7-10°, температурата на морската вода е 5-7°. Вълнението на морето ще е 3-4 бала.", "date": "2018.02.14", "title": "Дъждовна сряда"}
{"url": "https://news.bg/world/pochina-prints-henrik-83-godishniyat-saprug-na-datskata-kralitsa.html", "text": "Датският принц Хенрик, съпруг на кралица Маргрет е починал във вторник вечерта в замъка Фредсенборг, съобщава \"Ройтерс\".Той бе на 83 години и преди две седмици е диагностициран с доброкачествен тумор. \"Негово кралско величие принц Хенрик почина мирно в съня си ... Нейно величество кралицата и двамата им синове бяха до него\", се казва в изявление. - Принцът, родом от Фрнация е хоспитализиран след заболяване, започнало по време на частно пътуване до Египет. Малко преди смъртта си, той е прехвърлен от болница в Копенхаген в замъка, северно от града, където е искал да прекара \"последния си час\". Принц Хенрик предизвика спорове през август 2017 г., когато обяви, че не желае да бъде погребан до кралицата, нарушавайки 459-годишна традиция. Тогава той обяви, че е недоволен, че тя никога не го е признала за равен. Малко след това дворецът съобщава, че принцът страда от деменция. Приживе, той е носел титлата принц Консорт, но се е отказал от нея, когато се оттегля от служебните си задължения през 2016 г.Той често е говорил за своето чувство на неудовлетвореност от това, че му е отказана титлата \"Крал\" вместо \"Принц Консорт\". В Дания принцесата традиционно става кралица, когато съпругът й заема трона, но мъж не става крал, когато ролите са обърнати.След като датски референдум от 2009 г. подкрепя равнопоставеността на половете в кралската приемственост, Хенрик отбелязва: \"Надявам се, че мъжете ще бъдат равни като момичетата\", насърчавайки по-нататъшно разискване и кратка подкрепа в парламента в полза на желанието му да получи титлата крал.Обичан и критикуван от датчаните заради аристократичното си поведение, най-онагледено с колоритните му дрехи и сериозния френски акцент, през последните си години Хенрик намира подкрепа сред датската младеж с нарушаване на датските норми.През 2016 г. принцът се отказва от титлата принц Консорт, оттегля се от служебните си задължения и прекарва голяма част от времето си в собствените си лозя и в замъка Château de Cayx, Франция, въпреки че е все още официално живее с кралицата.Известен с любовта си към виното и храната, принцът е автор и на няколко стихотворения, скулптури и книги за готвене.Роден, Анри Мари Жан Андре де Лаборде де Монпет във Франция през 1934 г., той се жени за Маргрет през 1967 г. Хенрик има двама сина от кралицата, коронованият принц Фредерик и принц Йоахим.", "date": "2018.02.14", "title": "Почина принц Хенрик, 83-годишният съпруг на датската кралица"}
{"url": "https://news.bg/regions/patnite-nastilki-sa-predimno-mokri-po-visokite-mesta-sa-chastichno-zaledeni.html", "text": "Информация за състоянието на републиканските пътищаТемпературите са в интервала от -4° до +7°. Времето над цялата страна е облачно.Слаб вятър духа в областите Бургас, Кюстендил, Пловдив, Разград, Силистра Смолян, София, Стара Загора, Хасково и Шумен.Слаб дъжд вали в областите Благоевград, Бургас, Варна, Видин, Враца, Добрич, Кюстендил, Кърджали, Пазарджик, Пловдив, Плевен, Русе, Силистра, Смолян, София, Стара Загора и Хасково.Сняг вали в областите Благоевград, Видин, Враца, Кюстендил, Ловеч, Монтана, Пазарджик, Перник, Сливен, Смолян и София.Пътните настилки са предимно мокри, като по високите и усойни места са частично заледени и обработени.Намалена видимост поради мъгла:- до 20 м на АМ \"Хемус\" от км 30 до км 39 /обл. София/, в проходите \"Шипка\" и \"Републиката\" /обл. Ст. Загора/;- до 50 м в района на Обзор-Слънчев бряг /обл. Бургас/, гр. Микре /обл. Ловеч/, АМ \"Тракия\" /обл. Пазарджик/;- до 100 м на АМ \"Тракия\" /обл. Бургас/, в района на с. Панагюрски колонии /обл. Пазарджик/, областите Плевен и Разград; Ограничено е движението по пътната връзка София-Костенец на пътен възел \"Мухово\" на АМ \"Тракия\" при км 46 в посока гр. Костенец и гр. Ихтиман поради ремонтни дейности.Обходни маршрути:- за направлението София - Костенец през пътен възел \"Ихтиман\" при км 34+000.- за направленията Ихтиман - Пловдив и Костенец - Пловдив през пътен възел \"Церово\" при км 69+167. Движението по АМ \"Тракия\" в посоките София - Бургас и обратно е без ограничения. През пътния възел може да се минава идвайки от Бургас в посока гр. Костенец и гр. Ихтиман. Срок до 30.04.2018 г.;Движението по АМ \"Тракия\" в тунел \"Траянови врата\" в посока Бургас се осъществява в една лента поради аварийни ремонтни дейности в светлата част на денонощието на осветителната инсталация в активната и изпреварваща ленти. Движението се извършва поетапно в двете ленти. Срок до 14.02.2018 г. няма ограничения. няма ограничения. няма ограничения. няма ограничения. няма ограничения.- \"Върбишки\" - затворен за всички МПС. Срок: целогодишно;- \"Златишки\" - затворен за всички МПС. Срок: целогодишно;- \"Троянски\" - забранен за всички МПС;- \"Айтоски\" - отворен за всички МПС;- \"Котленски\" - отворен за всички МПС;- \"Обзорски\" - отворен за всички МПС;- \"Предел\" - отворен за всички МПС;- \"Републиката\" - отворен за всички МПС;- \"Ришки\" - отворен за всички МПС;- \"Рожен\" - отворен за всички МПС;- \"Печинско\" - отворен за всички МПС;- \"Вратник\" - забранен за МПС над 10 т. Срок: целогодишно;- \"Дюлински\" - забранен за МПС над 3,5 т. Срок: целогодишно;- \"Пампорово\" - забранен за МПС над 3,5 т. Срок: целогодишно;- \"Петрохан\" - забранен за МПС над 12 т;- \"Превала\" - забранен за МПС над 12 тона с ремаркета и полуремаркета;- \"Твърдишки\" - забранен за МПС над 10 т. Срок: целогодишно;- \"Шипка\" - забранено е движението на МПС, предназначени за превоз на товари с технически допустима максимална маса над 12 тона от категория N3, както и тегленето на ремаркета и полуремаркета с технически допустима максимална маса над 10 тона от категория О4. Срок: целогодишно.ОГРАНИЧЕНИЯ В ДВИЖЕНИЕТО НА МПС ПО ПЪРВОКЛАСНАТА ПЪТНА МРЕЖА:- път I-1 /Е79/ Граница Румъния-Видин-Монтана-Враца-София-Благоевград-Кулата-граница Гърция:: при км 121+919 се забранява влизането в с. Сумер на тежкотоварни превозни средства над 10 т. по общински път \"пътна връзка за с. Сумер\". Движението на МПС при км 120+390 от Монтана посока Вършец се отклонява по път ІІІ-1621 Сумер-Вършец. Срок до 18.11.2018 г.; Забранено е движението на всички МПС в участъка Жерково-Елешница от км 224+600 до км 229+700 поради намален габарит на пътното платно. Срок до 01.09.2018 г.;от км 276+162 /Александров мост/ до км 282+485 до г-ца с област Перник - забранено движението на товарни МПС над 12 т. Срок до 13.09.2018 г.; въведено е реверсивно движение по път I-1 София - Перник в участъците от км 276+162 /Александров мост/ до км 277+610 /начало четири лентов път/ и от км 278+910 /край четири лентов път/ до км 282+038 /бензиностанция \"Лукойл\"/ както следва:- всяка неделя, както и в последния почивен /празничен/ ден, от 10:00 ч. до 18:00 ч.: две ленти за движение в посока влизане в София и една лента за движение в посока изход от СофияПрез останалото време от седмицата остава в сила постоянната организация на движение, която осигурява две ленти в посока изход от София и една лента в посока София. Срок до 31.03.2018 г. ограничено е движението за тежкотоварни автомобили с тегло над 15 т в участъка от пътен възел \"Даскалово\" посока Владая. Участъкът с ограничение за територията на ОПУ-Перник е от км 282+485 (граница ОПУ София) до км 287+183 (п.в. \"Даскалово\"); от км 276+162 /Александров мост/ до км 282+485 до г-ца с област Перник - забранено движението на товарни МПС над 15 т.; Срок 13.09.2018 г.; въведено е реверсивно движение по път I-1 София - Перник в участъците от км 285+660 /кръстовище Драгичево/ до км 286+847 /бензиностанция \"Петрол\"/ както следва:- всеки петък, както и в последния работен ден преди празници, от 12:00 ч. до 20:00 ч., и в първия почивен /празничен/ ден от 08:00 ч. до 14:00 ч.: две ленти в посока Перник и една лента в посока СофияПрез останалото време от седмицата остава в сила постоянната организация на движение, която осигурява две ленти в посока влизане в София и една лента в посока изход от София.По преценка на директорите на ОПУ, съобразно метеорологичните условия и пътната обстановка, реверсивното движение може да бъде отменено или цитираните часови периоди да бъдат променяни; Срок до 31.03.2018 г.- път І-2 Граница Румъния-Русе-Цар Калоян-Разград-Шумен-Девня-Варна: няма ограничения.- път І-3 Гара Бяла-Плевен-Луковит-Коритна-Ябланица-Ботевград: Правец-с.Разлив-Трудовец-Ботевград - забранено движението на МПС над 12 т в участъка от км 193+345 /отклонение за п.в. \"Правец\"/ до км 204+200 /заустване в път І-1 Видин-Враца-Ботевград/. Обходен маршрут: АМ \"Хемус\" /за п.в. \"Правец\"/-път ІІ-17 (Мездра-Ботевград)-п.в. І-3-п.в. \"Ботевград\" на АМ \"Хемус\" и обратно. Срок до 30.09.2018 г.- път І-4 Коритна-Български Извор-Микре-Севлиево-В. Търново-Омуртаг-Търговище-Шумен: няма ограничения.- път І-5 Русе-В.Търново-Шипка-Стара Загора-Хасково-Кърджали-Маказа-граница Гърция: Черноочене-Кърджали - ограничено е движението на МПС над 15 т. Срок до 21.12.2018 г.Обходен маршрут: път І-5-път ІІІ-505 /с. Манастир/-път ІІІ-507-Г. Войводино-Мост- Чифлик-Кърджали.; Надлез Кирково - ГКПП \"Маказа\" - ограничено движението на МПС над 3,5 т. Срок до 21.12.2018 г.- път І-6 Граница Македония-Гърляно-Кюстендил-Перник-София-Пирдоп-Карлово-Сливен-Карнобат-Бургас: Движение в една лента от км 78+500 до км 79+500 поради аварийни дейности. Движението се осъществява в активната лента посока Радомир - Перник и е регулирано с пътни знаци. Срок до 31.03.2018 г.- път І-7 Граница Румъния-Силистра-Дулово-Преслав-Върбишки проход-Петолъчката-Елхово-Лесово-граница Турция: няма ограничения.- път І-8 Граница Сърбия-Драгоман-София-Ихтиман-Пазарджик-Пловдив-Хасково-Капитан Андреево-граница Турция:  Вакарел-Ихтиман от км 110+700 до км 118+800 - ограничено движение за всички МПС, поради намален габарит на пътното тяло. Поставена е необходимата сигнализация указваща забраната. Срок до 30.09.2018 г.; от км 370+500 до км 377+900 в участъка гр. Свиленград-Капитан Андреево - затворен за движение на МПС, поради пропадане на насип. Обходен маршрут: гр. Свиленград-п.в. \"Свиленград\"-АМ \"Марица\"-п.в. \"Капитан Андреево\"-с. Капитан Андреево.- път І-9 граница Румъния-Дуранкулак-Балчик-Варна-Бургас-Звездец-Малко Търново-граница Турция:  Кранево-Варна при км 83+100 - ограничено движение на МПС над 10 т. Обходен маршрут: Кичево-Оброчище. Срок до 28.02.2018 г.; Движението по път I-9 Бургас - Слънчев бряг в участъка обход на гр. Ахелой се осъществява с повишено внимание спрямо поставената вертикална сигнализация поради обезопасяване на движението в следствие на ремонтни дейности. Срок до 30.10.2018 г.Временно са въведени следните ограничения за движение на МПС: няма ограничения.Временно са въведени следните ограничения за движение на МПС:Път III-908: Движението по път III-908 Варовник - Вълчаново ханче от км 20+000 до 39+200 е ограничено на МПС над 10 т. поради стесняване на пътното платно. Срок до 31.12.2018 г;Път III-908: Движението по път ІІІ-908 от разклона за с. Варовник до кръстовището с път II-79 от км 22+400 до км 39+300 е ограничено за МПС над 10 т поради намален габарит на пътното тяло. Срок до 31.12.2018 г;Път III-7306: Движението по път ІІІ-7306 Черница - Сунгурларе - Чубра е ограничено за МПС над 10 т поради намален габарит на пътното тяло. Срок 31.12.2018 г.Временно са въведени следните ограничения за движение на МПС: няма ограничения.Временно са въведени следните ограничения за движение на МПС: Път III-407: Движението по път ІІІ-407 Лозен - Полски Тръмбеш е ограничено за движението на МПС с обща маса над 12 т поради намален габарит на пътното тяло. Срок до 05.07.2018 г.Обходен маршрут: Лозен - Драганово - Янтра - Поликраище - Полски Тръмбеш;Път III-551: Движението по път ІІІ-551 Дебелец - Средни колиби - Елена е ограничено за МПС над 10 т поради намален габарит на пътното тяло.Обходен маршрут: Дебелец - В. Търново - Лясковски кантон - Миндя - Елена и обратно. Срок до 05.07.2018 г.Път III-4073: Движението по път ІІІ-4073 Царски извор - Драганово от км 0+000 до км 5+500 е ограничено поради свлачище.Обходен маршрут: Царски извор - Сушица - Драганово и обратно. Срок целогодишно.Път III-4082: Движението по път ІІІ-4082 Чешма - Кесарево е ограничено за МПС над 3,5 т поради намален габарит на пътното тяло. Срок до 05.07.2018 г.Обходен маршрут: Чешма - Сливовица - Горско Ново село - Джулюница - Кесарево.Временно са въведени следните ограничения за движение на МПС:Път III-1411: Движението по път III-1411 с. Слана Бара - Видин при км 24+990 е ограничено за МПС над 5 т поради компрометирано експлоатационно състояние на мост.Обходен маршрут: Видин - път II-14 до пътно кръстовище на км 3+217 през с. Слана Бара до път III-1411. Срок до 31.01.2018 г.Временно са въведени следните ограничения за движение на МПС:Път II-11: Движението по път ІІ-11 Оряхово - Лесковец - граница с област Плевен от км 118+000 до км 119+000 е ограничено за МПС над 3.5 т. поради свлачищни процеси и деформации в асфалтовата настилка.Обходен маршрут: Оряхово - Селановци /път ІІІ-306/ Галово - Остров /пътища ІV-ти клас/-път ІІ-11-граница Плевен. Срок 31.03.2018 г.Път ІІІ-161: Движението по път ІІІ-161 Ребърково - Люти дол от км 0+000 до км 8+700 се осъществява при стеснение в двете посоки и ограничение за движението на МПС над 10 т от км 0+000 до км 5+900 и над 3,5 т от км 5+900 до км 8+700, поради свлачищни процеси. Срок 31.03.2018 г.Път III-308: Движението по път ІІІ-308 Своде - Караш - Хубавене - Роман в участъка от село Караш до село Хубавене е ограничено поради свлачище от км 25+000 до км 25+200. Срок 31.03.2018 г.Обходен маршрут: Роман - Ябланица - Осикова Лъкавица - Правешка Лъкавица - Караш за пътуващите от Роман за Караш. Ябланица - Роман - Хубавене за пътуващите от София и Ловеч.Път III-1002: Движението по път III-1002 Враца-Леденика се осъществява при стесняване на една от лентите за движение:- от км 5+150 до км 5+200 - стесняване лявата лента за движение поради деформация на пътната настилка. Срок до 31.03.2018 г.- от км 12+150 до км 12+200 - стесняване на дясната лента за движение поради възникнали свлачищни процеси. Срок до 31.03.2018 г.Временно са въведени следните ограничения за движението на МПС:Път III-403: Движението по път III-403 с. Кормянско - с. Малък Вършец при км 10+080 е ограничено за МПС с ширина, включително на товара, по-голяма от 3,30 м поради стеснен участък при мост над р. Крапец. Сигнализирано е с пътен знак В15.Обходен маршрут: за МПС над 3,30 м по път III-401 Граница Ловеч - /Кормянско - Малък Вършец/ - при км 46+800 по общински път до III-403 в с. Малък Вършец. Срок до 31.03.2018 г.Път III-3011: Движението по път III-3011 Крамолин - В. Търново от км 22+129 до км 28+380 е ограничено за МПС над 10 т поради намален габарит на пътното тяло при км 26+444. Срок до 30.06.2018 г.Път III-5004: Движението по път III-5004 Граница В. Търново - Дряново - Габрово - граница Ст. Загора от км 10+940 до км 11+550 съвпадащ с ул. Малина в гр. Габрово е ограничено поради извършване на строителни дейности.Обходен маршрут: за квартал Чехлевци: по път III-5004, път II-44, път III-4404. Поставена е необходимата сигнализация. Срок до 31.08.2018 г.Временно са въведени следните ограничения за движение на МПС: няма ограничения.Временно са въведени следните ограничения за движение на МПС: Път ІІІ-6222: Движението по път ІІІ-6222 Смоличано - Пелатиково от км 10+000 до км 14+000 е ограничено поради пропадане на част от пътното платно при км 10+650, км 11+720, км 12+830 и км 13+360. Срок до 31.03.2018 г.Временно са въведени следните ограничения за движение на МПС: Път III-5009: Движението по път ІІІ-5009 Зорница - Бели пласт - Стремци - Черноочене - Кърджали е ограничено за МПС над 12 т.Обходен маршрут: по път I-5 Хасково - Кърджали и път III-507 Кърджали - Мост през с. Мост. Срок до 21.12.2018 г.Временно са въведени следните ограничения за движение на МПС:Път III-3505: Движението по път III-3505 Казачево - Стефаново от км 0+000 до км 8+500 е ограничено за МПС над 12 т поради пропадане на тротоар и подпорна стена при км 1+250 в с. Казачево, където има и стесняване на едната лента за движение. Водачите да се движат със съобразена скорост и повишено внимание. Срок до 30.04.2018 г.:Временно са въведени следните ограничения за движение на МПС:Път II-81: Движението път ІІ-81 Берковица - Монтана от км 86+200 до км 97+800 се осъществява в една лента поради аварийно запълване на появили се деформации на пътната настилка със студена смес. Срок до 31.01.2018 г.Път ІІІ-112: Движението по път ІІІ-112 Дъбова Махала - Смирненски - Славотин - Студено Буче - Монтана е ограничено за МПС над 12 т поради изпълнение на строително-монтажни работи. Останалите автомобили да се придвижват с повишено внимание. Срок до 31.03.2018 г.Път III-8104: Движението по път ІІІ-8104 Замфирово - Пърличево от км 7+000 до км 7+700 е ограничено за МПС над 12 т поради пропадане на част от едната лента и банкета. Движението се осъществява двупосочно в една лента. Скоростта на движение е ограничена до 50 км/ч и е сигнализирано с пътни знаци. Срок до 31.03.2018 г.Временно са въведени следните ограничения за движение на МПС:Път III-842: Движението по път III-842 Юндола - Белово е ограничено за МПС над 12 т. с ремаркета и полуремаркета.Обходен маршрут: Белово-Варвара-Велинград-Юндола.Път III-3704: Движението по път III-3704 Пазарджик - Ветрен при км 11+485 в с. Бошуля е ограничено за МПС над 10 т.Обходен маршрут: гр. Пазарджик, път I-8 с. Звъничево - Септемврийски ханчета, път III-8402 гр. Септември, кръгово кръстовище с път III-3704 с. Бошуля. Срок до 18.09.2018 г.Временно са въведени следните ограничения за движение на МПС:Път ІІІ-637: Движението по път ІІІ-637 от с. Мрамор до разклон за с. Лева река е ограничено за МПС над 10 т. Срок до 31.03.2018 г.Временно са въведени следните ограничения за движение на МПС: Път III-118: Движението по път ІІІ-118 в чертите на гр. Долна Митрополия от км 23+057 до км 24+038 е ограничено за всички МПС, поради ремонтни дейности.Обходен маршрут: през съседни улици в града, съгласно поставената вертикална сигнализация. Срок - целогодишно.Път ІІІ-301: Движението по път III-301 край регулация с. Козар Белене - начало регулация гр. Левски от км 1+750 до км 5+753 е ограничено за МПС общо тегло над 7 т.Обходен маршрут: път III-303 Българене - Малчика - Аспарухово - Левски. Срок - целогодишно.Път ІІІ-304: Движението по път III-304 Изгрев - Трънчовица - Бацова махала - Новачене - Дебово от км 0+030 до км 24+650 е ограничено транзитното движение на МПС над 15 т.Обходен маршрут: по път ІІ-34 Плевен - Никопол. Срок - целогодишно.Път III-3004: Движението по път III-3004 в гр. Долна Митрополия от км 6+199 до км 8+027 е ограничено за всички МПС поради подмяна на ВИК мрежа.Обходен маршрут: по сигнализирана вътрешна улична мрежа в гр. Д. Митрополия. Срок до 28.02.2018 г.Път ІІІ-3004: Движението по път III-3004 Опанец - Долна Митрополия от км 0+000 до км 6+125 в района на с. Опанец е ограничено транзитно движение на МПС над 3.5 т.Обходен маршрут: по път І-3 Бяла - Плевен - Ботевград (от п.в. \"КАТ\" на км 88+973 към п.в. на км 95+099). Срок - целогодишно.Път ІІІ-3005: Движението по път III-3005 Ясен - Търнене - Градина в района на с. Ясен от км 1+793 до км 4+223 е ограничено за движение на МПС над 3.5 т, осигурен е сигнализиран обходен маршрут; Срок - целогодишно.Път ІІІ-3005: Движението по път III-3005 Ясен - Търнене - Градина - Петърница - Бъркач - Беглеж, в района на с. Беглеж от км 21+062 до км 27+123 е ограничено за МПС над 8 т.Обходен маршрут: път ІІІ-3502 Брестовец - Горталово - Беглеж - Бежаново - Ъглен. Срок - целогодишно.Път ІІІ-3006: Движението по път III-3006 Радомирци - Рупци - Червен бряг от км 8+904 до км 9+221 в участъка на свлачище в землището на гр. Червен бряг е ограничено за МПС над 12 т.Обходен маршрут: по път І-3 до гр. Луковит, кръстовище с път ІІІ-306, дясно, до гр. Червен бряг и обратно. Срок - целогодишно.Временно са въведени следните ограничения за движение на МПС:Път II-86: Движението по път II-86 Пловдив - Асеновград от изхода на гр. Пловдив до отклонението за летище Пловдив се извършва двупосочно в едното платно в посока Асеновград поради аварийни ремонтни дейности в участъка. Срок до 25.03.2018г.Път II-86: Движението по път II-86 Асеновград - Нареченски бани е ограничено за МПС с височина над 4 м. през тунелите.Обходен маршрут: път III-866 Кричим - Девин.Път ІІІ-667: Движението по път III-667 Плодовитово - Първомай - Асеновград при км 6+832 в района на мост над р. Марица е ограничено за МПС над 5 т поради намален габарит на пътното платно на стоманения мост на р. Марица.Обходен маршрут: път ІІ-66 Стара Загора - Поповица и път І-8 София - Пловдив - Свиленград.Път III-804: Движението по път III-804 Поповица - Болярци е ограничено за МПС над 12 т поради намален габарит на пътното платно на мост в с. Поповица. Срок до 21.12.2018 г.Път III-861: Движението по път III-861 в отсечката гр. Лъки-пътно кръстовище за хижа Момчил юнак е ограничено за МПС с тегло над 12 т поради намален габарит на пътното тяло. Срок до 31.03.2018 г.Път III-8611: Движението по път III-8611 Белица - Загражден - Давидково в участъка от км 13+500 от Държавно ловно стопанство \"Кормисош\" след с. Белица до границата с област Смолян при км 18+431 е ограничено за всички МПС. Срок до 21.12.2018 г.Временно са въведени следните ограничения за движение на МПС: няма ограничение.Временно са въведени следните ограничения за движение на МПС:Път ІІІ-202: Движението по път III-202 Русе - Щръклево - Нисово - Кацелово при км 36+945 е ограничено за МПС над 10 т поради компрометирано експлоатационно състояние на мост до с. Кацелово при км 36+945 над р. Черни Лом. Едната лента е затворена за движение и е въведен пропускателен режим по свободната лента за движение. Въведено е ограничение на скоростта 40 км/ч. Срок до 26.04.2018 г.Път III-202: Движението по път ІІІ-202 Нисово - Кацелово от км 17+750 до км 33+900 се ограничава за всички МПС за целия зимен период. Срок до 31.03.2018 г.Обходен маршрут: път ІІІ-501 Русе - Иваново - Две могили - път ІІІ-5001 Две могили - Широково - Кацелово и обратно.Път III-501: Движението по път ІІІ-501 Борово - Бяла от км 46+665 до км 51+245 се ограничава за всички МПС за целия зимен период. Срок до 31.03.2018 г.Обходен маршрут: гр. Борово - път І-5 /Русе - В. Търново/ - кръгово кръстовище гр. Бяла и обратно. Срок до 31.03.2018 г.Път ІІІ-5101: Движението по път ІІІ-5101 Борово - Пет кладенци от км 0+000 до км 6+670 е ограничено за МПС над 10 тона.Обходен маршрут: през гр. Бяла. Срок до 26.04.2018 г.Временно са въведени следните ограничения за движение на МПС:Път III-701:Ограничено движение по път ІІІ-701 в участъка Секулово - Тодор Икономово от км 9+454 до км 16+353 за МПС над 3,5 т поради компрометирано състояние на мостово съоръжение.Обходен маршрут за МПС над 3,5 тона: през общински път 70009 Секулово - Прохлада - Браничево, път І-7 Браничево - Пристое - Каолиново, път ІІІ-7005 Каолиново - Тодор Икономово и обратно. Срок до 30.06.2018 г.Временно са въведени следните ограничения за движение на МПС: няма ограничения.Временно са въведени следните ограничения за движение на МПС:Път III-861: Движението по път III-861 в отсечката гр. Лъки-пътно кръстовище за хижа Момчил юнак е ограничено за МПС с тегло над 12 т поради намален габарит на пътното тяло. Срок до 31.03.2018 г.Път ІІІ-8683: Движението по път ІІІ-8683 с. Арда - с. Горна Арда от км 27+000 до км 29+500 е ограничено за МПС с тегло над 10 т поради пропадане и стеснение на една от пътните ленти. Движението в района се регулира с пътни знаци. Срок до 31.03.2018 г.Временно са въведени следните ограничения за движение на МПС:Път II-81: Ограничено движение по път ІІ-81 Монтана - София през проход \"Петрохан\" за автомобили над 12 т.Обходен маршрут: през гр. Своге. Срок до 31.03.2018 г.Път ІІ-82: Движението по път II-82 Костенец - Самоков от км 0+000 до км 39+176 е ограничено за товарни МПС над 10 т в двете посоки. Срок до 30.09.2018 г.Път III-801: Движението по път III-801 Вакарел - Панагюрище е ограничено за МПС с ремаркета и полуремаркета поради намален габарит на пътното тяло. Срок до 31.03.2018 г.Път ІІІ-3701: Движението по път III-3701 в участък от края на с. Ямна до края на област Ловеч от км 16+600 до км 22+300 е ограничено за всички МПС поради свлачищни процеси. Срок до 30.09.2018 г.Обходен маршрут: път II-37 Етрополе - Лъга - Джурово, път I-3 Джурово - Ябланица граница област Ловеч, път III-358 Ябланица - Гложене, път III-3701 Гложене - Черни Вит.Път ІІІ-8001: Движението по път III-8001 Беренде извор - Беренде от км 4+700 до км 9+410 е ограничено за движение на МПС поради намален габарит на пътното платно. Срок до 01.09.2018 г.Път ІІІ-8102: Движението по път III-8102 Чибаовци - Свидня от км 10+000 до км 16+750 е ограничено поради активирали се свлачища. Срок до 30.09.2018 г.Обходен маршрут: до Чибаовци да се ползва път II-81 до Бучин проход, път III-164 Бучин проход - Искрец - Свидня.Временно са въведени следните ограничения за движение на МПС:Път ІІІ-807: Движението по път III-807 в с. Скобелево е ограничено поради аварирал р. Марица при км 7+600.Обходни маршрути:- път ІІ-66 Поповица - Плодовитово - Първомай - Скобелево;- път ІІ-66 Чирпан - Плодовитово - Първомай - Скобелево;- Скобелево - Първомай - Плодовитово - път ІІ-66.Път III-5005: Движението по път III-5005 връх Шипка - връх Бузлуджа от км 0+000 до км 12+213 се ограничава за всички МПС за целия зимен период. Срок до 31.03.2018 г.Път ІІІ-5031: Движението по път III-5031 Опан - Гълъбово е ограничено на МПС над 10 т. Обходен маршрут: път І-5 Стара Загора - Димитровград и път ІІІ-554 Раднево - Гълъбово.Временно са въведени следните ограничения за движение на МПС:Път III-4082: Движението по път III-4082 Капище - Банковец от км 0+000 до 11+300 е ограничено за МПС над 3,5 т поради компрометирано експлоатационно състояние на мостово съоръжение. Срок до 30.04.2018 г.Временно са въведени следните ограничения за движение на МПС:Път III-5009: Движението по път III-5009 Козлец - Кърджали от км 0+000 до км 26+080 e ограничено за МПС над 12 т. Срок до 21.12.2018 г.Временно са въведени следните ограничения за движение на МПС:Път III-701:Ограничено движение по път ІІІ-701 в участъка Секулово - Тодор Икономово от км 9+454 до км 16+353 за МПС над 3,5 т, поради компрометирано състояние на мостово съоръжение.Обходен маршрут: за МПС над 3,5 тона: през общински път 70009 Секулово - Прохлада - Браничево, път І-7 Браничево - Пристое - Каолиново, път ІІІ-7005 Каолиново - Тодор Икономово и обратно. Срок до 30.06.2018 г.Път ІІІ-731: Движението по път III-731 Радко Димитриево - Друмево e ограничено за МПС над 10 т поради свлачищни процеси. Срок до 21.05.2018 г.Обходен маршрут: Шумен - Овчарово - Друмево.Временно са въведени следните ограничения за движение на МПС:Път ІІІ-7008: Движението по път III-7008 Елхово - Изгрев от км 2+440 до км 2+560 е ограничено поради компрометирано експлоатационно състояние на дървен мост над р. Тунджа.Обходен маршрут: по изграден обходен път до моста с ограничение на скоростта до 30 км/ч. Срок до 31.03.2018 г.;Път ІІІ-7008: Движението по път III-7008 Малък манастир - Голям манастир от км 18+059 до км 18+123 се осъществява в една лента, поради пропаднала настилка и пропаднал насип. Движението се регулира чрез пътни знаци. Срок до 31.03.2018 г.", "date": "2018.02.14", "title": "Пътните настилки са предимно мокри, по високите места са частично заледени"}
{"url": "https://news.bg/regions/do-250-lv-globa-za-sobstvenitsite-na-pitbul-nahapal-dete-i-baba-v-dupnitsa.html", "text": "До 250 лв. глобяват собствениците на питбул, нахапал дете и баба в Дупница. Майката на 4-годишната Никол, коментира пред НоваТВ, че няма да остави нещата така.4-годишната Никол е с три шева на главата след вчерашната случка. Вчерашното нападение бе от кучето на съседите на бабата на детето. Възрастната жена и стопаните на питбула делят два етажа на една къща и ползват общ двор.В понеделник, бабата изпраща дъщеря си и двете си внучки, а кучето ги напада. Хвърля се срещу 4-годишната Никол, а баба й застава над нея, за да я спаси.В полицията са подавани многократно жалби срещу стопаните заради кучето. \"Доскоро се разхождаше свободно в двора. Собствениците казваха, че той си играел\", разказва майката на Никол, Радостина.Майката на 4-годишното момиче не смята да оставя нещата така и ще си търси правата. \"Не искаме да махат кучето, а да го заградят и да не се разхожда свободно\", коментира бабата.Радостина от своя страна показва заграден двор, в който има друго куче и също счита, че е възможно да се опазят хората с ограда. Притеснява се за психическото състояние на детето и как нападението ще се отрази все пак на дъщеря й. ", "date": "2018.02.14", "title": "До 250 лв. глоба за собствениците на питбул, нахапал дете и баба в Дупница"}
{"url": "https://news.bg/politics/nikolina-angelkova-riskove-za-zastroyavaneto-na-pirin-nyama.html", "text": "Няма рискове за застрояване на Пирин. Вторият кабинков лифт няма да доведе до това. Това заяви министърът на туризма Николина Ангелкова пред bTV.Ангелкова е категорична, че не става дума за 48% застрояване, а за 2% за строеж на спортни съоръжения.Тя изтъкна важността на това да се развиват всички зимни курорти. Министърът даде пример с Узана в Стара планина. България бележи ръст в зимния туризъм, независимо липсата на сериозна инфраструктура, заяви министърът на туризма.Прогнозите на министъра са, че летните почивки ще поскъпнат. Добре било да се повишат цените. Това би означавало, че се е повишило качеството на продукти и услуги.Министерство на туризма ще дава концесиите на плажовете.Ангелкова спомена и вицепремиера Валери Симеонов. Тя не знае от къде лидерът на НФСБ има данни, че концесиите са дадени на определени групировки.Съответните органи да бъдат сезирани, иска Ангелкова, ако Симеонов има съмнения. Концесията е тази, която гарантира, че затворените комплекси няма да останат без плажове, отсече министъра на туризма. Ангелкова ппотвърди и създаването на директната авиолиния София - Пекин. ", "date": "2018.02.14", "title": "Николина Ангелкова: Рискове за застрояването на Пирин няма"}
{"url": "https://news.bg/health/roditeli-zashtitavat-detskata-kardiologiya-na-protest-pred-ms.html", "text": "Родители се събраха в защита на детската кардиология, на протест пред Министерски съвет. Притеснени за здравето на своите деца, те се страхуват от затваряне на детските клиники в Националната кардиологична болница, съобщава БНР.Изразяват своето недоволство пред МС, заради заплахата клиниките да спрат работа, поради липса на медицински сестри и финансиране.Припомняме, вчера във връзка със сигналите на лекари, че детска кардиологична клиника е застрашена, заради , зам.-здравният министър Жени Начева коментира, че клиниката е уникална за страната и МЗ няма да допусне затварянето й. Начева допълни, че звеното е най-добре работещото в Националната кардиологична болница и проблемите му може да бъдат решени с преструктуриране на персонала и ресурсите за издръжка в болницата.Организаторите на днешния протест пред МС са подготвили отворено писмо до институциите и подписка в подкрепа на Клиниката по детска кардиология. \"Целта на протеста е да алармираме институциите и най-вече управляващите да обърнат сериозно внимание на Детската кардиологична клиника, тъй като има огромен проблем най-вече с намирането на квалифицирани кадри\", коментира Мария Найденова от Асоциация \"Детско сърце\":Калин Даскалов, баща на дете, което е спасено в Националната кардиологична болница и един от организаторите, изказва искрена благодарност на специалистите, които са се постарали детето да бъде добре.", "date": "2018.02.14", "title": "Родители защитават детската кардиология на протест пред МС"}
{"url": "https://news.bg/regions/obarnat-tir-zatrudni-dvizhenieto-po-stolichniya-bul-evropa.html", "text": "Обърнат ТИР затрудни движението в района на столичния булевард \"Европа\". Няма пострадали при инцидента.Временно е ограничено движението по активната лента на АМ \"Тракия\" при км 192 посока София, поради ПТП. Движението се пренасочва в изпреварващата лента и се регулира от пътна полиция.Временно движението по път ІІ-37 Батак - Доспат се ограничава МПС над 12 тона с ремаркета и полуремаркета, поради снегопочистване.Ограничено е движението по път III-197 Гoце Делчев - Доспат - с. Борино - с. Тешел за МПС над 12 т. с ремаркета и полуремаркета, поради обилен снеговалеж.Ограничено е движението за МПС над 12 т с ремаркета и полуремаркета по път II-84 Велинград - Якоруда, поради обилен снеговалеж.Ограничава се движението за МПС над 12 т през проход \"Предел\", поради снегопочистване.Въведено е ограничение за МПС над 12 т по път II-62 Самоков - Дупница, поради снегопочистване.Ограничено е движението за МПС над 12 т. с ремаркета и полуремаркета през проход \"Рожен\", поради обилен снеговалеж.Всички граждани и транспортни фирми могат да получават информация за актуалната пътна обстановка от безплатното приложение LIMA, интернет страницата на АПИ -  и по всяко време от денонощието на тел. 0700 130 20 в АПИ. В агенцията целогодишно при 24-часов режим работи Ситуационен център, който събира и обобщава данните за състоянието по републиканските пътища.", "date": "2018.02.14", "title": "Обърнат ТИР затрудни движението по столичния бул. \"Европа\""}
{"url": "https://news.bg/politics/deputati-krititsi-na-saniraneto-zhiveyat-v-sanirani-po-programata-sgradi.html", "text": "Депутати-критици на програмата за саниране живеят в санирани по нея сгради, заяви в ефира на Нова министърът на регионалното развитие Николай Нанков.Нанков даде пример с червения депутат Таско Ерменков. Той живеел в сграда, която е санирана по европейска програма.Изискванията по програмата гарантират сигурност. За високите блокове високи над 27 м. е задължително използването на каменна вата, а не стиропор, за да не са горими материали, допълни Нанков.Регионалният министър е прекалено спокоен в работата си във ведомството, стана ясно по думите му. Няма сътресения в управляващата коалиция заради Истанбулската конвенция, обясни той - Нанков чувства подкрепа от всичките си колеги.Министърът не пожела да коментира конфликта между вицепремиерите Симеонов - Каракачанов.Припомняме, двамата влязоха в задочен конфликт по повод предложения от Красимир каракачанов референдум и изказванията на Валери Симеонов за него като \"глупотевина\". Преди ден вицепремиерът Валери Симеонов коментира, че от страна на Каракачанов има едно голямо . Симеонов тогава изтъкна, че не са лесни хората, които са  коалиция.Пътят до Калотина ще бъде завършен в следващите две години, обеща министърът. Пътят ще е с габаритите на магистрала и ще бъде високоскоростен.Синхронно се движат жп и пътната част от българска страна, стана ясно от думите на регионалния министър. Проблемът е в жалбите - ако няма жалби, до края на годината ще стартира работата, увери Нанков. Тежкият участък бил от границата до Драгоман.Строежът на магистралата до Гърция върви добре и дори се очакват предсрочни резултати. Нанков обясни, че предстои 12 км от пътя от Благоевград до Крупник да бъдат пуснати предсрочно до края на годината.В началото на март стартира строителството на магистрала Строителството на АМ \"Хемус\" от Боаза до разклона за Ябланица започва в навалото на март, обясни Нанков и добави, че до края на месеца ще стартира и строежа на 16-километровата отсечка от Белокопитово до Буховци.Нанков сподели, че следи протестите за пътя до Видин. До средата на годината ще стартира обществена поръчка от Видин до Ружинци, обясни той. Старт ще има и на най-тежкия участък Ботевград - Мездра, но стартът му е зависим от обжалвания. Министърът беше оптимистично настроен, че до 2021 г. ще бъдат завършени участъците.Проектират се и са в процес на изграждане общо 17 нови тунела. Последните тунели ще бъдат готови до 2023 г.Санкции от ЕС ще има, ако неизпълним ремонтите на тунелите, обясни министърът.", "date": "2018.02.14", "title": "Депутати, критици на санирането, живеят в санирани по програмата сгради"}
{"url": "https://news.bg/world/moskva-informatsiyata-za-stotitsi-ubiti-rusnatsi-v-siriya-e-klasicheska-dezinformatsiya.html", "text": "Медийната информация за стотици убити руснаци в Сирия е \"класическа дезинформация\".Това заяви източник от руското външно министерство пред РИА Новости, информира \"Ройтерс\".Говорителят на Кремъл Дмитрий Песков обяви, че не изключва вероятността да има руски граждани в Сирия, но те нямат връзка с въоръжените сили на Русия.Песков поясни, че няма информация за такива жертви.Свързани с руски наемници, които се бият на страната на правителствените сили в Сирия, обявиха, че има множество жертви сред наемниците при сблъсък на водените от САЩ коалиционни сили с проправителствени въоръжени групи в сирийската провинция Дейр ез Зор. Сблъсъкът е бил на 7 февруари.", "date": "2018.02.14", "title": "Москва: Информацията за стотици убити руснаци в Сирия е \"класическа дезинформация\""}
{"url": "https://news.bg/regions/kmetat-na-borovan-iska-ostavki-zaradi-nasilieto-nad-detsa.html", "text": "Кметът на община Борован иска оставката на директора на Центъра от семеен тип, заради кадрите с насилие над деца, съобщава БТВ. Към момента и управителят на дома и възпитателката, заснети в клиповете, са в болнични.Случаите са поне от пет години, но властите твърдят, че сигнали за тях не са получавали. След разговори с децата става ясно, че те не са се оплакали, защото са се страхували. От персонала, включително и част от непълнолетните обитатели, казаха, че служителката, която присъства в записите, също е била провокирана.В центъра има освен деца без родители и такива, които са с противообществени прояви. Бягствата от училище и дома са всекидневие, а миналата година има два случая на непълнолетни момичета, които са родили.\"За мен по-нормално е да реагираш на момента и да предотвратиш такъв конфликт, това насилие над дете, а не да стоиш отстрани и като съучастник да правиш клипчета, които после да пускаш в медиите\", коментира Мария Търнавска, директор на \"Социално подпомагане\" - Враца.Припомняме,  на Центъра за настаняване от семеен тип - с. Борован.Припомняме, става въпрос за видео запис на управителя на центъра Людмила Петрова, която бие, скубе и обижда едно от децата. На кадрите Петрова нарича едно момиче от центъра - \"смрад\". Самата Петрова призна за случилото се пред екип на \"Господари на ефира\".В последните седмици лавина от случаи с насилие от детски заведения заляха медиите.  досъдебно производство за това, че в Габрово, в Център за настаняване от семеен тип за деца и младежи с увреждания са били изтезавани малолетно лице и непълнолетно лице., Районна прокуратура - ", "date": "2018.02.14", "title": "Кметът на Борован иска оставки заради насилието над деца"}
{"url": "https://news.bg/politics/hirurzite-gaydarski-i-temelkov-sa-predlozheni-za-orden-sv-sv-kiril-i-metodiy.html", "text": "Двама хирурзи са предложени от министрите в кабинета \"Борисов-3\" за орден \"Св. Св. Кирил и Методий\" с огърлие, съобщиха от Министерския съвет. Проф. Темелков и проф. Гайдарски са предложени за удостояване с държавното отличие.Двамата са предложени за значимия им принос в областта на медицинската наука в България..Основните му научни разработки са в областта на стомашно-чревната, гнойно-септичната, онкологичната и лапароскопската хирургия и колопроктологията.Проф. Темелков е редактор и автор на научни статии в специализирани медицински издания. Като ректор на Медицинския университет във Варна е удостоен с Международна златна и сребърна награда за качество 2002 в Мексико и е избран за пълноправен член на Асоциацията на европейските университети.Избран е за почетен член на Българското хирургично дружество, член е на Европейското дружество по хирургия, Международния колеж на хирурзите и Световната университетска организация на колоректалните хирурзи. Удостояван е със званието \"Медик на годината - Варна\" (2006) и \"Лекар на България\" (2009).Проф. Гайдарски е роден през 1937 г. Той е завършил Медицинската академия в София. Той започва работа в Окръжна болница - Видин, където последователно преминава ординаторските степен, а в периода 1969-1972 г. е . След конкурс е избран за асистент в катедрата по хирургически болести в МА - София, професор е от 1990 г.Проф. Радослав Гайдарски е автор на множество научни публикации и е сред малкото български хирурзи с признати рационализации на оперативни техники, използвани в ежедневната практика при операциите на черния дроб, жлъчните пътища, панкреаса и стомашно-чревния тракт.Той е учител е на три поколения млади хирурзи. Над 30 години е председател на комисия за държавни изпити по хирургия на студенти и специализанти. Носител е на високи призове и отличия за професионално развитие и постижения, сред които \"Лекар на годината\", \"Лекар на България\", орден \"Стара планина\".", "date": "2018.02.14", "title": "Хирурзите  Гайдарски и  Темелков са предложени за орден \"Св. Св. Кирил и Методий\""}
{"url": "https://news.bg/crime/11-dushi-sa-arestuvani-v-kazanlak-i-avstriya-pri-narkoaktsiya.html", "text": "Общо 11 души са арестувани при вчерашната наркоакция в Казанлък, заяви директорът на ГДБОП Ивайло Спиридонов пред БНР. В града са заловени 8 души, които са участници в организирана престъпна група за разпространение на наркотици.Главатарят им и още двама бандити за арестувани по същото време в Австрия.\"Група, която произвежда, трафикира и разпространява наркотици на територията на Австрия. Бяха задържани доста лица, в чийто домове и землища, и парцели бяха намерени закопани буркани с марихуана, т. нар. \"консервирана дрога\"\", обясни Спиридонов.Припомняме, вчера 13 февруари ГДБОП и жандармерия блокираха Казанлък. В града се проведе мащабна операция на ГДБОП. Маскирани въоръжени полицаи бяха разположени на входовете и изходите на града.Още вчера стана ясно, че има арести в Казанлък.", "date": "2018.02.14", "title": "11 души са арестувани в Казанлък и Австрия при наркоакция"}
{"url": "https://news.bg/world/uchilishtata-v-sloveniya-zatvoreni-zaradi-protest-na-blizo-40-000-uchiteli.html", "text": "Повечето училища в Словения са затворени днес, тъй като около 38 000 учители излизат на еднодневна стачка с искане за по-високи заплахи, информира \"Ройтерс\".Това е най-големият протест в страната от началото на 2018 г.В понеделник словенските полицаи стачкуваха с искане за увеличение на заплатите с 15%. Във вторник медицинските сестри спряха работа за два часа. Те също поискаха по-високи заплати.По-късно днес 15 000 учители се очаква да организират масова демонстрация в центъра на Любляна, за да предупредят правителството, че работата им е недооценявана., каза говорител на учителските синдикати SVIZ.През януари около 30 000 държавни служители участваха в еднодневна стачка.Правителството обяви, че искането за увеличение на заплатите ще струва на бюджета почти 1 милиард евро.", "date": "2018.02.14", "title": "Училищата в Словения затворени заради протест на близо 40 000 учители"}
{"url": "https://news.bg/regions/spasiha-zhiv-snoubordist-zatrupan-ot-lavina-v-pirin.html", "text": "Втора лавина е паднала над Банско днес. Обявена е висока степен на лавинна опасност.Планинските спасители издирват двама души след втората лавина, съобщи Нова телевизия.При падналата първа лавина бе спасен сноубордист. Към момента е спорна възрастта на мъжа - 20 или 36-годишен е. Той е влязъл в улей в района на Банско, получило се подсичане на снега и лавината го е затрупала.Той е изваден жив. Планински спасител е успял да измъкне от снега мъжа, който бил в безсъзнание. Сигналът за паднала снежна маса и затрупан човек в улеите на местността \"Ечмище\" е подаден около 11 часа днес, съобщи БНР.Сигналът е подаден от сноубордисти, които са били в същия район. Веднага към мястото са тръгнали планински спасители. Затрупаният сноубордист е изваден на 10-та минута, в безсъзнание и с глътнат език. Оказана му е първа помощ, а след това в съзнание е транспортиран до здравно заведение.Планинските спасители признават, че при подобни случаи оцеляването е 1 на милион. \"Животът му е спасен, благодарение на бързата намеса на колегата. Буквално 1 минута е била фатална, но за щастие всичко се размина без сериозни последици\", коментираха колеги на Груйчев.По информация на планинските служби опасността от лавини в района е много висока. Само за няколко часа са паднали 2-3 лавини по улеите на Чашата.Мнозина авантюристи излизат извън ски пистите и карат по необработени терени, с което рискуват не само своя живот, но и живота на планинските спасители.", "date": "2018.02.14", "title": "Спасиха сноубордист, затрупан от лавина в Пирин"}
{"url": "https://news.bg/politics/vozyat-evrodelegatite-s-avtobusi-v-sofiya.html", "text": "Правителството одобри възможността ръководителите на делегации и придружаващите ги делегати за европредседателството ни да бъдат транспортирани с автобуси.На Министерски съвет днес се регламентира автобусният транспорт за трансфера на делегатите между Националния дворец на културата, хотелите за настаняване и локациите за други официални събития от най-високо ниво от календара на Българското председателство на Съвета на Европейския съюз.От МС обясниха, че този тип транспорт е широко прилагана практика при формати с подобен характер и при необходимост от групово придвижване на всички участници от и до конкретна локация.Мерките за сигурност при този вид транспорт са идентични с транспорта с автомобили.Превозването на делегатите с автобуси цели облекчаване на пътното движение в столицата и осигуряване на безопасни условия за транспортиране еврогостите.", "date": "2018.02.14", "title": "Возят евроделегатите с автобуси в София"}
{"url": "https://news.bg/politics/mvr-se-polzva-za-politicheski-natisk-skochiha-chervenite.html", "text": "БСП атакува МВР, че се ползва за политически натиск. На брифинг в Народното събрание Драгомир Стойнев обясни, че силовото ведомство се ползва като политическа бухалка.Повод е становището на главния прокурор Сотир Цацаров по казуса Шумен. Малко преди това стана ясно становището от проверката на прокуратурата в Шумен. То е, че няма нарушения в работата на Районната прокуратура, след като на 8 февруари 2018 г. социалистите обвиниха институциите - . Проверката на главния прокурор показва още обаче, че допълнително събираната информация е по инициатива на МВР-Шумен.Социалистът подчерта, че част от изисканите документи не са по искане на обвинението. Кой разпореди на областната дирекция да иска данни за членове и симпатизанти на БСП, питат социалистите. Какви мерки ще предприеме вътрешният министър, атакува Стойнев като според него се ползват институции за политически репресии.Социалистите искат още Валентин Радев да се яви в парламента и да обясни действията на служителите си. Тази институция се ползва за политически натиск, категоричен бе Стойнев. Левицата иска конкретни мерки: Топката е в тяхното поле, заяви червеният депутат и допълни, че за тях тази тема е болезнена. Не можем да преглътнем, че някой си е превишил правомощията, заяви още Драгомир Стойнев.Чия е политическата инициатива да се проверяват партийни документи, питат още социалистите.Партията ще вземе решение за партийния член, натопил съпартиеца си, заради което се стигна до скандала с БСП -Шумен. Левицата очаква поне извинение от вътрешния министър за случая.В България се заплашва демокрацията, посочи Стойнев.Припомняме, че веднага след обвиненията от страна на БСП , че проверката е тръгнала от социалист, който подал сигнал срещу партийния си другар. Вътрешният министър отхвърли обвиненията за превишени пълномощия от страна на служители на МВР и призова, ако от БСП \"имат вътрешни проблеми, да си ги решават по друг начин, но без на намесват полицията\".", "date": "2018.02.14", "title": "МВР се ползва за политически натиск, скочиха червените"}
{"url": "https://news.bg/world/ne-iskame-balgariya-v-evrozonata-obyavi-finansoviyat-ministar-na-bavariya.html", "text": "Баварският финансов министър Маркус Зьодер се обяви против присъединяването на България и Румъния към еврозоната, съобщава \"Ройтерс\".Зьодер заяви, че консервативната му партия също е против идеята за евробондове и създаването на пост на европейски финансов министър.Германският политик, спряган за премиер на проспериращата провинция, беше аплодиран от присъстващите 4000 души на политическо събитие днес заради изразената от него позиция.Той припомни, че Християнсоциалният съюз е предупредил преди години Гърция да не се допуска в еврозоната.\"Н\", категоричен е Зьодер.", "date": "2018.02.14", "title": "Не искаме България в еврозоната, обяви финансовият министър на Бавария"}
{"url": "https://news.bg/int-politics/ungariya-prokarva-antiimigratsionniya-zakon-spri-soros.html", "text": "Дясното правителство на Унгария e внесло в парламента законопроект, който би предоставил правомощия на вътрешния министър да забранява неправителствени организации, които подкрепят миграцията и представляват \"опасност за националната сигурност\", съобщава \"Ройтерс\".Законопроектът, внесен в парламента късно вчера, е ключова част от антиимигрантската кампания на премиера Виктор Орбан, насочена срещу американския финансист от еврейски произход Джордж Сорос, който подкрепя либералните ценности, включително и тези на отворените граници в Източна Европа.Унгарското правителство твърди, че законопроектът, който също така ще наложи 25 процента данък върху чуждестранните дарения за неправителствени организации, които подкрепят миграцията в Унгария, има за цел да възпре нелегалната имиграция, която според Орбан ерозира европейската стабилност и е подклаждана отчасти от Сорос.Унгария и Полша са управлявани от националистически правителства, които се сблъскаха с ръководството на Европейския съюз в Брюксел заради тяхната авторитарна тенденция, отклоняваща се от стандартите на ЕС за демокрация и върховенство на закона.Но посланието на Орбан, който защитава консервативните християнски вярвания и отхвърля мултикултурализма, намери отклик сред унгарските избиратели и неговата партия \"Фидес\" се очаква да си осигури трети пореден управленски мандат по време на парламентарните избори, насрочени на 8 април.В законопроекта се посочва, че неправителствените организации, които \"спонсорират, организират или подкрепят влизането или пребиваването на граждани на трети страни на унгарска територия чрез сигурна трета страна за разширяване на международната закрила ... се квалифицират като организации, подкрепящи миграцията\".Тази дейност - включително кампании, застъпничество, набиране на доброволци, изготвяне на информационни брошури - трябва да бъде одобрена от вътрешния министър, който може да откаже разрешение, ако види \"опасност за националната сигурност\".Ако дадена неправителствена организация продължи с такава дейност, унгарската прокуратура може да предприеме действия за отнемане на данъчния номер на неправителствената организация, като по същество парализира дейността им, удрят ги с тежки глоби и в крайна сметка ги закриват.", "date": "2018.02.14", "title": "Унгария прокарва антиимиграционния закон \"Спри Сорос\""}
{"url": "https://news.bg/int-politics/evropeyskiyat-sayuz-s-nay-golyam-ikonomicheski-rast-ot-10-godini.html", "text": "Икономиката на Европейския съюз през миналата година е нараснала с най-бързите си темпове през последното десетилетие. Това показват данните на европейската статистическа служба \"Евростат\", цитирани от световните осведомителни агенции.Европейският съюз е отбелязал ръст от 2,5 процента през 2017 г., което е най-силното му представяне от 2007 г. насам, когато икономическият ръст е бил 2,7 на сто.През последното тримесечие както целият ЕС, така и еврозоната, в която членуват 19 страни, са отбелязали ръст от 0,6 процента в сравнение с предходното тримесечие.Германия, най-голямата икономика на ЕС, е отчела растеж от 0,6 на сто в последната четвърт на 2017 г. Франция също се е разраснала с 0,6%, докато растежът на Испания е бил дори още по-силен - 0,7 процента.Общо през 2017 г. ръстът на еврозоната е бил 2,5 процента, което е най-бързият растеж след трите процента, отчетени през 2007 г.Тези последни данни потвърждават прогнозите, публикувани от \"Евростат\" в края на януари, които се основаваха на по-ограничени данни.Икономисти коментират, че голяма част от растежа през изминалата година се дължи на четирите основни икономики в еврозоната: Германия, Франция, Италия и Испания.Източноевропейските икономики обаче, включително Латвия и Словакия, са се развивали \"особено бързо\".Отбелязва се, че силата на икономиката в еврозоната идва най-вече от политиката на стимули на Европейската централна банка, които намалиха цената на парите, т. е. разходите за обслужване на кредити драстично се свиха.Освен това доверието е достигнало рекордни равнища след кризисните години в еврозоната, а безработицата е достигна нивата си отпреди кризата.", "date": "2018.02.14", "title": "Европейският съюз с най-голям икономически ръст от 10 години"}
{"url": "https://news.bg/politics/chervena-ataka-kam-mvr-shefa-valentin-radev.html", "text": "Червена атака към вътрешния министър Валентин Радев. Социалистите са затрупали министъра с въпроси за предстоящия парламентарен контрол.Депутатът Красимир Янков иска отговор относно организацията на дейността на МВР по териториално обслужване на населението.Има питане за подготвян анализ на дейността на МВР. Народният избраник иска да знае на кого е възложен този анализ и каква е целта му, дали на база на този анализ ще има преоценка и ръст на заплатите на полицаите. Освен това Янков иска отчет на напуснали и пенсионирани служители на МВР през 2017 г. и назначени за същия период.Кабинетът пое ангажимент за обезпечаване на обществото по места с полицейско присъствие. Ръководството на МВР има план за назначаване на нови бройки полицаи.Социалистът пита министър Радев и за служителите в политическия кабинет на Министерството на вътрешните работи и техните възнаграждения. При предишни ръководства някои служители получаваха заплата като част от политическия кабинет на министъра и друго възнаграждение като съветник на вицепремиер и вътрешен министър.Друг депутат иска отговор от Радев относно работата на Централната смесена българо-турска гранична комисия, съгласно действащата между България и Турция Спогодба за предотвратяване и решаване на граничните инциденти и поддържане на държавните гранични знаци.Интересен се очаква да е отговорът на министъра на въпроса на Димитър Стоянов относно ефективността от работата на Икономическа полиция и икономическото направление на ГДБОП.Червените отдавна критикуват управлението за борбата с контрабандата и ДДС измамите. Социалистите питат и какви средства ще похарчи министерството за сигурността на София по време на Европредседателството.Левицата не е пропуснала и темата за подслушванията и затова питат за искания за разрешение на специални разузнавателни средства през 2017 г. Би трябвало да стане ясно каква е ефективността от подслушването и каква част от тях са послужили за веществени-доказателствени средства.От БСП повдигат и една позабравена тема за противодействие и превенция на конвенционалната престъпност. Вътрешният министър ще трябва да се обяснява за организацията на работата на Гранично-контролно пропускателните пунктове, за работата и преките резултати на ГДБОП и за борбата с контрабандата.От Левицата искат отчет и за относно ефективността на работата на оборудваните с камери и микрофони патрулни автомобили при превенция и разкриване на престъпления от различен характер.Припомняме, преди време избухна скандал. Оказа се, че камерите по патрулките са слепи, но струват около 4 милиона лева. Поръчката за новите коли с камери бе за 27 милиона лева.", "date": "2018.02.14", "title": "Червена атака към МВР-шефа Валентин Радев"}
{"url": "https://news.bg/world/nyamame-himicheski-orazhiya-uveryava-damask.html", "text": "Правителството на Сирия отрече, че притежава химически оръжия и определи използването на такива оръжия като \"неморално и неприемливо\", информира АФП.Дамаск изрази позицията си след предупреждението на Франция. Вчера френският президент Еманюел Макрон предупреди, че ще извършат бомбардировки, ако се докаже, че сирийското правителство е използвало химически оръжия срещу цивилни.\"\", каза заместник-министърът на външните работи на Сирия Фейсал Мекдад, цитиран от държавната агенция САНА.Според Вашингтон най-малко шест атаки с хлор са извършени в контролирани от бунтовниците територии в Сирия през януари. При нападенията има десетки пострадали. Дамаск отрече да е използвал химически оръжия, докато Москва определи такива обвинения като \"пропагандна кампания\".", "date": "2018.02.14", "title": "Нямаме химически оръжия, уверява Дамаск"}
{"url": "https://news.bg/int-politics/prezidenat-na-kosovo-se-nahvarli-sreshtu-sada-za-voenni-prestapleniya-v-haga.html", "text": "Президентът на Косово Хашим Тачи нарече международния съд за военни престъпления в Хага, който има правомощия по отношение на заподозрени във военни престъпления косовари, \"историческа несправедливост\", добавяйки, че неговото правителство го приема с неохота и само като \"цената за своята свобода\".В интервю за \"Асошиейтед прес\" в навечерието на 10-ата годишнина от обявяването на независимостта на Косово от Сърбия, Хашим Тачи разкритикува остро съда в холандската столица Хага, като го сравни със създаването на съд, който да съди евреите, които бяха преследвани от нацистите по време на Втората световна война.\"Косово проведе отбранителна война за съществуването си като страна и не нападна никого\", подчерта Хашим Тачи.Кървавата война за независимост на Косово приключи с въздушните удари на НАТО срещу Сърбия през 1999 г. Съдът за военни престъпления по време на войната в Косово има правомощия да преследва предполагаеми заподозрени за извършването на военни престъпления в Косово, но все още не е разглеждал нито едно дело.", "date": "2018.02.14", "title": "Президенът на Косово се нахвърли срещу съда за военни престъпления в Хага"}
{"url": "https://news.bg/politics/stanishev-kam-borisov-absurdno-e-darzhavata-da-abdikira-ot-borbata-s-nasilieto.html", "text": "\"Абсурдно е държавата да абдикира от задълженията си, а грижата за борбата с насилието да се свежда до 200 000 лв. Това не е добър подход и не отговаря на европейските стандарти, към които България се стреми.\"Това написа президентът на ПЕС и български евродепутат Сергей Станишев в отворено писмо до премиера Борисов.Сергей Станишев счита, че бездействието на държавата не може да продължава и са необходими спешни мерки за осигуряване на предвиденото финансиране по Националната програма за превенция и защита от домашно насилие и незабавното стартиране на конкурсните процедури от Министерството на правосъдието.Той цитира данни на неправителствените организации, според които Програмата за 2017 г. е била предложена за обществено обсъждане едва през ноември (2017 г.), а би трябвало да предвижда мерки за цялата (2017) година. Тя е удължена за 2018 г., но процедурите още не са проведени. По тази програма Министерският съвет отпуска на Министерството на правосъдието по 500 000 лв. годишно, с които се финансират на проектен принцип консултативните центрове за жертви на насилие в страната, националната гореща телефонна линия за подкрепа и насочване на хора, пострадали от насилие, програмите за работа с извършителите, както и с жертвите, програми за обучение на полицаи и др.\"Представители на неправителствения сектор в България обаче алармират, че само 200 000 от тези 500 000 лв. стигат по предназначение, а процедури за миналата година въобще не са били провеждани - дори и за тези крайно недостатъчни 200 000 лв. Психолозите и специалистите в центровете работят на доброволен принцип, а адвокатите, защитници на жертвите, са застрашени от глоби, защото превишават тавана за случаи, в които предоставят защита .\"Заради забавени процедури в Министерството на правосъдието, днес, на 14 февруари, денонощната национална гореща телефонна линия ще спре да работи през нощта, тъй като изтича обществената поръчка. В момента тя се поддържа от доброволци чрез неправителствените организации през деня, но съгласно Кодекса на труда нощният труд не може да е доброволен и затова са необходими средства.Станишев предупреждава, че \"ако продължим да си затваряме очите за истинските мащаби на проблема, ще затънем още повече в порочния кръг на насилието, което ражда повече насилие. Насилие в семейството. Насилие в детските градини. Насилие в училище. Насилие над лекари. Насилие по улиците. Насилие заради самото насилие, насилие за удоволствие.Според лидера на ПЕС е недопустимо в XXI век, в европейска България да се води дебат \"за\" и \"против\" основни човешки права.\"Смятам, че именно по време на българското Председателство на Съвета на ЕС трябва да демонстрираме воля за  ценности.\"Бившият лидер на БСП посочва, че всички политически партии са се обявили срещу насилието над жени, но това носи малка утеха за жертвите. Той поставя под съмнение преобладаващото мнение, че съществуващата правна уредба е достатъчна като противодействие на проблема. Контрапункт е шокиращата черна статистика - поне 5 убийства само от началото на тази година.\"Вместо да хвърли светлина върху проблема и да мобилизира обществен ресурс за справянето с него, подмененият дебат у нас окуражава насилниците и усилва чувството им за безнаказаност. А от друга страна - обезкуражава жертвите и засилва чувство им за безпомощност, за липса на подкрепа както от страна на институциите, така и от обществото\", заявява Сергей Станишев и призовава за мобилизация на институциите, както и за цялостна обществена кампания срещу насилието над жени и домашното насилие. Трябва да се покаже ясно, че насилието няма място в българското семейство, в българското общество.\"Законовите мерки за преследване на извършителите не постигат най-важната цел - превенция и изкореняване на проблема. Това се постига само чрез промяна на обществената нагласа към категорично осъждане на подобни прояви. За това са необходими обединените усилия на всички институции и политически партии и лидери - това изисква едно отговорно държавническо поведение. Отговорност на държавата, партиите и институциите е да дадат началото на такова усилие. Иначе бездействието ще ги превърне в съучастници.\"\"Общото впечатление е, че държавата е абдикирала и не води борба с насилието над жени и деца и домашното насилие. В момента неправителствените организации са единствените, които поддържат консултативните центрове за подкрепа на преживели насилие, денонощна гореща телефонна линия, осигуряват психологическа и правна помощ. Самите те обаче, особено в контекста на изкривения публичен дебат, са изправени пред огромни предизвикателства - от липсата на финансиране до враждебната публична среда, в която са принудени да вършат работата си.Четирима души са напуснали една от организациите, с която разговарях, само за последния месец, именно по тази причина. Истината е, че институциите не вършат дори задълженията, вменени им по закон. Блокират се работещи решения, а проблемът се задълбочава\", коментира Станишев.Той призовава правителството към спешни мерки за отпускането на предвидените средства и цялостна кампания срещу насилието над жени и деца и домашното насилие.", "date": "2018.02.14", "title": "Станишев към Борисов: Абсурдно е държавата да абдикира от борбата с насилието"}
{"url": "https://news.bg/regions/mineralnata-banya-v-bankya-stava-kulturen-spa-salon.html", "text": "Запазват се царските вани и двата басейна в банята в Банкя. Единият басейн ще е за хидромасаж. Това стана ясно при представяне на идейния проект за реставрация, консервация и социализация на Голямата балнеолечебница, съобщиха от Туристическия информационен център в Банкя.До две години ще отвори и минералната вода, уверяват от общината.Проектът на арх. Георгиев и колектив предвижда съхраняване автентичната визия на емблемата на града и добавяне на модерни СПА функции в нея, уверяват от местната община.Комплексът ще разполага с парна баня, сауна и солна стая. За децата е предвиден кът за занимания, докато родителите са отдадени на водни процедури.Ще има и сладкарница. Във фоайето ще се представят изложби и концерти, възможно е и за сключване на граждански брак. Посетителите ще отдъхват под остъклените покриви на двата вътрешни двора.Мащабите на Царската баня в Банкя са такива, че амбицията на кмета Рангел Марков и екипът му е тя да се превърне в най-големия СПА комплекс на България, който ще . До две години се очаква той да отвори врати и минералната вода на курорта да носи здраве и радост на хората от страната и извън нея.", "date": "2018.02.14", "title": "Минералната баня в Банкя става културен СПА салон"}
{"url": "https://news.bg/culture/berlinale-2018-pet-pati-balgariya.html", "text": "\"Ага\" в основната програма\"Български филм участва на Берлинале за първи път от 29 години\" - тaзи новина се появи в българските медии в края на януари. Тогава стана ясно, че лентата на българския режисьор Милко Лазаров \"Ага\" ще закрие престижната конкурсна програма на берлинския филмов фестивал. \"Ага\" е извън конкурса, а това означава, че няма да се бори за награда - Златна или Сребърна мечка. И все пак: успехът е голям. Български филм е попадал в основната програма на Берлинале за последно през 1989. Става дума за \"Иван и Александра\" на Иван Ничев. А и за първи път филм на български режисьор закрива основната програма на голям кинофестивал.Филмът на Милко Лазаров е реализиран в копродукция с Франция и Германия и е заснет в Република Якутия в Руската федерация. \"Един особено добър любовен филм, заснет пред впечатляващата кулиса на вечния лед. Филм, който същевременно представлява студия за безмълвието и душевните тревоги, които могат да бъдат преодолени едва с настъпването на смъртта\", четем на уебсайта на Берлинале в краткото представяне на лентата. В основната програма на Берлинале участват общо 24 филма. 19 от тях ще се борят за Златната мечка.\"Червено, твърде червено\"Божина Панайотова е вторият български режисьор, представящ тази година свой филм на Берлинале. Нейната документална лента \"Червено, твърде червено\" (Je vois rouge) е включена в секцията \"Панорама\", която представя 44 игрални и документални филма. \"През 1989, когато пада Желязната завеса, Божина е едва на осем години. Скоро след това баща й, който се занимава с изкуство, напуска България, за да заживее заедно с нея в Париж. 20 години по-късно младата жена се връща сама в София, за да документира всичко. Тя усеща, че в семейството ѝ има нещо недоизказано. Защо винаги са можели да пътуват? Нима нейните родители са били привилегировани? Божина започва да конфронтира родителите си с неудобни въпроси (...) Това е едно пътуване в миналото, след което младата режисьорка може да се впусне по-добре в своето бъдеще\", пишат в представянето на филма критиците на страницата на фестивала.Лентата на 36-годишната режисьорка, която е следвала философия и кино, е финансирана изцяло от Франция. Повечето имена в екипа също са френски - с изключение на композитора Емилиян Гацов.Българска следа в румънски филмНа тазгодишното Берлинале са представени не само български режисьори, но и български актьори. Ирмена Чичикова и Георги Налджиев участват в дебютния филм на румънката Адина Пинтилие \"Не ме докосвай\" (Touch Мe Not). Лентата е копродукция на Румъния, Германия, Франция, Чехия и България и се състезава за Златна мечка в основната конкурсна програма.\"Тя ни пренася в интимния свят на протагонистите Лаура, Томас и Кристиан (...) Te копнеят за близост, но същевременно изпитват огромен страх от нея. Затова се опитват да се научат да преодоляват обичайните защитни реакции и табута. (...) Филмът ни показва как можем да преживеем интимността по неподозиран начин и да се обичаме едни други, без да се загубим\", четем на сайта на фестивала.Златотърсачите от ТелишВ 68-то издание на Берлинале е представена и една изцяло българска история, заснета от берлинския режисьор Ян Петер Хамер и финансирана от Германия и Норвегия. Става дума за 31-минутния документален филм \"DUG\", който ни позволява да надникнем в делника на българските златотърсачи.Филмът е заснет в региона около село Телиш, където през 1977 археологът Венцислав Гергов открива останки от праисторическо селище от каменно-медната и ранно-бронзовата епоха. В лентата Ян Петер Хамер придружава археолога и неговия приятел, иманяра Петро до няколко разкопки. \"Тези излети ни отвеждат в една епоха между бъдещето и миналото, в която отчаянието от загубата на историята се сблъсква с гостуването на извънземни от праисторическата епоха\", пише в краткото представяне на документалния филм на сайта на берлинския филмов фестивал.Германските работници в българското селоПетата българска следа в тазгодишното Берлинале е филмът \"Уестърн\" на германската режисьорка Валеска Гризебах, чието действие се развива в Западните Родопи. Премиерата на филма всъщност беше през 2017 в Кан. На 68-то Берлинале той не се състезава за награда, а ще бъде показан в рамките на \"LOLA at Berlinale\" - това е специална кинопрограма, състояща се от филми, влезли в предварителната селекция за номинации на Германската филмова награда (Deutscher Filmpreis). Тази година отличията се раздават на 27 април, а финалните номинации ще бъдат обявени през март.В \"Уестърн\" германска строителна бригада работи в трудни планински условия по инфраструктурен обект някъде в Западните Родопи. Зад този екранен разказ стои темата за цивилизационния сблъсък между двете общности: от една страна, германците от бригадата и от друга - местните хора от околните села. Разделя ги не само езиковата бариера, а и културата, традиционните навици, чисто битовите нагласи. Филмът е финансиран от Германия, Австрия и България.", "date": "2018.02.14", "title": "Берлинале 2018: пет пъти България"}
{"url": "https://news.bg/world/strelba-v-uchilishte-vav-florida-ima-zaginali.html", "text": "Най-малко 17 души са загинали при стрелба в средно училище във Флорида, предаде Би Би Си.Съобщава се, че има и пострадали, които вече са поети от екипи на спешната помощ.Инцидентът е станал в \"Stoneman Douglas High School\" в Паркленд.Според информация от офиса на шерифа на окръг Броуард, вече е заловен заподозрян за стрелбата.CNN съобщи, че става дума за 19-годишния Никълъс Круз, бивш ученик. ", "date": "2018.02.14", "title": "Стрелба в училище във Флорида, има загинали"}
{"url": "https://news.bg/world/ranenite-v-siriya-rusnatsi-sa-v-ruski-voenni-bolnitsi-kremal-ne-znae.html", "text": "В болници на руското министерство на отбраната се лекуват десетки руснаци, пострадали при американския въздушен удар край сирийския град Деир ез Зор, съобщи Bloomberg с позоваване на два източника.Броят на загиналите при атаката руски войници според различни информации варира от 11 до 600.Източниците на Bloomberg уточняват, че ранените при атаката са приети във военни болници в Москва и Санкт Петербуг. Много от тях са в тежко състояние, някои вече са починали.Координаторът на нерегистрираната от властите партия \"Другата Русия\" Александър Аверин потвърди, че те са настанени за лечение в Москва и Санкт Петербург.\"Има такава информация. Но нямам представа колко са приетите в болниците. Зная, че в Москва са приети в \"Бурденко\" и във \"Вишневски\", заяви Аверин пред агенция \"Новости\".На 7 февруари водената от САЩ коалиция нанесе въздушен удар срещу армията на Башар Асад, след като отряд от 500 войници на проправителствените сили атакува позиции на Сирийските демократични сили.При предварителните опити на опозиционната сирийска коалиция да установи срещу кого е изправена, от правителствените сили са отрекли сред нападателите да има руски военни.Руското военно министерство официално отрича участието на свои в бойните действия.Според групата независими изследователи Conflict Intelligence Team (CIT), в сраженията участват войници от частната армия \"Вагнер\". Тя се ръководи от Дмитрий Уткин - приближен до руския президент Владимир Путин.Нейни части воюват също в Донбас, а вече и в Судан.Заради многократните изявления от страна на Кремъл, в които се отрича участието на руски войници в Донбас и Сирия, в руския език се появи ироничното обозначение \"ихтамнет\" (в превод: няма-ги-там) - за назоваване на бойните части, чието присъствие не се признава от властите.", "date": "2018.02.14", "title": "Ранените в Сирия руснаци са в руски военни болници, Кремъл „не знае“"}
