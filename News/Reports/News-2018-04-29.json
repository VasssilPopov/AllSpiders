{"url": "https://news.bg/world/kola-se-vryaza-v-peshehodtsi-v-nyuport.html", "text": "Кола се вряза в пешеходци в уелския град Нюпорт, съобщават местни медии. Инцидентът е станал пред нощен клуб в центъра на града.Хора са се опитали да спрат колата и да извадят навън пешеходецът. Техните опити са били неуспешни.Полицията е намерила автомобила, изоставен и обгорял през няколко пресечки. Задържан е 20-годишен младеж.Полицията не разкрива самоличността на нападателя, нито неговите мотиви. Най-малко четирима души са били ранени.", "date": "2018.04.29", "title": "Кола се вряза в пешеходци в Нюпорт"}
{"url": "https://news.bg/world/s-dishane-usta-v-usta-bashtata-opital-da-spasi-alfi-evans.html", "text": "Бащата на Алфи Евънс - Томас Евънс се е опитал да реанимира двегодишния си син с дишане уста в уста.Близо десет минути продължили опитите на родителя да спаси детето си, разкрива в. \"Дейли мейл\".\"Моят гладиатор днес в 02:30 ч. положи щита си и получи новите си криле\", написа бащата на детето във фейсбук. \"Напълно съм съкрушен. Обичам те, момчето ми!\". Това написа в профила си във \"Фейсбук\" Томас Евънс.Двугодишният Алфи Еванс издъхна в събота сутринта в болница в Ливърпул. Преди дни лекари изключиха живото - поддържащите му системи след съдебно решение.Детето учуди експертите като няколко дни дишаше самостоятелни. 23-месечното дете, което беше в центъра на правна битка на родителите му да го изведе от Обединеното кралство за лечение в Италия. То почина в около 2,30 часа събота сутринта.Случаят скандализира обществеността, като дори папа Франциск и полският президент Анджей Дуда подкрепиха родителите.Рим дори даде гражданство на Алфи Еванс. Ватиканската болница \"Бамбино Джезу\" беше предложила да поеме грижите за него.След серия съдебни дела Детската болница \"Олдър Хей\" в Ливърпул спря животоподдържащите системи на Алфи в понеделник. Бебето обаче изненада всички, като продължи да диша цяла седмица до събота.Стотици британци почетоха паметта на починалия Алфи като пуснаха в небето разноцветни балони.", "date": "2018.04.29", "title": "С дишане уста в уста бащата опитал да спаси Алфи Евънс"}
{"url": "https://news.bg/world/kim-chen-un-ne-sam-takav-chovek-koyto-shte-izstrelya-yadreni-raketi-kam-sasht.html", "text": "Не съм такъв човек, който ще изстреля ядрени ракети към САЩ.Това е заявил лидерът на КНДР Ким Чен-ун по време на историческата среща с президента на Южна Корея Мун Дже-ин, разкри представител на администрацията в Сеул.По-рано днес стана ясно, че КНДР ще затвори ядрения си полигон през май и ще покани журналисти и експерти от САЩ.Ким е подчертал, че не е човек, който ще нападне региона или САЩ с ядрени оръжия.\"Въпреки че вродено се съпротивлявам на САЩ, хората ще видят, че аз не съм такъв човек, който изстрелва ядрени ракети към Южна Корея, Тихия океан или САЩ\", съобщава Синият дом (президентството на Република Корея - Бел. ред.), цитирайки Ким Чен-ун.Лидерът на КНДР също така се е съгласил за необходимостта от \"конкретни мерки\" за превенция на \"инцидентна военна конфронтация\". Освен това той смята, че е по-добре за Пхенян да се поддържа диалог със САЩ и да получи от Вашингтон \"обещание за прекратяване на войната и че няма да нападне\" КНДР, отколкото да \"поддържа ядрени оръжия и да живее в трудни условия\".Севернокорейският лидер е обявил, че страната ще промени часовата си зона, за да я уеднакви с тази в Южна Корея.Вчера севернокорейската държавна медия съобщи, че Мун и Ким са се съгласили да работят за пълна денуклеаризация на Корейския полуостров. Междувременно президентът на САЩ Доналд Тръмп заяви, че ще се срещне с Ким до три-четири седмици.", "date": "2018.04.29", "title": "Ким Чен-ун: Не съм такъв човек, който ще изстреля ядрени ракети към САЩ"}
{"url": "https://news.bg/bulgaria/kola-se-zabi-v-politseyski-patrul-i-rani-dvama-politsai-v-sofiya.html", "text": "Лек автомобил се блъсна в патрулна кола на Симеоновско шосе в София. Двама полицаи са пострадали, съобщава БНР.Служителите на МВР са приети в болница, като по-късно единият е освободен за домашно лечение, а другият остава под лекарско наблюдение.Шофьорът на автомобила, блъснал патрулката, е съпугът на бившият депутат от НДСВ Юлияна Дончева - ММА борецът Станислав Найденов - Стъки, информира Нова.Най-вероятната причина за инцидента, станал през изминалата нощ, е невнимание от страна на шофьора, тъй като при проверката на водача пробите за алкохол и наркотици са били отрицателни.Отнета е шофьорската книжка на водача на лекия автомобил, но не е задържан, тъй като не става дума за тежък инцидент.", "date": "2018.04.29", "title": "Кола се заби в полицейски патрул и рани двама полицаи в София "}
{"url": "https://news.bg/world/venetsiya-ogranichava-broya-na-turistite.html", "text": "Венеция временно разположи врати в края на два моста за връщане на туристи, ако броят им е много голям, информира АП.Италианският град наложи мярката за четиридневната ваканция, която приключва с Деня на труда и на международната работническа солидарност на 1 май.Туристите са далеч повече от жителите на града, където тесните улици са почти непроходими по време на големи туристически посещения.Тълпите от туристи са особено големи, когато круизни кораби докарат хиляди пътници за еднодневни разходки.От десетилетия градът се чуди как да разреши проблема с топящото се местно население, което в същото време зависи от туризма.", "date": "2018.04.29", "title": "Венеция ограничава броя на туристите"}
{"url": "https://news.bg/bulgaria/zhiteli-na-kubrat-blokiraha-patishtata-kam-ruse-i-razgrad.html", "text": "Жители на град Кубрат организираха протест и блокираха пътищата към Русе и Разград край града, информира bTV.Те изразяват недоволството си от отчайващото състояние на пътната инфраструктура в района.На пътя се появи и надпис \"Марс\" заради обидата от бездействието на институциите. Хората казват, че са \"погребани живи\" без пътища, въпреки че си плащат винетките.Протестиращите заявяват, че пътищата между земеделските им парцели са по-добри от тези по републиканската мрежа.Кубрат беше напълно блокиран, а двата лъча на протеста се събраха пред общината.4200 подписа с призив за подобряване на пътищата са изпратени на Агенция \"Пътна инфраструктура\" и на транспортното министерство.", "date": "2018.04.29", "title": "Жители на Кубрат блокираха пътищата към Русе и Разград "}
{"url": "https://news.bg/society/manolova-iska-nov-evroorgan-za-hranite-sas-sedalishte-u-nas.html", "text": "Съществува необходимост пот създаването на общ европейски контролен орган за качеството на храните. Това заяви омбудсманът Мая Манолова в ефира на БНР.Манолова настоява органът, който ще се занимава с качеството на храните, да бъде позициониран у нас. Причина за искането й е, че България е най-засегната от двойния стандарт при храните.Проблем с двойните стандарти в храните Манолова вижда в законодателствата. Тя смята, че законът позволява отклоненията.\"В момента европейското и българското законодателство позволяват да бъдат произвеждани продукти от една и съща марка, но с различни съставки и да бъдат предлагани с различното си качество в различни точки на ЕС\", обясни Мая Манолова. Тя е категорична, че решението на проблема трябва да започне от законодателството.Омбудсманът предлага промени в европейското законодателство. В директивата за нелоялни практики да бъде казано ясно, че производителите и търговците не могат да предлагат от един и същи бранд, в една и съща опаковка, продукти с различно съдържание, иска Манолова. По думите й не трябва да се правят никакви компромиси за наличие на несъществени отклонения. Според нея уловката е в допустимите отклонения.\"Аз мисля, че националните контролни органи, без да отричам техния професионализъм, тяхната експертиза, не могат да се справят с могъщите транснационални компании, защото всяка една от тях има бюджет, колкото няколко европейски държави. Това е могъщ противник и контролът може да бъде реализиран само от Единен европейски орган със силна европейска подкрепа\", заключи омбудсманът.", "date": "2018.04.29", "title": "Манолова иска нов евроорган за храните със седалище у нас"}
{"url": "https://news.bg/world/povecheto-shveytsartsi-podkrepyat-nov-dogovor-s-es.html", "text": "Повечето швейцарци подкрепят плана на правителството да сключи нов договор с ЕС, в който се предвижда да има арбитражни съдилища за уреждане на спорове.Това показва социологическо проучване на института GfS Bern, цитирано от \"Ройтерс\".Сондажът е важен, защото в неутралната държавна система на пряка демокрация швейцарските избиратели имат последната дума за договора, който се очаква да бъде сключен още през тази година. В момента отношенията на ЕС и Швейцария се базират на различни споразумения по сектори.54% от респондентите подкрепят плана за създаване на арбитражни съдилища, в които да има представители на Швейцария, ЕС и неутрална страна за разрешаване на спорове.Дори и поддръжниците на крайнодясната Швейцарска народна партия, която е против сключване на нов договор, подкрепят този подход, показва проучването, публикувано от вестник NZZ am Sonntag.Само 4% от швейцарците искат Съдът на ЕС да е последният арбитър на спорове, въпреки че съдът решава само по казуси, свързани със законодателството на съюза.35% подкрепят настоящата система, при която съвместна комисия ЕС-Швейцария работи за постигане на компромис при спорове.В проучването са участвали 2 500 души.През март Швейцария възобнови планове за предоставяне на 1,32 милиарда долара на по-новите членки на ЕС, след като отношенията с най-големия си търговски партньор започнаха да се подобряват.", "date": "2018.04.29", "title": "Повечето швейцарци подкрепят нов договор с ЕС"}
{"url": "https://news.bg/society/sinoptitsite-na-ban-ne-sa-v-efektivna-stachka-imat-tehnicheski-problem.html", "text": "Технически проблем със сърварите затруднява работата на Националния институт по метерология и хидрология. В ефира на БНТ Красимир Стоев, дежурен синоптик в НИМХ-БАН обясни за техническата неизправност.\"Имаме технически проблем от вчера от 12:15 ч. след токов удар. Сървърите на института не можаха да заработят. Ние не сме спирали, продължаваме да работим, в протест сме, но не сме в ефективна стачка. Данни има и те се изпращат по най-различен начин към всички телевизии, които ползват прогнозата за времето\", информира Стоев и допълни, че текстове от вечерта в 20:00 ч. вече са на сайта, но все още не може да се реши техническият проблем с картите.Припомняме, синоптиците от Националния институт по метеорология и хидрология протестират срещу несправедливото разпределение на бюджетната субсидия за 2018 г. от страна на Общото събрание на БАН.Синоптиците информират, че от допълнително предоставените 15 млн. лв. 80% са за публикации и цитирания и само 5% за дейности, пряко обслужващи държавата и обществото. \"Това разпределение застрашава функционирането на Националната хидрометеорологична служба\", пише на уебсайта на НИМХ.", "date": "2018.04.29", "title": "Синоптиците на БАН не са в ефективна стачка - имат технически проблем"}
{"url": "https://news.bg/world/putin-kam-mun-dzhe-in-gotovi-sme-da-vi-pomognem-s-kndr.html", "text": "Руският лидер Владимир Путин е заявил пред южнокорейския си колега Мун Дже-ин, че Москва е готова да помогне за улесняване на сътрудничеството между КНДР и Република Корея, съобщават от Кремъл.По време на телефонен разговор по инициатива на Сеул Мун Дже-ин подробно е информирал Путин за историческата среща с лидера на КНДР Ким Чен-ун в Панмунджом.Двамата положително са оценили постигнатите договорености на срещата. Особено е акцентирано на декларацията от срещата, в която се изразява намерение за осигуряване на безядрен статут на Корейския полуостров чрез пълно ядрено разоръжаване.Изказана е увереност, че съгласуваните мерки за сътрудничество между двете Кореи ще способстват за мирен и стабилен регион.Потвърдена е готовността на Русия да съдейства за практическо улесняване на взаимодействието между Република Корея и КНДР, включително за реализирането на тристранни инфраструктурни и енергийни проекти.Двамата президенти са обсъдили и актуални въпроси от двустранните отношения с акцент разширяване на сътрудничеството.", "date": "2018.04.29", "title": "Путин към Мун Дже-ин: Готови сме да ви помогнем с КНДР"}
{"url": "https://news.bg/world/pompeo-podcherta-neobhodimostta-ot-edinstvo-v-persiyskiya-zaliv.html", "text": "Новият държавен секретар на САЩ Майк Помпео подчерта необходимостта от обединение на арабските държави в Персийския залив по време на визита в столицата на Саудитска Арабия Рияд, докато Вашингтон търси подкрепа сред съюзниците за нови санкции срещу Иран, информира \"Ройтерс\".Помпео е уверил Саудитска Арабия, че САЩ ще напуснат сключената с Иран ядрена сделка през 2015 г., ако няма споразумение с европейските партньори за увеличаване на гаранцията, че Ислямската република никога няма да се сдобие с ядрени оръжия.\"Иран дестабилизира целия регион\", каза държавният секретар на съвместна пресконференция с външния министър на Саудитска Арабия Адел ал Джубейр.Подкрепя милиции и терористични групи. Доставя оръжия на хусите в Йемен. Подкрепя режима на Асад в Сирия, поясни Помпео.Той коментира и разрива между арабските държави и Катар: \"\".Саудитска Арабия, ОАЕ, Бахрейн и Египет прекъснаха отношенията си с Катар през юни 2017 г., обвинявайки Доха, че подкрепя тероризма и Иран.Помпео е на тридневна обиколка в региона, която включва Саудитска Арабия, Израел и Йордания. ", "date": "2018.04.29", "title": "Помпео подчерта необходимостта от единство в Персийския залив"}
{"url": "https://news.bg/energy/dobrev-tryabvat-kriterii-za-rabotata-na-kevr.html", "text": "Нужно е да се изготвят критерии и принципи, по които да се произнася КЕВР. Това заяви в ефира на БНР председателят на парламентарната комисия по енергетика Делян Добрев. Той коментира решението на народните представители КЕВР да може да контролира сделки за над 20 % от електроразпределителни, топлофикационни и газови дружества, включително и КЕВР да се произнесе по сделката за продажбата на активите на ЧЕЗ у нас.По думите на Добрев притесненията са в две посоки. \"Първата е дали държавата трябва да се намесва в този тип частни отношения, и ако приемем този текст за КЕВР, дали няма да продължим да приемаме подобни текстове, с които да се ограничава частната инициатива\", обясни Делян Добрев. Второто притеснение е свързано с това, че текстът не е съвършен. \"Той казва, че регулаторът ще проверява този тип сделки, т.е. дава тези правомощия на КЕВР, без да поставя рамка кога може да одобрява и кога може да отхвърля тези сделки. Няма критерии и принципи. Притеснението е, че един регулатор може да злоупотребява с това право\", изтъкна депутатът.Той предвижда през предстоящите месеци да бъдат допълнени предлаганите текстове.\"ГЕРБ бяхме против този текст заради посочените вече съображения, но не виждаме и някаква съществена щета, която може да се случи с приемането на този текст\", заяви Добрев, но допълни, че коалиционните им партньори особено много държали на този текст. Това продиктувало политическо решение за подкрепа на предложението.Имало подзаконова уредба и вътрешни нормативни документи, с които КЕВР може да реши за сделката с ЧЕЗ, без да се стига до плащане на компенсации от страна на държавата, за каквито предупредиха от ДПС. Той изтъкна, че е убеден въпреки липсата на ясни критерии, регулаторът може с вътрешнонормативни документи или с подзаконова нормативна уредба да създаде методика, по която по прозрачен начин да се вземат тези решения \"за\" или \"против\".\"Все пак, ние като законодатели, за да не се предоверяваме на регулатора, е хубаво в бъдеще и в закона да бъдат записани критерии. Ако има критерии, тогава не би трябвало да имаме опасения, че някакво решение ще доведе до негативни последствия\", допълни Добрев.Припомняме, и в пленарна зала , че с промените се дава възможност на регулатора да проверява сделки като тази между ЧЕЗ и \"Инерком България\".Юристи обаче щели да кажат дали новите текстове могат да действат със задна дата и да повлияят на сделката с \"Инерком\".Добрев обаче смята, че . Иначе той има съмнения около промените.Според него текстовете кога КЕВР ще разваля сделка и кога ще я одобрява не са прецизни, което обаче можело да се уреди в поднормативните актове.Припомняме, че след като на 22 февруари 2018 г. стана ясно, че чешката ЧЕЗ е одобрила , последва скандал, който предизвика министърът на енергетиката , защото познава собственикът на фирмата Гинка Върбакова. Скандалът След избухването на скандала Гинка Върбакова заяви, че  (КЕВР).  от шефа на Комисията Иван Иванов.От БСП  за спиране на сделката и поискаха държавата да си върне контрола в енергетиката. Според социалистите зад  и поискаха намеса на контролните органи. ", "date": "2018.04.29", "title": "Добрев: Трябват критерии за работата на КЕВР"}
{"url": "https://news.bg/health/nay-mnogo-balgari-umirat-ot-belodrobni-zabolyavaniya.html", "text": "Белодробните заболявания са на първо място по водещи до смърт заболявания у нас, съобщи пулмологът д-р София Ангелова пред БНР.\"От 10 причини водещи в света за смърт 4 са белодробни болести\", обясни тя и допълни, че първата е Хроничната обструктивна белодробна болест - ХОББ. \"Втората са острите инфекции на долните дихателни пътища, третата е ракът на белия дроб и четвъртата е туберкулозата\", заяви д-р Ангелова.При децата статистиката също е притеснителна. Всеки едно от три деца, страдащи от заболяване всяка година, има белодробна болест. Най-често става дума за астма и инфекции на долните дихателни пътища.\"Но родителите пушат вкъщи, пушат под аспиратора. Моля, нека да разберат, че аспираторът не чисти въздуха вкъщи\", отсече д-р Ангелова.Кампания за безплатни белодробни прегледи започва от 10 май в столицата. Прегледите ще се състоят два пъти месечно до края на годината с предварително записване. Изключение ще правят само месеците юли и август. Кампанията цели да се прегледат хора, които са с повишен риск от белодробни заболявания, но нямат поставена диагноза.Прегледите ще се провеждат в парка на Втора градска болница. Необходимо ще бъде желаещите да бъдат прегледани да предварително да се запишат, допълни д-р Ангелова.", "date": "2018.04.29", "title": "Най-много българи умират от белодробни заболявания"}
{"url": "https://news.bg/world/mey-makron-i-mekrel-podkrepiha-yadrenoto-sporazumenie-s-iran.html", "text": "Лидерите на Великобритания, Франция и Германия се съгласиха, че ядрената сделка в Иран е най-добрият начин да се предотврати ядреното въоръжаване на Техеран. Това заяви британският министър председател Тереза ​​Мей, съобщи \"Ройтерс\".Мей е разговаряла с френския президент Еманюел Макрон и германския канцлер Ангела Меркел. Те са били единодушни, че споразумението може да се нуждае от разширяване, за да обхване други области като балистични ракети, както и какво ще се сучи, когато договорът изтече.\"Те се ангажираха да продължат да работят в тясно сътрудничество и с САЩ за това как да се справят с редица предизвикателства, които Иран поставя - включително и онези въпроси, които може да обхване нов договор\", пише в изявлението на британския премиер.", "date": "2018.04.29", "title": "Мей, Макрон и Мекрел подкрепиха ядреното споразумение с Иран"}
{"url": "https://news.bg/bulgaria/nankov-parite-za-remont-na-patishta-ne-stigat.html", "text": "Недостатъчно са парите за ремонт на пътища. Това заяви регионалният министър Николай Нанков в Благоевград, предаде \"\".\"Парите не достигат за ремонти и строежи на пътища. 8000 км са в трагично състояние. Без толсистемата сме обречени и след 2020 г. ще се чудим какво да правим\", обясни мин. Нанков.Въпреки ситуацията, Нанков остава оптимист.\"Върви перфектно изпълнението на договора с австрийската компания. От 1 януари догодина - електронни винетки, а от май - тол такси\", информира регионалният министър.Той обясни, че към момента върви тарифирането и ценообразуването. Нанков добави, че инфраструктура на тол системата ще се изгради върху 83% от републиканските пътища. Това представлява повече от 16 хил. км.Та където има добри пътища обаче ще се започне с реалното таксуван на товарните автомобили. Нанков предвижда това да са около 11 хил. км - приблизително 55-60% от републиканската мрежа.С рехабилитация на пътищата поетапно ще се въвежда тол системата и на други места. По думите на министъра това е справедлив подход.Министър Нанков обясни още, че е сформирана експертна група, която предстои да вземе решение по казуса с разкритото древно селище при разкопките по трасето на автомагистрала \"Струма\" край благоевградското село Покровник. Нанков не иска да се сблъскват двата интереса - този на запазването на културата и този на бързото и скоростно строителство на магистралата. Отделен е бюджет в размер на малко над 8 млн. за археологически проучвания по протежението на участъците Благоевград - Крупник и Кресна - Сандански на АМ \"Струма\".", "date": "2018.04.29", "title": "Нанков: Парите за ремонт на пътища не стигат"}
{"url": "https://news.bg/crime/bebe-zagina-v-tezhka-katastrofa-kray-shumen.html", "text": "Бебе загина в катастрофа край Шумен, съобщи bTV. Лек автомобил и микробус са се ударили челно.Има и други пострадали от инцидента. Сблъсъкът е станал малко след 12:00 на обяд по пътя Шумен - Силистра, в близост до село Изгрев.И двата автомобила са се движили с поне 90 км/час. Колите се сблъскват челно на прав участък от пътя.Две жени и още две деца са пътували в лекия автомобил. Властите все още изясняват причината лекият автомобил да навлезе в лентата, в която се е движил микробусът. При ударът колата се е завъртяла и е излязла извън пътя. По първоначална информация няма данни за изпреварване.Всички пътници са откарани в болница, не е ясно състоянието им.", "date": "2018.04.29", "title": "Бебе загина в тежка катастрофа край Шумен"}
{"url": "https://news.bg/world/tramp-oshte-ne-e-reshil-za-yadrenoto-sporazumenie-s-iran.html", "text": "Президентът на Съединените щати Доналд Тръмп все още не е взел решение относно ядреното споразумение с Иран. Това заяви съветникът му по националната сигурност Джон Болтън, предаде \"Фокс нюз\".Болтън добави още, че Тръмп има предвид предложението на френския си колега Еманюел Макрон за подписване на ново споразумение, с по-голям обхват.Доналд Тръмп няма да се срещне с Ким Чен-ун, освен ако севернокорейският лидер не се съгласи да се откаже от цялата си програма за ядрени оръжия в страната.Болтън заяви, че световните лидери - включително и южнокорейският президент Муун Дже-ин - са похвалили Тръмп, че Ким е пристигнал на масата за преговори с болезнени икономически санкции и \"политико-военен\" натиск.Срещата между Тръмп и Ким ще отбележи първия път, когато лидерите на САЩ и Северна Корея се срещат.", "date": "2018.04.29", "title": "Тръмп още не е решил за ядреното споразумение с Иран"}
{"url": "https://news.bg/world/boeve-s-islyamska-darzhava-na-yug-ot-damask.html", "text": "Сирийската армия и нейните съюзници са участвали в събота в ожесточена битка с Ислямска държава в анклав на юг от Дамаск, съобщиха от Ройтерс.Сирийската обсерватория за човешки права съобщи за интензивни боеве, включително артилерийски бомбардировки и огнестрелно оръжие.Армията е постигнала голям напредък, съобщи държавната телевизия. Държавна телевизия показа танкове, които се движат през полето до границите на анклава, който включва части от района Ал Кадам, Хаджар ал Асуад и палестинския лагер за бежанци в Ярмук.Сирийският президент Башар Асад победи бунтовниците в най-голямата им крепост край Дамаск в Източна Гута. През последните дни правителствените сили се фокусира върху прекратяването на съпротивата в няколко по-малки района до сирийската столица.Ислямската държава загуби голямата си територия в Сирия миналата година. Това стана, след като Русия и Иран подкрепиха Башар Асад, а САЩ застанаха зад съюз от кюрдски и арабски милиции.", "date": "2018.04.29", "title": "Боеве с Ислямска държава на юг от Дамаск"}
{"url": "https://news.bg/press/porozhanov-shte-sprem-praktikata-za-vlagane-na-rastitelni-maznini-v-mlechnite-produkti-sabirat-dareniya-vav-feysbuk-za-garantsiyata-na-ivancheva-nyamala-pari.html", "text": "Храни. \"Сега\":Министър Порожанов: Ще спрем практиката за влагане на растителни мазнини в млечните продуктиТвърдо сме решени да прекратим практиката с влагането на растителни мазнини в млечните продукти\". Това заяви министърът на земеделието, храните и горите Румен Порожанов по време на откриването на Националното изложение по животновъдство в Сливен.\"Някои ферми влагат растителни мазнини, това се вижда от потребителите и компрометира качеството на българските сирена и кашкавали\", подчерта Порожанов.В началото на седмицата МЗХГ публикува за обществено обсъждане промяна в наредба, която забранява в едно и също млекопреработвателно предприятие да се преработват мляко и растителни мазнини. В документа се посочва, че фирмите трябва да изберат да работят само истински млечни продукти - с мляко или имитиращи - с растителни мазнини. Гаранция. \"24 Часа\":Събират дарения във фейсбук за гаранцията на Иванчева, нямала париТитуляр на сметката е майка ѝ Любка. Кметицата обаче остава в ареста, чак след месеци може да поиска мярката ѝ да се преразгледаДарителска сметка за събиране на средства за гаранцията на кметицата на столичния район \"Младост\" Десислава Иванчева пуснаха нейни близки във фейсбук.\"Нека да помогнем на несправедливо обвинените и арестувани Десислава Иванчева и Биляна Петрова. Нека им покажем, че не са сами и че няма за пореден път да победи беззаконието. Призоваваме ви да дарим средства спрямо възможностите и желанията ни, необходими за съдебни разноски, които те не могат да си позволят, като и за средства за гаранция\", пише в призива, публикуван във фейсбук страницата на Иванчева.Инициаторите обясняват, че тъй като към момента няма яснота за точната сума, ако събраните средства надхвърлят нуждите за съдебни разходи и гаранция, те ще бъдат дарени за благотворителни каузи. Катастрофа. \"Монитор\":Микробус катастрофира край Ловеч, шофьорът получил инфаркт Пътнически микробус е катастрофирал на пътя Ловеч - Троян при разклона за ловешкото село Хлевене, съобщиха от ОДМВР - Ловеч. Инцидентът е станал около 14 часа днес. Изясняват се причините за случилото се. Водачът на микробуса е починал, най-вероятно от инфаркт. Причината за смъртта му ще установи аутопсията.Микробусът е излязъл от пътното платно и се е спрял в храстите.При катастрофата няма пострадали пътници. Кандидатура. \"Сега\":Българската кандидатура за ОИСР получи подкрепата на генералния секретар Анхел ГурияПрисъединяването на България към Организацията за икономическо сътрудничество и развитие е сред външнополитическите ни приоритетиМинистър-председателят Бойко Борисов и генералният секретар на Организацията за икономическо сътрудничество и развитие (ОИСР) Анхел Гурия обсъдиха действията на България за присъединяване към организацията, съобщиха от правителствената пресслужба.Анхел Гурия изрази своята подкрепа за българската кандидатура. Посочено беше, че страната ни се придържа към основните принципи на отворената пазарна икономика, демократичния плурализъм, воля за реформи и зачитането на правата на човека. Високо бяха оценени ускореният икономически растеж, ниската безработица, ниският външен дълг и почти нулев бюджетен дефицит. Гурия приветства и приемането от кабинета на пътна карта, в която са заложени дейности за ускоряване на подготовката за присъединяване към организацията. ДПС.\"24 Часа\":Карадайъ: ЕНП да каже има ли промяна в евроатлантическата ориентация на ГЕРБ  ЕНП да отговори споделя ли коалиционната политика и култура на ГЕРБ, националистическата ориентация на партньорите им и да каже има ли промяна в евроатлантическата ориентация на ГЕРБ. Както и за участието във властта на националисти, които са евроскептици.Това призова лидерът на ДПС Мустафа Карадайъ в словото си пред Съвета на Партията на европейските либерали (АЛДЕ), който се провежда в София. Той поиска отговор на същите въпроси и от ГЕРБ, защото се чували \"тревожни сигнали, които потвърждават оценката ни за опасността, коато носи националистическа политика\". Карадайъ даде пример с изявленията на лидера на \"Атака\" Волен Сидеров от Крим и с декларацията на ВМРО срещу Сърбия. ГЕРБ трябва да даде отговори не само на обществото, но и на ЕС и НАТО, категоричен бе той. ", "date": "2018.04.29", "title": "Порожанов: Ще спрем практиката за влагане на растителни мазнини в млечните продукти; Събират дарения във фейсбук за гаранцията на Иванчева, нямала пари"}
{"url": "https://news.bg/weather/ochakva-ni-topla-nedelya.html", "text": "Днес ще е предимно слънчево. Това съобщават от НИМХ на БАН. В следобедните часове над западните райони ще има временни увеличения на облачността, но валежи не се очакват.Ще духа слаб до умерен вятър от изток-югоизток. Максималнитв температури ще са между 24 и 29 градуса.Вълнението на морето ще бъде 1-2 бала.", "date": "2018.04.29", "title": "Очаква ни топла неделя"}
{"url": "https://news.bg/world/tramp-i-kim-se-sreshtat-do-mesets.html", "text": "В рамките на следващите три-четири седмици може да се проведе срещата между американския президент Доналд Тръмп и севернокорейския лидер Ким чен Ун, предаде \"Ройтерс\".Самият Тръмп направи това съобщение. Той съобщи това на митинг във Вашингтон.По думите му, това ще бъде много важна среща, от която завуси ядреното разоръжаване на Корейския полуостров. Вчера той приветства разговорите между КНДР и Южна Корея като \"историческа среща\" след \"яростна година на ракетни и ядрени изпитания\".Тръмп използва \"Туитър\", за да коментира историческите разговори между Ким Чен-ун и президента на Република Корея Мун Дже-ин. Американският лидер подчерта, че е удовлетворен от развитието на Корейския полуостров, но остава предпазлив относно ситуацията, подчертавайки, че \"само времето ще покаже\" какъв ще бъде крайният резултат.Ким и Мун проведоха историческа среща, която е първата на най-високо ниво между двете държави от 2007 г. Те се съгласиха да подпишат мирен договор за официално прекратяване на Корейската война (1950-1953) до края на годината. Също така постигнаха съгласие за пълно ядрено разоръжаване на полуострова.Американският сенатор от Южна Каролина Линдзи Греъм заяви в интервю за Фокс нюз, че президентът на САЩ Доналд Тръмп може да заслужи Нобеловата награда за мир, ако на Корейския полуостров бъде постигнато ядрено разоръжаване и траен мир.", "date": "2018.04.29", "title": "Тръмп и Ким се срещат до месец "}
{"url": "https://news.bg/world/protestite-v-nikaragua-prodalzhavat.html", "text": "Многохилядните протести в Никарагуа продължават, предаде АФП. Начело на демонстрациите са студенти и млади хора, които поставят условия за преговорите с властите.Президентът Даниел Ортега се е съгласил да преговаря с демонстрантите, но все още детайлите около разговорите не са уточнени. Неговите противници обаче настояват за разследване на насилието, проявено от полицията на митингите и наказания. Те искат да се създде независима комисия под ръководството на ООН за целта. Също така искат преговорите да се отложат до май. Припомняме, че спорна пенсионна реформа изведе недоволните по улиците. По-късно мерките бяха оттеглени. При протестите обаче загинаха десетки, за които се твърди, че са застреляни. Има данни за най-малко 43 жертви. Управляващите наложиха и цензура на медиите. Това са най-сериозните протести, с които Даниел Ортега се сблъсква по време на управлението си. Той е на власт вече 11 години.ЕС, САЩ и Ватикана изразиха тревога от ситуацията и призоваха към спокойствие.В \"Туитър\" се появи хаштаг , с който никарагуанци и друфи противници на Ортега, сред които и \"Анонимните\", настояват за подкрепа и се заканват да свалят властта. Появиха се списък с жертвите и сравнения с режима на Сомоса, при който загиват много по-малко протестиращи. ", "date": "2018.04.29", "title": "Протестите в Никарагуа продължават"}
{"url": "https://news.bg/crime/prokuraturata-reshava-za-deloto-sreshtu-angel-bonchev.html", "text": "Преди дни е приключило разследването срещу Ангел Бончев, съобщиха \"24 часа\" и \"Нова\", като цитираха информация от прокуратурата.От Осмо районно управление в София са изпратили материалите в Районната прокуратура. Държавното обвинение трябва да реши дали да вкара делото срещу Бончев-старши в съда или да го върне за доразследване. Срокът е един месец. Ако бъде признат за виновен, може да получи до 3 години затвор или принудително изселване. Припомняме, че през октомври беше съобщено, че Бончев се разследва за твърдения, че е заплашил с убийство собствения си син Бончо Аврамов.Спрямо Бончев е взета мярка за неотклонение - парична гаранция, възлизаща на 500 лева. Самият той беше една от първите жертви на т.нар. група \"Наглите\", след като беше отвлечен на 22 май 2008 г. и прекара в плен 50 дни.През юли 2008 година жената на Бончев Камелия (вече покойница, б.р.) беше отвлечена от \"Наглите\", докато предава парите за откупа за отвлечения преди това свой съпруг. Бончев беше открит на следващия ден в района на Княжево в недобро здравословно състояние и с два отрязани пръста на едната си ръка.Ангел Бончев получава съобщение със заръка да преведе посочената сума по сметката на фондация \"Утре за всеки\" за борба с рак на гърдата, за даосвободят съпругата му. Той го прави, но след това дълги години води съдебни битки за парите от откупа.", "date": "2018.04.29", "title": "Прокуратурата решава за делото срещу Ангел Бончев"}
{"url": "https://news.bg/world/40-zaginali-pri-napadenie-v-mali.html", "text": "Джихадисти са убили най-малко 40 души, повечето от които млади мъже, при две нападения в региона Менака в Северен Мали. Това са съобщили местни власти, цитирани от \"Евронюз\"Атаките изглежда са извършени за разпалване на евентуален етнически конфликт между туареги и фуланови пастири. Нападенията са се случили в отдалечени пустинни села в четвъртък и петък.Джихадистките групировки представляват заплаха за сигурността в региона на Сахел в Африка, защото използват напрежението между етническите групи в дадена област.Мали е в хаос от 2012 г. въпреки голямото френско военно участие и мироопазващо присъствие на ООН.Увеличаването на насилието в страната породи съмнение относно възможността за провеждане на предстоящи избори през юли, когато президентът Ибрахим Бубакар Кеита ще се бори за втори мандат.", "date": "2018.04.29", "title": "40 загинали при нападение в Мали "}
{"url": "https://news.bg/world/kim-chen-un-zatvarya-yadreniya-poligon-prez-may-kani-sasht-i-zhurnalisti.html", "text": "Лидерът на Северна Корея Ким Чен-ун обеща да затвори зоната за ядрени опити на страната \"Пхунгери\" през май и да допусне експерти и журналисти от Южна Корея и САЩ, съобщи говорител на южнокорейския президент Мун Дже-ин, цитиран от CBS.Ким направи коментарите по време на срещата си на върха с президента на Южна Корея в петък в демилитаризираната зона. Лидери на двете страни се срещнаха за първи път от 1953 г. насам.Сближаването между Северна и Южна Корея започна през януари, когато Ким показа, че е отворен за диалог с Южна Корея. През следващия месец двете страни дефилираха под общ флаг по време на церемонията по откриването на Зимните олимпийски игри, която се проведе в Южна Корея.Ким също изрази оптимизъм за очакваната си среща с президента Тръмп, заяви говорител на южнорейския президент. Очаква се двамата да се срещнат до месец, оповести Тръмп, без да конкретизира. Той също така приветства контатите между двете Кореи, както и посредничеството на Китай. Междувременно държавният секретар на САЩ Майк Помпео заяви, че Ким Чен-ун е готов е да подготви карта, която ще помогне за ядрено разоръжаване. В интервю за ABC Помпео разкри, че е имал задълбочен разговор за най-сложните проблеми пред двете страни по време на визитата му в Пхенян.Помпео добави, че задачата на САЩ е КНДР да изостави ядрените оръжия и Ким Чен-ун разбира това.Южна Корея съобщи също, че Ким Чен-ун е готов да проведе разговори за нормализиране на отношенията с Япония.Мун е запознал премиера на Япония Шиндзо Абе след историческата среща в петък.", "date": "2018.04.29", "title": "Ким Чен-ун затваря ядрения полигон през май, кани САЩ и журналисти"}
{"url": "https://news.bg/bulgaria/ivancheva-izplashila-investitorite-v-mladost.html", "text": "Кметицата на столичния квартал \"Младост\" Десислава Иванчева изплашила инвеститорите.Това стана ясно от поредния разговор по казуса.Валентин Захариев, собственик на имот в \"Младост\", обясни пред Нова тв как се бавят решения по законни разрешения за строеж в района. Жалби са подадени до главния архитект на София и до кмета Йорданка Фандъкова.Администрацията на района изобщо не се притеснявала от жалбите. Заради забавянията имало и откази на купувачи от проекта му заради неясноти кога ще се случи обектът.Не съм изненадан, сподели Захариев в отговор на въпрос дали се е учудил като е видял Иванчева с белязани пари по време на ареста.За строежа на неговия терен нямало възражения от страна на жителите на \"Младост\".Пиарът на \"Младост\" Петър Кърджилов обясни, че парцелът на Валентин Захариев граничи до парк и при реализация на обекта ще повлияе на екосистемата.Собственикът отрече неговият обект да е посоченият от Кърджилов. Иначе пиарът обясни, че целта е да се запази биологичното разнообразие в парка.Самият архитект Здравко Здравков обвини Десислава Иванчева в административен произвол. Редица преписки забавила кметицата.Припомняме, на 17 април кметът на столичния район \"Младост\" бе показно арестувана в центъра на София. Тя престоя часове наред на улицата, заобиколена от полицаи, служители на прокуратурата и на антикорупционната агенция. Арестът стана ден преди обявената пресконференция за опасността от застрояване на зелените площи в района и седмици след като Иванчева бе сезирала прокуратурата за съмнения за фалшификация на документи от страна на инвеститор. На 20 април Спецсъдът остави за постоянно в ареста Десислава Иванчева. ", "date": "2018.04.29", "title": "Иванчева изплашила инвеститорите в \"Младост\""}
{"url": "https://news.bg/world/tramp-boykotira-traditsionnata-vecherya-na-korespondentite-v-beliya-dom.html", "text": "Президентът на САЩ Доналд Тръмп бойкотира традиционната вечеря на Асоциацията на кореспондентите в Белия дом и вместо това участва на митинг в град Вашингтон в щата Мичиган, съобщава ДПА.\"\", каза Тръмп на митинга.За втора поредна година американският лидер пропуска вечерята. Презрението му към журналистите е добре известно. Така той отново не уважи репортерите, които го отразяват.Повечето президенти са участвали на събитието поне веднъж по време на управлението си, където често се разменят шеги с журналистите, но Тръмп гордо и шумно пренебрегва вечерята., написа той по-рано тази седмица на предизборния си сайт.Тръмп предпочете фенове в Мичиган - дом на автомобилната индустрия на САЩ и щат, който го подкрепи на изборите през 2016 г. Събитието дори беше предавано на живо по телевизията по същото време с вечерята в столицата.Вечерята на кореспондентите се провежда повече от век.", "date": "2018.04.29", "title": "Тръмп бойкотира традиционната вечеря на кореспондентите в Белия дом"}
{"url": "https://news.bg/world/ruski-botove-agitirali-za-dzheremi-korbin-predi-izborite-vav-velikobritaniya.html", "text": "Руснаците се опитали да помогнат на лидера на Лейбъристката партия на Великобритания Джереми Корбин на предсрочните избори през миналата година.Информацията съобщава британският вестник \"Сънди таймс\", който се позовава на свое разследване, проведено с Университета \"Суонзи\".Вестникът пише, че разкрива първи доказателства за руски опити за оказване на влияние върху резултатите от парламентарните избори в полза на Корбин. Руски ботове в \"Туитър\" са агитирали в полза на лейбъриста. Общо 6 500 профила в \"Туитър\" са подкрепяли лейбъристите в седмиците преди изборите през миналата година със съобщения до милиони избиратели, които също са очерняли консерваторите.Повечето от руските профили са интернет роботи (ботове), които са били маскирани под женски английски имена. Те са \"бомбардирали\" британските избиратели с добре организирани политически послания.Академици съобщиха, че фалшивите профили, разкрити от вестника, са само върхът на айсберга. 9 от 10 съобщения, разпространени чрез тези профили, са били в подкрепа на лидера на опозицията.Лейбъристите твърдят, че не са платили за тази услуга, нямат информация за подобно нещо.", "date": "2018.04.29", "title": "Руски ботове агитирали за Джереми Корбин преди изборите във Великобритания"}
{"url": "https://news.bg/world/sasht-zovat-sveta-da-sanktsionira-iran.html", "text": "САЩ призовават съюзниците си по света да наложат по-големи санкции на Иран заради програмата за балистични ракети.Това заяви официален американски представител, докато държавният секретар на САЩ Майк Помпео е на посещение в Саудитска Арабия, съобщават местни медии.Помпео е на първа обиколка в региона като държавен секретар. Той ще посети три държави в Близкия изток.\"\", каза Брайън Хук, висш чиновник от Държавния департамент, който придружава Помпео.Хук добави, че иранските ракети \"удължават войната и страданието в Близкия изток\". Според него те са заплаха за американската сигурност и икономическите интереси.", "date": "2018.04.29", "title": "САЩ зоват света да санкционира Иран "}
{"url": "https://news.bg/world/sauditska-arabiya-konkurira-disnilend-s-ogromen-uveselitelen-park.html", "text": "Кралят на Саудитска Арабия Салман положи основите на увеселителния парк Qiddiya в Рияд за милиарди долари. Паркът се очаква да бъде един от най-големите в света, съобщават агенции.Първата фаза от проекта ще завърши до 2022 г. Паркът ще е с площ 334 квадратни километра в югозападната част на столицата и ще си съперничи с \"Дисниленд\". В проекта са заложени ваканционни къщи и тематични паркове.Говорител на проекта заяви, че Qiddya също ще бъде културен център и се очаква да привлича по 1,5 милиона посетители на година.Информацията за увеселителния парк в ултраконсервативната монархия идва няколко дни след откриването на първото кино в Саудитска Арабия за последните 35 г.", "date": "2018.04.29", "title": "Саудитска Арабия конкурира „Дисниленд” с огромен увеселителен парк"}
{"url": "https://news.bg/bulgaria/mon-publikuva-za-obsazhdane-novite-programi-po-literatura-za-11-i-12-klas.html", "text": "Министерството на образованието публикува за , съобщава БНТ.Запазва се изучаването само на български автори. Телевизията отбелязва, че най-голямата промяна е свързана с това, че тези автори ще се изучават не хронологично както досега, а тематично чрез съдържание като любов, смърт и природа. Според учители този начин на преподаване не е добър и ще затрудни учениците.От ведомството разясниха, че заради новия закон и новия втори гимназиален етап са решили да приложат нов подход при изучаването на литература в 11 и 12 клас - тематичен вместо досегашния хронологичен.За да се застраховат от реакции срещу изпадането на автори и произведения, от просветното министерство отбелязват, че учителите ще имат право сами да подбират допълнителни текстове. Но учителите смятат, че както винаги няма да има нито часове, нито възможност за допълнителни автори.", "date": "2018.04.29", "title": "МОН публикува за обсъждане новите програми по литература за 11 и 12 клас"}
{"url": "https://news.bg/bulgaria/chez-signalizira-za-izmamnitsi-predstavyashti-se-za-sluzhiteli-na-kompaniyata.html", "text": "Клиенти на ЧЕЗ сигнализират за измамници, които се представят за служители на компанията, предупредиха от дружеството.Констатираните опити за измами са извършени чрез съмнителни електронни писма, изпратени от адреси, които нямат общо с корпоративните имейли на компаниите от Групата ЧЕЗ в България, и касаят събиране на несъществуващи задължения.ЧЕЗ предупреждава клиентите си, че не събира лични данни по телефон и че всички заплащания за услуги, предоставяни от компаниите от Групата ЧЕЗ в България, се извършват по установените за това начини и никога извън определените за целта места - клоновете на Български пощи, касите на \"Изипей\", \"ФастПей\", чрез електроните канали на \"Ипей\", \"Трансакарт\", \"Айкарт\", CASHTERMINAL, на ATM терминали и по банков път.Компанията призовава при всяко съмнение за злоупотреби, корупционни практики и други нередности, потребителите да се свързват с органите на МВР.Всеки служител на ЧЕЗ е длъжен при поискване да се легитимира със своята служебна карта, която съдържа трите имена, длъжността и снимка. На гърба й има телефонен номер, на който клиентите могат да проверят самоличността на служителя. При отказ да се предостави картата, потребителят има право да поиска съдействие от полицията.", "date": "2018.04.29", "title": "ЧЕЗ сигнализира за измамници, представящи се за служители на компанията"}
{"url": "https://news.bg/world/spirane-na-toka-vremenno-zatvori-letishte-shiphol-v-amsterdam.html", "text": "Летище \"Схипхол\" в Амстердам временно беше затворено рано тази сутрин заради спиране на тока, което засегна всички операции на едно от най-натоварените летища в Европа, съобщават \"Ройтерс\" и АП.Властите затвориха пътищата и спряха влаковете до летището около 03,00 часа по Гринуич, за да \"гарантират безопасността на пътуващите\", съобщиха от \"Схипхол\", тъй като всички процедури за чекиране бяха невъзможни и всички основни зали на летището бяха препълнени с чакащи хора.Пътищата до летището бяха отворени час и половина по-късно, след като електрозахранването беше възстановено, но прекъсването на услугите ще има \"сериозни последици за въздушния трафик през деня\", каза говорител на летището.Възникналият проблем ще засегне и полетите от други летища до Амстердам, тъй като \"Схипхол\" може да обслужва 10 пристигащи самолета на час тази сутрин, тъй като с приоритет са големият брой самолети, които чакат да излетят.Има полети, които са отменени или са отложени, като промени ще има особено между 09,00 и 11,00 часа.От електропреносната компания Tennet обявиха, че проучват причината за спирането на тока.\"Схипхол\" е третото най-натоварено летище в Европа по брой пътници след \"Хийтроу\" в Лондон и \"Шарл дьо Гол\" в Париж.", "date": "2018.04.29", "title": "Спиране на тока временно затвори летище „Схипхол” в Амстердам"}
{"url": "https://news.bg/bulgaria/chetirima-dushi-sa-zaginali-pri-katastrofi-prez-izminaloto-denonoshtie-u-nas.html", "text": "Четирима души са загинали при катастрофи през изминалото денонощие на територията на страната, съобщава МВР.Пострадали са и 19 души при 16 произшествия.В София е загинал един човек, а други двама са пострадали при 3 тежки и 45 леки произшествия.От началото на месеца са загинали 40 души по пътищата на страната, а 612 са пострадали при 448 катастрофи. От началото на 2018 г. при 1 838 катастрофи са загинали 147 души, а 2 350 са ранени.", "date": "2018.04.29", "title": "Четирима души са загинали при катастрофи през изминалото денонощие у нас"}
{"url": "https://news.bg/world/avstraliya-otdelya-polovin-miliard-dolara-za-opazvane-na-golemiya-barieren-rif.html", "text": "Австралия обеща да отдели близо половин милиард долара за възстановяване и опазване на Големия бариерен риф.Природното чудо привлича милиони туристи. По-рано този месец учени алармираха, че рифът е претърпял \"катастрофално измиране\" на корали по време на продължителната гореща вълна през 2016 г.Премиерът на Австралия Малкълм Търнбул съобщи, че повече от 500 милиона австралийски долара (400 милиона американски долара) ще отидат за подобряване качеството на водата, справяне с хищниците и разширяване на мерките за възстановяване на средата.Търнбул подчерта, че това е най-голямата единична инвестиция за опазване на рифа, която също така ще защити 64 000 работни места, които зависят от Големия бариерен риф.\"Искаме да гарантираме бъдещето на рифа за благото на всички австралийци, особено на тези, за които прехраната зависи от рифа\", добави той.Премиерът каза още, че парите ще бъдат използвани за намаляване на влиянието на климатичните промени, но не разкри подробности.Рифът е важен национален актив, който носи на австралийската икономика по 6,4 милиарда австралийски долара на година.По-рано Канбера се ангажира да отдели повече от 2 милиарда австралийски долара за защита на мястото през следващото десетилетие, но правителството е критикувано, че подкрепя голям проект на индийската компания Adani за добив на въглища в близост до рифа.Природозащитници приветстваха финансирането като \"важна стъпка\", но предупредиха, че най-голямата заплаха за рифа е глобалното затопляне и че не е направено достатъчно за борба с климатичните промени чрез преминаване към чиста енергия.Около 30 процента от кораловите рифове са загинали по време на продължителната гореща вълна в периода от март до ноември 2016 г., първата от безпрецедентните две поредни години на избелване на коралите по 2300-километровия риф край североизточния бряг на Австралия, който е част от световното природно наследство.", "date": "2018.04.29", "title": "Австралия отделя половин милиард долара за опазване на Големия бариерен риф"}
{"url": "https://news.bg/world/sasht-podkrepiha-izrael-sreshtu-iran.html", "text": "САЩ подкрепиха Израел срещу Иран. Това съобщи АП.Агенцията се позовава на държавния секретар на САЩ Майк Помпео.САЩ са редом с Израел в борбата му срещу Иран, заяви Майк Помпео. Той разговаря два часа с израелския премиер Бенямин Нетаняху.Майк Помпео започна първата си обиколка в чужбина с посещения в Близкия изток. Той отправи призив за съгласувани действия, с които международната общност да накаже Иран за ракетната му програма.Белият дом смята, че върху Техеран трябва да бъде упражнен натиск заради подкрепата му за войнствени групировки в Сирия, Ливан и Йемен.", "date": "2018.04.29", "title": "САЩ подкрепиха Израел срещу Иран"}
{"url": "https://news.bg/world/merkel-sreshta-tramp-s-negovi-rodnini-v-germaniya.html", "text": "Канцлерът на Германия Ангела Меркел е поканила американския президент Доналд Тръмп да се срещне със свои роднини в Германия. Това разкри в. \"Билд\".Източници на таблоида коментират, че поканата е била отправена в петък по време на срещата на Меркел с Тръмп.По време на разговора германският канцлер посочила, че американския президент може да се види със свои роднини от град Калщадт, разположен в провинция Рейнланд - Пфалц.В момента е известно, че дядото на Доналд Тръмп - Фридрих Трумп в градчето Калщадт през 1869 г., а през 1885 г. емигрира в САЩ.Меркел посети Вашингтон в опит да договори с Тръмп запазване на търговските споразумения и сделката с Иран.", "date": "2018.04.29", "title": "Меркел среща Тръмп с негови роднини в Германия"}
{"url": "https://news.bg/world/misteriya-s-fidankata-na-makron.html", "text": "Мистерия с фиданката на Еманюел Макрон. Трева покрива подаръка на френския президент за Доналд Тръмп, разкрива АП.Агенцията припомня, че миналата седмица френският президент Еманюел Макрон подари дъбова фиданка на американския си колега Доналд Тръмп.На специална церемония и двамата държавни глави я засадиха на Южната морава в Белия дом.В края на седмицата обаче дръвчето изчезнало от моравата, а на негово място имало трева.От Белия дом не са обяснили какво се е случило с фиданката.Френското радио \"Франсинфо\" се допита до градинари, които разкриха, че този вид дъбова фиданка е добре да се засади през есента, за да може по-добре да се адаптира и да развие своята клонова система.\"Дървото може да се върне през октомври на моравата на Белия дом\", спекулира \"Франсинфо\".От своя страна \"Хъфингтън поуст\" цитира анонимни източници от Елисейския дворец. Те са разкрили, че дъбовата фиданка е поставена под карантина.Американски официални източници заявиха, че подаръкът на Макрон се чувства добре.Американските митници и гранична охрана заявиха, че внасяни растения от чужбина е нужно да имат сертификат, преди да бъдат посадени в американска почва.", "date": "2018.04.29", "title": "Мистерия с фиданката на Макрон"}
