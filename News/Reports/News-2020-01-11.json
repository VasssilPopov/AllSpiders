{"url": "https://news.bg/crime/nikazo-mafiyata-gleda-na-bokluka-kato-na-noviya-kokain-a-balgariya-e-apetitna.html", "text": "Един от най-големите експерти по калабрийската мафия \"Ндрангета\", Антонио Никазо коментира пред НоваТВ, че \"мафията гледа на боклука като на новия кокаин, а България е апетитна дестинацията за складирането му.\" Никазо работи заедно с прокурор Никола Гратери, организаторът на акция миналия месец, с над 300 арестувани мафиоти.\"При телефонен разговор между членове на Ндрангета, засечен от властите преди няколко месеца, излязоха наяве нови, доста притеснителни факти. А именно, че търсят нови места, където да складират токсични и индустриални отпадъци. Името на България, като потенциална дестинация, се споменаше често в разговора. Това, освен всичко друго, означава и още нещо - че връзката между Ндрангета и българската организирана престъпност става все по-солидна. Вече не говорим само за трафика на дрога, с който досега най-често ги свързвахме\", обяснява Никазо.\"Ндрангета е свирепа и жестока мафия. Там всички са роднини и никой никого не издава. Може би, един на хиляда арестувани прави признание. Кокаинът е най-доходоносния им бизнес. Всички вече употребяват кокаин - това е дрогата на масите. В Италия струва 50 евро на грам. В Колумбия цената е 1200 евро на килограм. От един килограм чист кокаин обаче, се правят четири за продан\", коментира Никола Гратери.Според прокурор Гратери шест мафиотски клана перат пари в България, като причината са ниските данъци. \"Ако не беше засечен този разговор и ако не беше спрян влакът, натоварен с боклук, може би отпадъците щяха вече да са завхърлени някъде около вас и никой нямаше да знае за това\", допълва Никазо.\"Всъщност, в началото токсичен боклук се складираше в Италия. Освен в района станал известен като \"Тера дей фуоки\" до Неапол, бяха открити и други незаконни сметища. Но обществото реагира изключително бурно срещу тоновете токсични отпадъци, захврълени наоколо. Имаше протести и скандали. Тогава започнаха да товарят боклука на кораби и го потапяха в Средиземно море, далече от Италия. Но и това не можеше да продължава вечно. Трябваха им нови територии\", обяснява той.По думите на Никазо, \"в България, очевидно, някой е помогнал. Направил е така, че част от този боклук да започне да пристига у вас. Със сигурност е било осигурено и място, където да се складира. Много е вероятно от българска страна да са криминални организации, с които и преди са работили заедно - може би по каналите за трафик на дрога. Обикновено схемата е такава, спечелили са си доверието взаимно и сега просто сменят бизнеса\".\"За обработката на токсични отпадъци, така че да не създават опасност за живота и здравето, трябват пари. Страшно много пари. Затова на този, който ги произвежда, му е много по-лесно просто да ги захвърли някъде, като плати на някого да направи това за него. Парите пак са доста, но са много по-малко от това, което иначе би платил за обработката им. Печели се много и се рискува малко. В цифри печалбата е десетки милиони евро\", коментира още той.\"Боклукът, със сигурност, е източник на огромни печалби. Въпреки че други често го подценяват, мафията все повече разчита на боклука като източник на доход. Това е печеливш бизнес, цяла индустрия дори и мафията отдавна е сложила ръце върху него\".\"В момента Ндрангета е страшно богата, най-вече благодарение на кокаина. Когато инвестира тези пари обаче, вече не го прави в Италия, а на места, където е по-лесно да се скрие произхода им. Страни, където действията на организираната престъпност, не се следят толкова изкъсо. Затова Източна Европа е много привлекателно място. А еврофондовете, които се насочват натам, засилват този интерес още повече\".\"Едно време Ндрангета правеше това в Южна Италия. Създаваха най-различни дружества със смесено участие, инвестираха, кандидатстваха, точеха фондове, перяха пари. Сега фондовете са основно във вашия регион. Така, парите от дрогата се озовават невероятно лесно на легалния пазар. Те разбраха, че не трябва да вдигат шум. Насилието и показните убийства вече не са част от начина им на работа, както беше преди. Сега модерна е корупцията, еврофондовете и бизнеси като боклука, например. Стратегията им е различна - опитват се да са тихи и неведими\", обяснява изследователят на \"Ндрагента\".", "date": "2020.01.11", "title": "Никазо: Мафията гледа на боклука като на новия кокаин, а България е апетитна"}
{"url": "https://news.bg/world/antikitayskiyat-prezident-na-tayvan-tsay-ingven-preizbrana.html", "text": "Президентът на Тайван Цай Ингвен спечели втори мандат на проведените днес президентски избори. Вотът се разглеждаше като референдум за подхода на острова към Пекин, пише хонконгският вестник South China Morning Post.Цай от Демократичната прогресивна партия беше фаворит преди изборите. Тя победи кандидата на Националистическа партия (Гоминдан) Хан Куоюй.Предварителните резултати показват, че Цай Ингвен е получила най-малко 57% подкрепа, а Хан Куоюй е бил подкрепен от 38 на сто. Държавният глава е получил повече от 7 милиона гласа в сравнение с 6,9 милиона гласа на изборите през 2016 г.Според \"Ройтерс\" при над 86% от преброените бюлетини Цай Ингвен води с повече от 2 милиона гласа.По време на предизборната кампания основни теми бяха националният суверенитет, демокрацията и отношенията между Тайпе и Пекин на фона на обвиненията за намеса в Тайван и продължаващите протести в Хонконг.Пекин разглежда самоуправляващ се Тайван като част от китайската територия, което се отхвърля от администрацията на Цай Ингвен.Анализатори коментират, че кампанията на Цай Ингвен е била подсилена с посланието Тайван да бъде защитен от натиска на Пекин. Тя постоянно отхвърля искането на Пекин Тайван да бъде под модела \"една държава - две системи\", както се прилага за Хонконг.", "date": "2020.01.11", "title": "Антикитайският президент на Тайван Цай Ингвен преизбрана"}
{"url": "https://news.bg/economics/nap-predvaritelno-znae-kakvi-sa-ni-dohodite-ot-naemi-s-firmi.html", "text": "Данъчните власти имат предварителна информация за всички доходи от наеми, които гражданите получават от юридически лица. При това положение те няма как да бъдат скрити от властите, дори ако хората по една или друга причина забравят да ги споменат в данъчните си декларации данъчните ще открият това несъответствие със съответните последствия за допусналите го данъчно задължени лица. Това припомниха от Националната агенция по приходите по повод началото на данъчната кампания за 2020-та.Причината данъчните предварително да са наясно с това какви пари получават от фирмите хората, които са им отдали имоти под наем, е, че фирмите изрично обявяват тези свои разходи пред НАП. Така данъчните знаят не само сумите, но и всички лични данни на наемодателя, с който фирмата е сключила договор. При такъв тип взаимоотношения за хората, които отдават имоти под наем, мърдане няма и е добре, те стриктно всяко тримесечие си обявяват доходите от наемите и да си плащат данъка върху тях.Ситуацията с доходите, които хората получават по договори за наем с други граждани е малко по-различна. За тези доходи данъчните няма как да знаят предварително. Но и тях е добре получателите им да декларират и да плащат данъци. Не само защото така е редно и законосъобразно, а и защото, ако между наемодателя и наемателя възникне съдебен спор при него неминуемо ще се стигне до изясняване на плащаните суми и дължимите по тях данъци, като тази информация ще стигне и до НАП.И ако приходната администрация едва тогава научи за пръв път, че наемодателя има да плаща, последствията за него ще са доста неприятни.", "date": "2020.01.11", "title": "НАП предварително знае какви са ни доходите от наеми с фирми"}
{"url": "https://news.bg/bulgaria/savestno-izpalnyavah-pravomoshtiyata-si-zashtiti-se-neno-dimov-pred-sada.html", "text": "Съвестно изпълнявах правомощията си. С тези думи се защити бившият министър на околната среда Нено Димов по време на заседание на Специализирания съд, който днес ще се произнесе каква ще бъде мярката на ексминистъра, информира БТА.В четвъртък вечерта министър Нено Димов беше задържан, а в петък, 10 януари, , която беше приета от премиера Бойко Борисов. На този етап обвинението срещу Нено Димов е свързано с кризата с водата в Перник, но разследващите работят и по аферата , а вчера бе обявено, че са иззети документи и Държавното обвинение поиска постоянен арест за Димов, който е обвинен в умишлена безстопанственост за водната криза в Перник.Наблюдаващият прокурор Ангел Кънев се аргументира, че ако съдът не задържи за постоянно в ареста бившия министър, той би могъл да повлияе на свидетели и да попречи на разследването. Кънев добави, че това може да стане, тъй като все още е министър на околната среда и водите, докато Народното събрание не гласува оставката му.Прокурорът заяви, че няма опасност Димов да се укрие, но обвинението срещу бившия министър е от изключителна обществена опасност заради големия размер на причинените щети (11 милиона лева) и защото са засегнати над 90 000 души от водната криза в Перник.Димов е имал необходимата информация, но не е упражнил правомощията си по закон, обясни прокурорът.Ина Лулчева, която е адвокат на Димов, отговори, че водите са били в ресора на заместник-министъра Красимир Живков, който е разпределял задачите на специализиран отдел в Министерството на околната среда и водите, което отговаря за водите. Тя подчерта, че Димов само е утвърждавал графиците за водоподаване, предложени му от Живков.", "date": "2020.01.11", "title": "Съвестно изпълнявах правомощията си, защити се Нено Димов пред съда"}
{"url": "https://news.bg/bulgaria/shefat-na-mitnitsite-georgi-kostov-podal-ostavka.html", "text": "Шефът на митниците Георги Костов е подал оставка.Информацията разпространява вестник , който се позовава на източници, запознати с неофициална информация.Изданието отбелязва, че Костов е депозирал оставката си малко след Нова година. Като мотив бил посочен лични причини. Според процедурата оставката трябва да бъде приета от финансовия министър Владислав Горанов, който обаче ще съгласува решението си с премиера Бойко Борисов.От пресцентъра на митниците са заявили пред вестника, че официално няма депозирана оставка.Заради ситуацията около и  се търсел вариант Костов да си отиде от митниците като бъде преместен на друга работа. Неофициално се твърди, че като подходящ пост се спряга мястото за шеф на дирекция \"Наказания\" към затворите, пише още \"24 часа\".Информацията е разпространявана на фона на аферата .", "date": "2020.01.11", "title": "Шефът на митниците Георги Костов подал оставка?"}
{"url": "https://news.bg/bulgaria/neno-dimov-ostava-v-aresta.html", "text": "Подалият оставка министър на околната среда и водите Нено Димов остава за постоянно в ареста, реши Специализираният наказателен съд, предаде bTV.Магистратите решиха, че има обосновано предположение за извършено престъпление, а събраните доказателства към момента сочат за съпричастност на Димов.Има обосновано предположение Нено Димов да е извършил престъплението, в което е обвинен - умишлена безстопанственост. Като министър на околната среда и водите той е утвърждавал графици за подаване на вода за промишлени нужди, въпреки че нивото на язовир \"Студена\" значително е намалявало. Това е ставало в нарушение на изискванията на законовата уредба да се гарантира наличието на достатъчно вода за питейни и битови нужди, се казва в становището на съда, цитирано от БНТ.Решението може да се обжалва на 16 януари пред Апелативния специализиран наказателен съд, отбелязват Нова телевизия и БНТ. По време на заседанието Държавното обвинение поиска постоянен арест за Димов, който е обвинен в умишлена безстопанственост за водната криза в Перник.Наблюдаващият прокурор Ангел Кънев се аргументира, че ако съдът не задържи за постоянно в ареста бившия министър, той би могъл да повлияе на свидетели и да попречи на разследването. Кънев добави, че това може да стане, тъй като все още е министър на околната среда и водите, докато Народното събрание не гласува оставката му.Прокурорът заяви, че няма опасност Димов да се укрие, но обвинението срещу бившия министър е от изключителна обществена опасност заради големия размер на причинените щети (11 милиона лева) и защото са засегнати над 90 000 души от водната криза в Перник.Ина Лулчева, която е адвокат на Димов, отговори, че водите са били в ресора на заместник-министъра Красимир Живков, който е разпределял задачите на специализиран отдел в Министерството на околната среда и водите, което отговаря за водите.В четвъртък вечерта министър Нено Димов беше задържан, а в петък, 10 януари, , която беше приета от премиера Бойко Борисов. На този етап обвинението срещу Нено Димов е свързано с кризата с водата в Перник, но разследващите работят и по аферата , а вчера бе обявено, че са иззети документи и ", "date": "2020.01.11", "title": "Нено Димов остава в ареста"}
{"url": "https://news.bg/world/video-pokazva-izstrelvaneto-na-raketata-kam-ukrainskiya-samolet-v-teheran.html", "text": "В социалната мрежа \"Туитър\" се разпространява видео, което показва момента на изстрелване на ракетата земя-въздух, поразила украинския пътнически самолет край Техеран, пише \"Гардиън\".По-рано днес Иран призна, че по, тъй като си е помислил, че  срещу Ислямската република. Техеран е помислил самолета за крилата ракета.Украинският президент Владимир Зеленски поиска от Иран да накаже отговорните за инцидента, да изплати компенсации и официално да се извини.\"Ние очакваме Иран да изправи виновните пред съда\", написа президентът на Украйна във \"Фейсбук\" и призова също за връщане на останките.Надяваме се, че разследването ще се проведе без умишлено забавяне и без възпрепятстване, добави той. Зеленски поиска \"пълен достъп\" до разследването за 45 украински експерти. Също така поиска официално извинение.Френският президент Еманюел Макрон разговаря със Зеленски за разследването. Президентите са се съгласили да поискат френски специалисти да разкодират \"черните кутии\". Макрон отбеляза, че е започната официална процедура за международно разследване и ще посети Киев.Канадският премиер Джъстин Трюдо обяви, че правителството му очаква \"пълно сътрудничество от иранските власти\".Украинските международни авиолинии отрекоха, цитирани от \"Ройтерс\" че екипажът на самолета има частична вина за трагичния инцидент. От компанията обявиха, че самолетът не е бил предупреден от летището в Техеран за възможна заплаха преди да отлети за Киев. Компанията отрича, че самолетът се е отклонил от нормалния си курс, след като в съобщение на иранските военни се казва, че самолетът е летял в близост до военен обект на Революционната гвардия. Украинските международни авиолинии призоваха иранските власти да поемат пълна отговорност за катастрофата. Според тях иранските власти е трябвало да затворят летището.В продължение на няколко дни . Техеран твърдеше, че инцидентът е в резултат на техническа неизправност.при катастрофата край Техеран.По-рано,  е , докато правителството на Украйна съобщи, че  Тор-М1.", "date": "2020.01.11", "title": "Видео показва изстрелването на ракетата към украинския самолет в Техеран"}
{"url": "https://news.bg/world/zemetresenie-v-istanbul-useteno-i-v-balgariya.html", "text": "Силно земетресение удари Истанбул.Европейският средиземноморски сеизмологичен център съобщава за земетресение с магнитуд 4,7 по Рихтер в Западна Турция в 13:37 часа по Гринуич. Епицентърът е на 63 километра западно от най-големия турски град и на 26 километра южно от град Силиврия на 10 километра дълбочина.Геофизичният институт на САЩ съобщава за земетресение с магнитуд 4,9 по Рихтер на 18 километра южно от град Силиврия на 10 километра дълбочина.От Сеизмологичния център на БАН също са отчели земетресение с магнитуд 4,9 по Рихтер на 10 километра дълбочина в Мраморно море.Няма информация за пострадали и щети.БНР информира, че земетресението е усетено в Бургаска област.", "date": "2020.01.11", "title": "Земетресение в Истанбул усетено и в България"}
{"url": "https://news.bg/bulgaria/mf-oproverga-che-shefat-na-mitnitsite-e-podal-ostavka.html", "text": "Министерството на финансите отрече медийната информация, че По-рано днес \"24 часа\" съобщи, че Костов е подал оставка малко след Нова година.Във връзка с публикации, базирани на неофициални източници, за оставка на директора на Агенция \"Митници\" в новинарски сайтове с имидж на сериозни медии, Министерството на финансите заявява, че написаното не отговаря на истината, отбелязват от министерството в съобщение до медиите.Оставка не е подавана от г-н Костов, нито му е искана от министъра на финансите Владислав Горанов, допълва ведомството.Откакто Георги Костов оглавява АМ, резултатите от работата на институцията са отлични - повишена е събираемостта на приходите, борбата с контрабандата на акцизни стоки е видима в изследванията на независими анализатори, задържани са рекордни количества наркотични вещества, заключават от Министерството на финансите.", "date": "2020.01.11", "title": "МФ опроверга, че шефът на митниците е подал оставка"}
{"url": "https://news.bg/world/arliyn-fostar-izbrana-za-parvi-ministar-na-severna-irlandiya.html", "text": "Парламентът на Северна Ирландия поднови работата си почти три години след разпадането на местното правителство в региона, пише \"Гардиън\".По време на безпрецедентно заседание в събота регионалният парламент избра Алекс Маски от Шин Фейн за председател на законодателния орган. След това депутатите избраха лидера на Демократичната юнионистка партия Арлийн Фостър като първи министър на Северна Ирландия, а Мартин О'Нийл от Шин Фейн за заместник на първия министър.След поемането на поста Фостър коментира, че през последните три години е имало много подигравки и разделение и че сега е време Северна Ирландия да продължи напред. Тя отбеляза, че иска всеки да бъде добре дошъл в Северна Ирландия.В новото правителство влизат петте основни партии - Демократичната юнионистка партия, Шин Фейн, Социалдемократическата и Лейбъристка партия, \"Алианс\" и Ълстърската юнионистка партия.Вчера за подновяване на работата на парламента и институциите в Белфаст след тригодишно прекъсване.", "date": "2020.01.11", "title": "Арлийн Фостър избрана за първи министър на Северна Ирландия"}
{"url": "https://news.bg/world/dvama-us-voynitsi-zaginaha-i-drugi-dvama-sa-raneni-pri-napadenie-v-afganistan.html", "text": "Двама американски войници са загинали и други двама са ранени, след като автомобилът им попаднал на крайпътна бомба в южната афганистанска провинция Кандахар, съобщиха от мисията на НАТО, цитирана от \"Ройтерс\".Военнослужещите са провеждали операции, когато бронираният им автомобил е бил ударен от самоделна бомба при атака. Талибаните поеха отговорност за нападението.Въпреки зимата и големите снеговалежи в планините, където талибаните си почиват и се прегрупират преди ежегодната пролетна офанзива, крайпътните бомби продължават да удрят афганистанските сили и техните съюзници.", "date": "2020.01.11", "title": "Двама US войници загинаха и други двама са ранени при нападение в Афганистан"}
{"url": "https://news.bg/world/dolu-lazhtsite-dolu-hamenei-skandirat-protestirashti-v-iran.html", "text": "Протести в Техеран срещу действията на правителството по случая със сваления украински самолет преди няколко дни, пише \"Гардиън\".По-рано днес Иран призна, че по, тъй като си е помислил, че  срещу Ислямската република. Техеран е помислил самолета за крилата ракета.В продължение на няколко дни . Техеран твърдеше, че инцидентът е в резултат на техническа неизправност.Недоволни от действията на правителството студенти скандираха \"Безсрамници\" в Университет \"Амир Кабир\" в иранската столица. Те призовават за правда.\"Оставките не са достатъчни. Нужно е правосъдие\", зоват те.Недоволните също скандираха \"Долу лъжците\". Протестиращите поискаха аятолах Али Хаменеи да се оттегли, информира \"Ройтерс\".\"Главнокомандващият (Хаменеи) да подаде оставка, оставка\", призоваха демонстрантите.Междувременно украинската прокуратура обяви, че преквалифицира случая за сваления самолет на умишлено убийство и унищожаване на самолет.при катастрофата край Техеран.", "date": "2020.01.11", "title": "Долу лъжците, долу Хаменеи, скандират протестиращи в Иран"}
{"url": "https://news.bg/world/gaz-po-severen-potok-2-mozhe-da-poteche-v-kraya-na-godinata-obyavi-putin-do-merkel.html", "text": "Германският канцлер Ангела Меркел похвали \"Северен поток-2\" като \"много важен\" проект, който е изгоден не само за Германия, но и за много други европейски държави, информират руски медии.Меркел направи коментара на пресконференция след разговори с руския президент Владимир Путин в Москва.Канцлерът призова за завършване на проекта, въпреки че САЩ наложиха санкции. Меркел определи санкциите на САЩ като \"нередни\", но призна, че Европа се нуждае от диверсификация на газовите източници. Тя отново повтори, че тръбата е чисто икономически проект.Руският лидер от своя страна благодари на Меркел за подкрепата за осъществяването на проекта.Ние можем да завършим проекта самостоятелно, без привличане на чуждестранни партньори. Разбира се, завършването на строителството ще бъде забавено с няколко месеца, но аз се надявам до края на годината или през първата четвърт на следващата година работата да бъде завършена и газопроводът да заработи, обясни Путин.Строителството на \"Северен поток-2\" навлезе във финалната си фаза. Преговорите между Путин и Меркел са продължили повече от три часа. Те обсъдиха напрежението между Иран и САЩ, а също така обстановката в Либия, Сирия и Украйна.Путин заяви, че е време да се проведат мирни преговори за Либия в Берлин, тъй като е важно да се прекрати конфликтът в страната.Меркел каза от своя страна, че Германия планира да започне да изпраща покани за мирната конференция. Двамата лидери се съгласиха, че запазването на иранската ядрена сделка е въпрос от \"огромна важност\", като подчертаха, че сделката трябва да бъде съхранена с всички възможни средства.По отношение на  в Иран, Меркел коментира, че \"добре е, че знаем кой е отговорен\". Тя описа инцидента като \"драматично събитие\".", "date": "2020.01.11", "title": "Газ по „Северен поток-2” може да потече в края на годината, обяви Путин до Меркел"}
{"url": "https://news.bg/world/pravitelstvoto-na-makron-sklonno-da-ne-vdiga-pensionnata-vazrast-do-64-g.html", "text": "Премиерът на Франция Едуар Филип заяви, че е \"склонен да оттегли\" най-спорната мярка от пенсионната реформа на правителството, а именно хората да работят допълнителни две години до 64-годишна възраст, за да получават пълна пенсия, информира АФП.\"За да покажа доверието си към социалните партньори...склонен съм да оттегля от законопроекта краткосрочно мярката, която предложих\", пише Филип в писмо до лидерите на синдикатите ден след среща за прекратяване на транспортна стачка в страната, която продължава близо 40 дни.Предложението на правителството е възрастта за пенсиониране да се вдигне от 62 на 64 г. от 2027 г.Френските синдикати настояват правителството да оттегли пенсионната реформа.Протестите срещу пенсионната реформа във Франция са най-големите от десетилетия.Реформата, която ще бъде обсъдена от парламента на дебат в средата на февруари, предвижда прогресивно увеличаване на възрастта за пенсиониране до 64 г. \"за поколение 1965 г., които ще се пенсионират от 2027 г.\".", "date": "2020.01.11", "title": "Правителството на Макрон склонно да не вдига пенсионната възраст до 64 г. "}
{"url": "https://news.bg/world/7-darzhavi-ostanaha-bez-pravo-na-glas-v-obshtoto-sabranie-na-oon.html", "text": "Изпадналият в криза Ливан заяви, че \"съжалява\", че е сред седем страни, които останаха без глас в Общото събрание на ООН, тъй като не са си платили задълженията, информира АФП.Външното министерство на арабската държава отбелязва, че решението на ООН може да \"навреди на интересите на Ливан, на престижа и репутацията\". Министерството призова за \"възможно най-бързо\" намиране на решение, като отбелязва, че ситуацията \"може да бъде поправена\".По-късно финансовото министерство съобщи, че Ливан ще си плати задълженията в понеделник.В петък ООН обяви, че седем държави - Ливан, Йемен, Венецуела, Централноафриканската република, Гамбия, Лесото и Тонга - не са си изпълнили финансовите задължения към организацията и няма да могат да участват в 74-ата сесия на Общото събрание.Тези държави, които изостават с вноските си предишните две години, могат да изгубят правото си на глас в Генералната асамблея. Има изключение за тези държави, които докажат, че не могат да си платят поради условия, които са извън техния контрол.", "date": "2020.01.11", "title": "7 държави останаха без право на глас в Общото събрание на ООН"}
{"url": "https://news.bg/int-politics/sultanat-na-oman-50-g-vlast-s-lyubovta-na-naroda.html", "text": "Султанът на Оман Кабус бен Саид почина на 79-годишна възраст. Той бе начело на страната почти 50 години, което го превърна в най-дълго управлявалия арабски монарх. Според информации в медиите, причината за неговата смърт е раково заболяване. В Оман е обявен тридневен траур, съобщава оманската информационна агенция ONA. Кабус няма деца и не е обявил публично свой наследник.Конституцията предвижда кралското семейство да посочи наследник в срок до три дни след смъртта на владетеля. Ако семейният съвет не успее да се споразумее, специален съвет от представители на военните и силите за сигурност, шефовете на Върховния съд и на двете камари на парламента ще предаде цялата власт на лицето, посочено тайно и запечатано в плик от султана приживе. междувременно беше съобщено, че наследникът вече е известен: новият султан ще бъде Хайтам бин Тарик ал Саид, братовчед на починалия Кабус.Кабус бен Саид е роден на 18 ноември 1940 г. в Салала, Югозападен Оман. Възпитаник е на Кралската военна академия в Сандхърст, Великобритания. На 29-годишна възраст той поема властта в страната след извършен с помощта на военните и британските тайни служби преврат срещу собствения му баща. Предишният владетел Саид бин Таймур отказваше да модернизира кралството и го държеше в пълна изолация - по негово време Оман разполага само с десет километра асфалтирани пътища, липсва съвременна здравна или училищна система.При управлението на Кабус изостаналият регион се превръща в модерна, просперираща държава и една от най-стабилните страни в арабския свят благодарение на приходите от продажби на петрол. Сред най-големите му заслуги е фактът, че той дарява богатството си на различни обществени прослойки в страната. Кабус бен Саид е изключително популярен сред оманците, независимо от факта, че финансово страната вече не е така добре, а безработицата е сравнително висока.Кабус управляваше страната като абсолютен владетел и бе едновременно министър-председател, главнокомандващ на армията и министър на отбраната, на финансите и на външните работи. Оман си има и парламент, който обаче няма почти никакви правомощия. Цялата власт се държи от семейството на султана. Поради тази причина в страната почти няма свобода на словото. Арабската пролет подмина през 2011 г. Оман, без да остави някакви следи. Все пак правозащитници издигат глас срещу липсата на свобода на словото и арестите на критици на режима в автократично управляваната държава.Във външната политика Кабус си бе спечелил име на умел дипломат, който поддържаше добри отношения както със сунитските си съседи от Персийския залив, така и с шиитите в Иран. В Оман се проведоха и серия от преговори, които положиха основите на споразумението за ограничаване на ядрената програма на Иран през 2015 г. Оман се счита и за държава, която поддържа неофициални контакти с Израел. Също така през април Оман призова другите арабски страни да прекратят бойкота на Израел. Страната е приятелски отношения и със САЩ.", "date": "2020.01.11", "title": "Султанът на Оман – 50 г. власт с любовта на народа  "}
{"url": "https://news.bg/health/balgariya-vav-vtora-kategoriya-po-lekarski-greshki-v-sveta.html", "text": "Множество световни изследвания показват, че лекарската грешка е човешка грешка. Това каза в рамките на семинар \"Лекарска грешка или неблагоприятния изход от лечение\" акад. проф. д-р Владимир Овчаров. Според последно такова изследване сериозните медицинските грешки са 18%, а малките - 48%.\"Почти 10% от пациентите в най-добрите болници в света получават увреждания при тяхното лечение. Това води до сериозни финансови проблеми, тъй като следва удължаване на хоспитализацията, загуба на приходи и т.н.\", обясни той. Проф. Овчаров даде пример също, че има много грешки при лечението, защото всеки организъм реагира различно на лекарствата и при различните хора разликата може да бъде 20 пъти. По думите му в това е бъдещето на индивидуалната медицина. Най-често лекарски грешки се допускат заради уповаване на паметта, умората, неправилна обратна връзка, препредаване на информация и най-тежкия случай - немарливост.След раковите и сърдечно-съдовите заболявания лекарските грешки са трета водеща причина за смъртните случаи. В Германия годишно умират 500 човека от такива грешки, а България е от страните, които попадат на второ място от четири възможни, тоест след страните с най-добра медицина.", "date": "2020.01.11", "title": "България във втора категория по лекарски грешки в света"}
{"url": "https://news.bg/politics/plevneliev-iska-da-se-radvame-za-balkanski-potok-i-sasht-da-se-radvat-s-nas.html", "text": "Трябва да се радваме за \"Блакански поток\" и САЩ като добри приятели трябва да се радват за нас. Американски дипломат може да допусне грешка с изказване, че не вижда защо според дипломата тръба, която минава през Европа е лоша, коментира пред БНТ президентът (2012-2017) Росен Плевнелиев.По думите му, американците са наши стратегически приятели и ако искат да ни помогнат, те трябва да подкрепят една историческа промяна. България за първи път в своята история направи дълбока реформа в енергийния сектор и газовия сектор.Относно това, дали попадаме ли в санкции на САЩ, Плевнелиев обясни, че в \"Южен поток\" тръбите са били руски и Русия можела да ни прегази със своите тръби, но сега тръбите са наши.Това не е само геополитически проект, но и пазарен проект, ние ще преценяваме каква газ да минава. Трябва да защитим своите интереси.България строи тръби към всички съседи, може да купува и да продава от и на всички и създаваме газова борса, вече няма един монополист, добави той.Плевнелиев коментира и АЕЦ \"Белене\", той \"винаги съм бил против АЕЦ \"Белене\", ако не се направи на пазарен принцип и ако се прави с държавни пари.\"Но с новата зелена сделка на Европа и отварянето на нови пазари, електрически коли и за да затворим ТЕЦовете и изчистим въздуха ни трябва електричество и за да преминем към чиста енергия ние трябва да се откажем от въглищата, обясни той.Копаем въглища с ниско качество, които замърсяват, България има амбицията да изчисти въздуха за децата си и да преквалифицира миньорите.Българските политици трябва да са честни и да кажат, че с въглища не може и може АЕЦ и именно за това по-доброто решение, но ако стане на пазарен принцип.За напрежение в Близкия изток, то обясни, че за първи път се създава ситуация, в която сътрудниците и партньорите на САЩ не знаят какво се случва, САЩ не се консултира и правят едностранно каквото си искат. \"Тръмп действа импулсивно, донякъде непрогнозируемо и това създава огромен проблем\".Не може просто така да решеиш да убиеш някакъв ирански генерал, при Обама е различно, защото Осама Бин Ладен е издирван и признат терорист.Касем Солеймани не е присъствал сред имената на организаторите на атентата в Сарафово, Бургас обянси Плевнелиев и добяви, че е виждал документите и там има други имена.Припомняме, на 19 август 2019 г. изтече крайният срок за кандидатстването за стратегически инвеститор за строежа на АЕЦ \"Белене\". Малко по-късно стана ясно, че за участие в процедурата за избор на стратегически инвеститор по проекта АЕЦ \"Белене\". До момента е предоставено заявление за стратегически инвеститор от китайската и корейската ядрена корпорация.тази година в Официалния вестник на Европейския съюз. Срокът за приключването й е 12 месеца от датата на обявяване.На 7 юни 2018 г.  за строителство на втора ядрена централа в България - 30-годишният проект \"Белене\", след което такова решение гласува и Министерския съвет.Срещу строителството се обявяват категорично против всички десни формации, които в момента са извън парламента. Критика изказват и , които не са доволни от изискванията на държавата към строителството на нова ядрена мощност.Мораториумът върху строителство на АЕЦ \"Белене\" бе въведен от Народното събрание през 2012 г. - в първото правителство на ГЕРБ с премиер Бойко Борисов. Темата за проекта АЕЦ \"Белене\" обаче стана отново актуална, след като от  за изготвяне на Национална стратегия в областта на енергетиката с фокус върху електроенергетиката. Той бе .БАН публикува доклада си в началото на 2018-та година, след изрично разрешение от БЕХ (като поръчител), но дори и това не намали  на изграждането на нова ядрена централа.На16 ноември 2017 г. се състоя и представянето на резюмето от доклада на БАН в присъствието на енергийния министър Теменужка Петкова. Това резюме дава вариант за , но при условие, че бъдат постигнати параметрите на финансовите анализи. От БАН категорично защитиха доклада си и 90-те варианта, които той дава.БАН публикува доклада си в началото на годината, след изрично разрешение от БЕХ (като поръчител), но  на .След това обаче премиерът Борисов излезе с още една , който да се осъществи с европейско финансиране.По време на посещението си у нас през май руският премиер Дмитрий Медведев потвърди, че \".", "date": "2020.01.11", "title": "Плевнелиев иска да се радваме за \"Балкански поток\" и САЩ да се радват с нас"}
{"url": "https://news.bg/politics/oshte-aresti-i-ostavki-no-ne-i-predsrochni-izbori-ochakvat-sotsiolozi.html", "text": "Когато трябва да говорим за отговорност и вина - водата не е изчезнала от само себе си. Имало е много знаци за това, че има проблеми в Перник, но и в много други градове. Това означава, че в България, в много дълъг период от време, има много отговорни, които не са си свършили работата за това да има адекватна политика в сферата на водните политики. Около това мнение в студиото на Нова телевизия се обединиха политическият психолог проф. Антоанета Христова и социолога Кольо Колев.И двамата не смятат, че с разследването на водната криза в Перник и оставката на министър Нено Димов процесът ще приключи. Според Кольо Колев може да се очаква да изникват още проблеми, но и трябва да се погледне отговорността на стоящите по-ниско от министър държавни чиновници. Много сериозен е проблемът у нас с .  Припомняме, че в четвъртък вечерта министър Нено Димов беше задържан, а в петък, 10 януари, , която беше приета от премиера Бойко Борисов. На този етап обвинението срещу Нено Димов е свързано с кризата с водата в Перник, но разследващите работят и по аферата , а вчера бе обявено, че са иззети документи и \"Най-естествено е атаката да бъде към него, защото към днешна дата той управлява министерството. Въпреки, че има сериозна  по отношение на институциите\", смята проф. Христова.Според Кольо Колев това не е пикът на търсене на отговорност и даване на свидни жертви в управлението и той очаква да се стигне до регионалния министър Петя Аврамова, както и на по-ниско ниво.\"Очаквам още. Голяма част от хората ясно виждат отговорността на ВиК, което е пряко свързано с Министерството на регионалното развитие. То следи за нивото на водата и качеството на съоръженията\", заяви Колев и припомни, че Петя Аврамова в Народното събрание е казала: \"Няма страшно, има 10 млн. кубика вода\". Един месец по-късно се оказа, .Самото задържане на Нено Димов за 72 часа и обявеното от прокурорите , според Кольо Колев не е случайно и по-скоро е PR акция, прави се с оглед на обществения отзив по темата.\"Министрите са върха на пирамидата. Всеки управленец знае, че върхът на пирамидата може да изгнива по-надолу и почти със сигурност си знае проблемите вътре\", обясни и Антоанета Христова.Според професор Христова,  на Нено Димов и Петя Аврамова, защото ситуацията е сложна и по редицата има много виновни за кризата в Перник, а и  и страните си правят много добре сметката за края на управлението, предстоящите избори и предстоящите нови конфигурации в следващото Народно събрание. Затова и не може да се очаква в момента управлението да се саморазклати сериозно. С оглед на довършването на мандата, управляващата коалиция ще се закрепи поне до есента на тази година.Припомняме, в момента най-тежка е ситуацията с язовир \"Студена\", заради който от 18 ноември Перник премина на , засягащ около 60 000 души. От МОСВ  от язовири за питейно-битово водоснабдяване с  - мярката се отнася и за язовирите \"Дяково\", \"Асеновец\" и \"Ястребино\", освен за \"Студена\".Във вихъра на водната криза в Перник от Националния статистически институт съобщиха данните за 2018 година, според които (56.8% за 2017 г.), като преобладаващата част са загубите при транспорта на водата (реални загуби), като през 2018 г. те се оценяват на 425.6 млн. куб. метра.В началото на декември месец държавният глава Румен Радев свика , която обаче не завърши с конкретни резултати и мерки. Междувременно стана ясно, че и  заради източване на язовир \"Бебреш\", въпреки че от \"Напоителни системи\" обявиха, че . Проблеми с водоснабдяването има и в Шуменско и Ловешко.  са засегнати от воден режим в страната по данни на МРРБ. Вчера разследващите влязоха на проверка и във  и , след разпоредената повсеместна проверка на целия воден сектор в страната. ", "date": "2020.01.11", "title": "Още арести и оставки, но не и предсрочни избори очакват социолози"}
{"url": "https://news.bg/crime/momiche-s-preryazano-garlo-e-otkrito-v-galiche.html", "text": "Момиче с прерязано гърло е открито във врачанското село Галиче.Сигнал за открито тяло на 18-годишното момиче в дома му в село Галиче е подаден тази сутрин, около 8.40 часа, съобщава МВР.Веднага на място са изпратени екипи на полицията и бърза помощ. В момента се извършва оглед на място. По първоначални данни няма следи за проникване с взлом в къщата. По случая е образувано досъдебно производство.Предприети са оперативни действия под ръководството на прокуратура.По-рано НоваТВ съобщи, че момичето е убито и намерено в двора на къщата, в която живее. По информация на медията, майката е напуснала семейството, а бащата на момичето работи в чужбина. Момичето е ученичка във врачанско училище. ", "date": "2020.01.11", "title": "Момиче с прерязано гърло е открито в Галиче"}
{"url": "https://news.bg/politics/plevneliev-ne-iska-parlamentarna-kriza-i-vyarva-v-umeniyata-na-borisov.html", "text": "Нагледахме се на арести на министри, действащи или бивши, освен пропагандната стойност на това, което се свършва, да гледаме по същество, коментира пред БНТ президентът (2012-2017) Росен Плевнелиев.Според него ще е добре да се действа по друг начин, превантивно и ефективно. Министърът определено носи отговорност дотолкова, доколкото работа на министъра е да защити обществения интерес.Общественият интерес не е защитен, когато един цял град остава без вода, но трябва да се види и също кой по веригата е допринесъл за бедственото положение.\"Правителството трябва да извади своите изводи. Институциите като цяло са се провалили и е крайно време да видим целия размер - кой и защо\". Важно кризата да не прерасне в парламентарна криза, но Плевнелиев не вижда предпоставки за това.Правителството носи своята отговорност за всичко, което се е случило, прокуратурата има своите аргументи и всички трябва да се поучат и да не се допускат повече безстопанственост.Според него, \"умението на премиера Борисов да действа бързо и превантивно ще му помогне и този път да не прерасне тази криза\".Припомняме, на 9 януари 2020 г. имаше спецакция в сградата на МОСВ. Претърсен е и дома на екоминистър Нено Димов. , след проведената вчера  и  От Министерството са иззети документи.На 10 януари 2020 г.,  оставка.Междувременно стана ясно, че  не е разпитвана за водната криза в Перник.Оставката на Димов, министър от квотата на патриотите в коалиционното споразумение, до голяма степен е предизвестена, особено след като Борисов си спести коментара по темата, отклонявайки лаконично отговора Въпросът бе отправен и към вицепремиера и военен министър Красимир Каракачанов, който дори не намери за нужно да го коментира след Това е деветата оставка в правителството на Бойко Борисов 3. Миналия месец бе сменен ръководителят на социалното министерство, като зам.-образователният министър През май месец 2019 година , покрай скандалите с къщи за гости, а нов-стар земеделски министър стана Десислава Танева. Малко преди това заради Апартаментгейт .През 2018 година оставка подадоха Валери Симеонов като вицепремиер, министърът на вътрешните работи , последният обаче остана зам.-министър.Първи от правителството на Борисов 3 си отиде Петър Петров като здравен министър заменен от Кирил Ананиев.", "date": "2020.01.11", "title": "Плевнелиев не иска парламентарна криза и вярва в уменията на Борисов"}
{"url": "https://news.bg/politics/borisov-se-pohvali-s-nay-niska-bezrabotitsa-za-pochti-20-godini.html", "text": "Безработицата в България през месец ноември 2019 г. се понижи до 3,7%. Това е най-ниското ниво от 2000 г., пише премиерът Бойко Борисов във \"Фрйсбук\".Той обясни, че става въпрос за, \"откогато Eurostat разполага с данни за нашата страна\".\"Младежката безработица в България също намалява до 7,0%, спрямо 10,7% през ноември 2018-а. И през 2020 г. продължаваме с ефективните действия, за да има добри условия на пазара на труда за българските граждани, работодателите и инвеститорите у нас\", обяснява Борисов.Припомняме, 2020 г. дойде с ново увеличение на възрастта и осигурителния стаж за пенсиониране.За жените от най-масовата, трета категория труд, възрастта се увеличава с два месеца спрямо изминалата година и вече е 61 години и 6 месеца.За мъжете увеличението е с един месец и става 64 години и 3 месеца.За да се пенсионират, жените вече трябва да имат 35 години и 10 месеца осигурителен стаж. За мъжете той вече е 38 години и 10 месеца. И за двата пола това е с два месеца повече, в сравнение с миналата година.Ако хората нямат право на пенсия, защото не изпълняват посочените условия за възраст и стаж, те могат да се пенсионират на възраст 66 и половина години при поне 15 години действителен стаж.", "date": "2020.01.11", "title": "Борисов се похвали с най-ниска безработица за почти 20 години"}
{"url": "https://news.bg/crime/nso-otricha-da-e-poluchavala-pari-i-orazhiya-ot-politicheski-partii.html", "text": "НСО отрича да е получавала пари и оръжия от политически партии, обяснява в позиция до медеиите Националната служба за охрана.\"По повод твърдения на Николай Марков в предаването \"Тук и сега със Светла Петрова\" излъчено на 10.01.2020 г. Националната служба за охрана не разполага с никакви данни, свързани с твърденията на Марков, че политически партии са предоставяли оръжие и са плащали допълнителни възнаграждения на служители на НСО.НСО призовава при наличие на доказателства за подобни практики и действия Николай Марков да ги предостави незабавно на компетентен орган, за да бъдат разследвани съгласно буквата на закона.При наличие на доказателства за неправомерни действия Началникът на НСО ще предприеме незабавни и безкомпромисни действия, допълват те.", "date": "2020.01.11", "title": "НСО отрича да е получавала пари и оръжия от политически партии"}
{"url": "https://news.bg/health/vse-poveche-osadeni-lekari-u-nas-nay-veche-hirurzi-i-pediatri.html", "text": "Статистика колко са осъдените за лекарски грешки в България няма. Това каза адв. Иван Сотиров в рамките на семинар \"Лекарска грешка или неблагоприятния изход от лечение\".По думите му напоследък все повече са осъдените лекари за грешки. Той даде пример с момиченцето - Гери, което преди години почина след операция на трета сливица в ИСУЛ.И тримата лекари, които са участвали в лечението й - д-р Маджунов, д-р Рогачев, д-р Стайков, са осъдени да платят по 100 000 лв. и 2 години пробация. Случаите, в които лекари са осъждани, най-често са за непълен обем на медицинската дейност, бавно лечение и небрежност.А по специалности - най-много са осъждани хирурзи и педиатри. Напоследък зачестяват и делата, при които болница съди лекаря, платила е обезщетение и после съди доктора, допуснал грешката, който е назначен на трудов договор.Адв. Иван Сотиров изтъкна още един проблем, че Централните комисии по професионална етика на Български лекарски съюз нямат правомощия да се занимават и оценяват случаите на добра медицинска практика.Това в момента се прави от Изпълнителна агенция \"Медицински надзор\". Етичните комисии разглеждат моралните проблеми, лоши думи и т.н., а \"Медицински надзор\" прави изследване.Според юристи обаче правата за разследване на лекарските грешки трябва да се върнат в етичните комисии, с по-големи правомощия, за да се прави по-детайлна оценка.И една статистика, представена от акад.проф. д-р Владимир Овчаров в световен мащаб: Най-много грешки се правят в диагностицирането на рак на гърдата - 50%, при патолозите - 90%, а най-големи грешки се допускат при скрининговите мамографии, които вече съсловието иска да ги преустанови.Категорично се смята, че едни от най-грешащите специалисти са психиатрите. А причините за лекарска грешка могат да са технически грешки, които са проблеми на системата - да ти ампутират друг крак, друга ръка заради неправилно предадена информация, както и свръхлекарствена дозировка.Основни причини за лекарски грешки: Човешкият фактор; Нивото на знания; Проблеми в системата; Небрежност; Комбинирани причини; Недобросъвестност.Акад.проф. д-р Владимир Овчаров коментира още, че преди години при лекарска грешка в Александровска болница се е събирало ръководството, лекарите и дори студенти по медицина, за да се изучава и изясни при какви обстоятелства е допусната грешка при лечението на даден пациент, за да се избегне случай занапред.И сега професорът с дългогодишен стаж предлага да се предприеме организирано обучение въз основа на инцидентите, но по думите му заради \"страх\" това не се прави.", "date": "2020.01.11", "title": "Все повече осъдени лекари у нас, най-вече хирурзи и педиатри"}
{"url": "https://news.bg/regions/za-gorene-na-bokluk-v-sofiya-se-proveryavat-samo-obshtinski-zhilishta.html", "text": "Екипът на \"Спаси София\" е взел участие в проверка на столичните инспектори за това какво се гори за отопление в столичния квартал \"Факултета\". За това съобщава на страницата си общинския съветник Борис Бонев. Проверката е направена вчера, когато и в столицата имаше повишено нива на ФПЧ.\"Тази вечер с част от екипа на Спаси София решихме да направим проверка във Виетнамските общежития, за да проследим дали са почистени складирани гуми, за които сигнализирах преди 4 дни. Пристигайки установихме, че започва проверка на Столичен инспекторат и полицията, придружавани от медии. Присъединихме се и обиколихме предварително отбелязани апартаменти, на чиито обитатели преди са писани актове за горене на боклуци. Проверката този път установи един нарушител, на който беше съставен акт\", посочва Бонев.Той е предложил да бъдат проверени още апартаменти, които не са били включени в предварителен списък, за да разсее собствените си съмнения, че проверките са поза пред медиите. Тогава обаче е установил, че във виетнамските общежития се правят само в жилища общинска собственост, където се отопляват само на ток, а във \"Факултета\" проверки не се правят в частните домове и кварталът продължава да трови всичко в съседство.Припомняме, че а даде знак още преди месеци кметът на \"Красна поляна\" Иван Чакъров.Бонев се изненадал, когато установил, че във Виетнамските общежития преобладаващо се отопляват на ток. Въпреки това, въздухът е бил силно замърсен, а живущите в общежитията сами са посочили като източник на замърсяването къщите в кв. Факултета, намиращ се в съседство.Като решение на проблема Борис Бонев предлага по примера на други европейски държави, Столична община да закупи специално оборудван дрон, който анализира дима от комина и идентифицира, какво се гори. И така да се дава основание за извършване на законна проверка и налагане на глоба.Бонев се е свързал и поискал техническа спецификация и обмяна на опит с г-жа Глусман, зам. кмет по екология на Варшава. Същата информация е поискал и от общинската полиция на Краков.\"Надявам се София скоро да се сдобие с такъв дрон, за да може реално да се бори със замърсяването от битово отопление независимо дали е във Факултета, Христо Ботев, Бояна или Горубляне\", заявява Бонев.", "date": "2020.01.11", "title": "За горене на боклук в София се проверяват само общински жилища"}
{"url": "https://news.bg/crime/spetsprokuraturata-poiska-postoyanen-arest-za-dimov.html", "text": "Специализираната прокуратура внесе в Специализирания наказателен съд искане за налагане на мярка за неотклонение \"Задържане под стража\" на Нено Димов.Специализираният наказателен съд насрочи за днес делото по мярката на Димов. обвинен в умишлена безстопанственост заради водната криза в Перник.Прокуратурата вижда умисъл от факта, че въпреки месечните справки, които Димов е получава от януари 2018 г., става ясно, че водата в язовир \"Студена\" драстично спада, но е разрешавал промишлено водоподаване към \"Стомана Индъстри\" и \"Топлофикация - Перник\".Прокурор Ангел Кънев коментира, че Перник днес нямаше да е на драстичен воден режим, ако екоминистърът в оставка е отказвал вода за двете дружества, съобщава БНР.Ина Лулчева, адвокатът на Димов твърди, че клиентът й само е слагал подписа си под становища на експерти, които трябвало да направят преценка да се ползва ли водата от \"Студена\" и за промишлени нужди.Според прокурор Кънев, ако Димов е на свобода той може да попречи на разследването. По думите на адвокат Лулчева, такава опасност няма, защото прокуратурата вече притежава всички документи, свързани с обвинението.Припомняме, че в четвъртък вечерта министър Нено Димов беше задържан, а в петък, 10 януари, , която беше приета от премиера Бойко Борисов. На този етап обвинението срещу Нено Димов е свързано с кризата с водата в Перник, но разследващите работят и по аферата , а вчера бе обявено, че са иззети документи и Припомняме, в момента най-тежка е ситуацията с язовир \"Студена\", заради който от 18 ноември Перник премина на , засягащ около 60 000 души. От МОСВ  от язовири за питейно-битово водоснабдяване с  - мярката се отнася и за язовирите \"Дяково\", \"Асеновец\" и \"Ястребино\", освен за \"Студена\".Във вихъра на водната криза в Перник от Националния статистически институт съобщиха данните за 2018 година, според които (56.8% за 2017 г.), като преобладаващата част са загубите при транспорта на водата (реални загуби), като през 2018 г. те се оценяват на 425.6 млн. куб. метра.", "date": "2020.01.11", "title": "Спецпрокуратурата поиска постоянен арест за Димов"}
{"url": "https://news.bg/crime/vaorazheni-mazhe-opitaha-da-ograbyat-punkt-za-zalaganiya-v-ruse.html", "text": "Въоръжени опитаха да ограбят пункт за залагания в Русе.Двама маскирани са нахлуват в пункт за спортни залагания в района на комплекс Ялта и искат наличния оборот, съобщава БНТ.Работещата на смяна жена успява да натисне паник бутон и не дава парите.Нападателите успяват да избягат и все още не са задържани от полицията. Разпитват се свидетели.", "date": "2020.01.11", "title": "Въоръжени мъже опитаха да ограбят пункт за залагания в Русе"}
{"url": "https://news.bg/world/iran-znael-che-e-svalil-samoleta-oshte-v-petak.html", "text": "Върховният лидер на Иран аятолах Али Хаменеи е бил информиран за сваления по погрешка украински самолет в петък. Той заявил, че информацията трябва да бъде публично огласена след среща на ръководството на държавата, информира \"Ройтерс\", позовавайки се на \"Фарс\"., че неумишлено е свалила украинския самолет, след като няколко дни по-рано Западът обяви, че най-вероятната причина за инцидента е иранска ракета.В продължение на няколко дни . Техеран твърдеше, че инцидентът е в резултат на техническа неизправност. при катастрофата край Техеран.Хаменеи призова за приемане на мерки за предотвратяване на подобни инциденти в бъдеще, съобщава Си Ен Ен. Върховният лидер е поискал от армията на страната да разследва пропуските, довели до свалянето на самолета. Той също поднесе съболезнования на семействата.В петък военните командири на Иран са заключили, че човешка грешка е причината за катастрофата. \"Фарс\" отбелязва, че след като Хаменеи е бил информиран, че е допусната грешка със система за противовъздушна отбрана, върховният лидер свикал Съвета за национална сигурност. Било решено въоръжените сили и президентът Хасан Рохани да излязат със съобщения в събота.Армията и Рохани публикуваха отделни съобщения, в които се казва, че човешка грешка е причина за катастрофата. Иранският президент определи инцидента като \"катастрофална грешка\".По-рано,  е , докато правителството на Украйна съобщи, че  Тор-М1.Междувременно стана ясно, че записите от \"черните кутии\" на самолета ще бъдат свалени във Франция. Първоначално Иран поискал от Канада, Франция и САЩ да предоставят софтуера и оборудването си в Техеран за сваляне на информацията, но те отказали. След това Техеран поискал от Украйна, Швеция, Великобритания, Канада и САЩ да изпратят кутиите в независима лаборатория. Франция била единствената държава от петте, която се съгласила.", "date": "2020.01.11", "title": "Иран знаел, че е свалил самолета още в петък"}
{"url": "https://news.bg/world/iran-si-pomislil-che-e-vav-voyna-sas-sasht-i-priel-samoleta-za-krilata-raketa.html", "text": "Иранската система за противовъздушна отбрана приела украинския самолет за крилата ракета. Това съобщи на пресконференция командващият на военно-космическите сили към Революционната гвардия на Иран Амир Али Хаджизаде, цитиран от РИА \"Новости\" и други медии.Той добави, че целта е била на разстояние 19 километра. Операторът на системата за противовъздушна отбрана не успял да се свърже с командването и самостоятелно взел решение за изстрелване на ракетата. Той имал 10 секунди да реши дали да свали целта. Според Хаджизаде той \"направи лош избор\". Самолетът е свален с ракета с малък обсег на действие.Командващият подчерта, че армията поема пълна отговорност за злощастния инцидента и ще се съгласи с всяко решение относно виновните.Амир Али Хаджизаде заяви, че е информирал властите за неумишлената атака на същия ден, допълвайки, че когато е чул за инцидента, е поискал да умре, тъй като не искал да бъде свидетел на такава трагедия и на страданието на хората.Хаджизаде каза още, че Иран е бил подготвен за пълномащабна война със САЩ, когато е свалил самолета. По думите му САЩ имат частична вина за трагичния инцидент заради създаденото от тях напрежение.Той увери, че иранската армия не се е опитвала да скрие причините за инцидента, но е искала първо да се проведе разследване.Командирът разкри, че е поискал всички пътнически самолети в Иран да бъдат приземени до прекратяване на кризата със САЩ, но във въоръжените сили са решили да не отправят молба към правителството и авиационните власти.По-рано днес Външният министър на Иран Мохамед Джавад Зариф заяви, че грешката е допусната в период на криза, \"провокирана от авантюризма на САЩ\".Върховният лидер на Иран аятолах Али . Той заявил, че информацията трябва да бъде публично огласена след среща на ръководството на държавата.Хаменеи призова за приемане на мерки за предотвратяване на подобни инциденти в бъдеще, съобщава Си Ен Ен. Върховният лидер е поискал от армията на страната да разследва пропуските, довели до свалянето на самолета. Той също поднесе съболезнования на семействата.В петък военните командири на Иран са заключили, че човешка грешка е причината за катастрофата. \"Фарс\" отбелязва, че след като Хаменеи е бил информиран, че е допусната грешка със система за противовъздушна отбрана, върховният лидер свикал Съвета за национална сигурност. Било решено въоръжените сили и президентът Хасан Рохани да излязат със съобщения в събота.Армията и Рохани публикуваха отделни съобщения, в които се казва, че човешка грешка е причина за катастрофата. Иранският президент определи инцидента като \"катастрофална грешка\".В продължение на няколко дни . Техеран твърдеше, че инцидентът е в резултат на техническа неизправност.при катастрофата край Техеран.По-рано,  е , докато правителството на Украйна съобщи, че  Тор-М1.Междувременно стана ясно, че записите от \"черните кутии\" на самолета ще бъдат свалени във Франция. Първоначално Иран поискал от Канада, Франция и САЩ да предоставят софтуера и оборудването си в Техеран за сваляне на информацията, но те отказали. След това Техеран поискал от Украйна, Швеция, Великобритания, Канада и САЩ да изпратят кутиите в независима лаборатория. Франция била единствената държава от петте, която се съгласила.", "date": "2020.01.11", "title": "Иран си помислил, че е във война със САЩ и приел самолета за крилата ракета"}
{"url": "https://news.bg/regions/stotitsi-pernichani-se-sabraha-na-avtoshestvie-kade-ni-e-vodata.html", "text": "Стотици перничани се събраха на автошествие \"Къде ни е водата?\" Колона автомобили с протестиращи потегли от спортната зала \"Борис Гюдеров\" към село Студена. Организатор на протеста е инициативен комитет \"Спаси Перник\", съобщава БНР.Организаторите коментират, че арестът и оставката на Нено Димов не решават въпроса с водата и няма да спрат протестите.Перничани искат по-радикални решения, искат вода, искат да знаят какво се случва с язовир \"Студена\". Имат искания към местната власт и към държавата. Междувременно Перник тази сутрин остана и без парно. От \"Топлофикация\" коментират, че причината е голям пробив на топлопреносната мрежа, като според директора на \"Топлофикация\" течът вече е локализиран, съобщава БГНЕС.Протестиращите настояват за оставки, съд и присъди за всички длъжностни лица, отговорни за хуманитарната криза.\"Убихте един 100-хиляден град\", коментира лидерът на Национален синдикат \"Защита\" Красимир Митов.На протеста в Перник има и работници на \"Стомана\", които се страхуват, че ще останат не само без вода, но и без работа.Перничани настояват за трайни решения за снабдяването на Перник с вода, осигуряването на средства за съфинансиране на проекта за водния цикъл, механизми за данъчни облекчения на засегнатото от безводието население, иницииране на нормативни промени във ВиК сектора и други.", "date": "2020.01.11", "title": "Стотици перничани се събраха на автошествие \"Къде ни е водата?\" "}
{"url": "https://news.bg/world/12-migranti-zaginaha-pri-intsident-s-lodka-v-gartsiya.html", "text": "Бреговата охрана на Гърция съобщи, че 12 мигранти са открити мъртви в Йонийско море и други 21 са спасени, след като лодката им потънала. Продължава издирването за още оцелели, информира АП.Инцидентът е станал югозападно от гръцкия остров Паксос, обяви говорител на бреговата охрана.По думите на представителя по първоначална информация в лодката е имало 50 души.Властите поясниха, че някой от лодката е позвънял на спешен телефон 112 в 9,15 часа в събота. Най-малко четири товарни кораба, 6 плавателни съда на бреговата охрана и хеликоптер се включили в издирването. Морето е било спокойно.Не се разкрива друга информация за мигрантите.", "date": "2020.01.11", "title": "12 мигранти загинаха при инцидент с лодка в Гърция"}
{"url": "https://news.bg/regions/novo-ognishte-a-chuma-po-svinete-do-shkorpilovtsi.html", "text": "Открито е ново огнище на чума по свинете в област Варна край Шкорпиловци, съобщава БНТ.Взета е проба от диво прасе, коментира областният управител Стоян Пасев.Епизоотичната комисия реши да се ползва нова площадка за загробване на свинете от свинекомпекса в село Брестак.Площадката е близо до селото.", "date": "2020.01.11", "title": "Ново огнище а чума по свинете - до Шкорпиловци"}
{"url": "https://news.bg/press/iskren-veselinov-nay-veroyaten-nov-eko-ministar-mazhkoto-horo-v-kalofer-izvan-yunesko.html", "text": "Не един, а двама кандидати за овакантеното от Нено Димов кресло на министър на околната среда и водите ще предложи лидерът на ВМРО Красимир Каракачанов на премиера Бойко Борисов на Коалиционния съвет във вторник. Планирано е рокадата да бъде гласувана още в сряда от Народното събрание - на първия му пленарен ден след Нова година.И двамата, които Каракачанов ще предложи на премиера - настоящия зам.-министър на МОСВ Николай Кънчев и зам.-шефа на ВМРО Искрен Веселинов, се смятат за негови довереници в партията. Зам.-министърът Николай Кънчев обаче вече има проблеми покрай разследването за вноса на отпадъци.24 часа пише още, че изпращането на секретарката на екоминистерството с оставката на Нено Димов от ареста е бързане, защото, ако той не е министър, може да се иска освобождаването му от ареста, с аргумент, че той няма как да влияе на следствието.Министър Нено Димов разрешавал всеки месец вода от язовир \"Студена\" да бъде използвана за промишлени нужди. Над 7,2 млн. кубически метра били получени от фирмите \"Стомана идъстрийс\" и \"Топлофикация\" - Перник за по-малко от 2 г. с неговия подпис, въпреки че е бил уведомяван за спадащото ниво на язовира. Това казаха от прокуратурата и обявиха, че на екоминистъра е повдигнато обвинение за умишлена безстопанственост.След като пренощува в единична килия в Трето столично РПУ, по обед Димов бе отведен в Националната следствена служба. Наложена му е 72-часова мярка за неотклонение и се очаква днес в спецсъда прокуратурата да поиска да му се наложи постоянен арест.Основната причина хорото да не може да попадне в Националния регистър за нематериално културно наследство, който е задължителна първа крачка към ЮНЕСКО, е, че на този етап не може да докаже критерия си за уседналост от 50 години.Този казус е част от темите, които ще бъдат разнищени на поредица дискусии, посветени на мястото на българското нематериално наследство на световната културна карта. Първият дебат се проведе днес. Той е част от проекта \"Опазване на нематериалното културно наследство чрез повишаване на гражданското участие в процесите на формулиране, изпълнение и мониторинг на политики и законодателство\".България придобива репутация на \"рай\" за генериране на облаги от престъпления или изпиране на пари. Това се казва в Националната оценка на рисковете от изпиране на пари и финансирането на тероризма в България, изготвена от Държавна агенция Национална сигурност (ДАНС), предава БГНЕС.В документа се посочва, че територията на България е част от установен търговски и транспортен коридор между Средния Изток и Европа, известен като \"Балканския маршрут\".\"Маршрутът се използва за престъпни цели, в т.ч. контрабандата на стоки и трафика на наркотици, хора, оръжия, като едновременно стоки и средства със законен и незаконен произход преминават през маршрута към или от Централна/Западна Европа или Североизточна Европа и Азия\", алармират от ДАНС.Тол-системата ще започне да функционира на 1 март, но с много намалени тарифи, предложени от бранша. Също така за второкласните пътища няма да се плаща, а в обхвата й остават само магистралите и пътищата първи клас. Това е резултатът от срещата на превозвачите с премиера Бойко Борисов.През седмицата те заплашиха с активни протестни действия от понеделник 13 януари и със спиране на автобуси и зареждането на магазини. Сега протестите се отменят. Новите тарифи, предложени от превозвачите, са с около 40% по-ниски и по думите на министъра на регионалното развитие и благоустройство Петя Аврамова ще бъдат поставени на обществено обсъждане в понеделник. Но на практика е сигурно, че именно с тях ще започне да функционира тол-системата.Прокуратурата най-вероятно ще проверява вече бившия министър Нено Димов и за концесията на ски-зоната в Банско, свързана с фирма \"Юлен\". Наблюдаващият прокурор по делото за водната криза в Перник Ангел Кънев съобщи днес, че при обиска на кабинета на Димов са иззети и документи, свързани с концесията на ски-зоната в Пирин.При обиските разследващите са намерили при министъра писмото на бившия главен прокурор Сотир Цацаров до премиера Бойко Борисов за концесията над Банско. Прокурор Кънев не уточни дали писмото е намерено в кабинета на Димов или в дома му. Само по себе си намирането на писмото на Цацаров няма как да е престъпление, защото оглавяваното от Димов министерство се занимава със ски зоната. Но прокуратурата има намерение да провери дали екоминистърът не е бездействал умишлено в ущърб на държавния интерес, за да набави облага за концесионера, съобщава Медиапул.Пътна карта на боклуците в България се прави в момента. Сформиран е щаб, където ежедневно постъпва информация от цялата страна. Това съобщи главният секретар на МВР Ивайло Иванов по повод двете мегаразследвания - за водната криза в Перник и за горенето у нас на незаконно внесен боклук от Италия.\"Главният прокурор е разпоредели проверка. Изготвили сме план и е възложена проверка на абсолютно всички площадки, които се използват за съхранение на боклук. Като бъдат събрани необходимите документи, ще бъде докладвано на съответната компетентна прокуратура\", допълни той.Иванов подчерта, че проверките на ВиК дружествата в страната и тези за нерегламентираното изгаряне на отпадъци вървят паралелно, но нямат общо помежду си.Главният прокурор предприе решителни действия за разкриване на истината за престъпленията, довели до водната криза в Перник", "date": "2020.01.11", "title": "Искрен Веселинов най-вероятен нов еко министър, Мъжкото хоро в Калофер извън ЮНЕСКО"}
{"url": "https://news.bg/world/liderite-na-kataluniya-bez-imunitet-ot-bryuksel.html", "text": "Европейският парламент заяви в петък, че лидерът на каталунски сепаратист в затвора Ориол Хункерас вече не е член на Европейския парламент, като му премахва парламентарния имунитет.Междувременно Върховният съд на Испания реши вчера да не признава парламентарния имунитет на Хункерас заради по-ранната присъда за участието му в декларацията за независимост на Каталуния, когато той бе осъден на 13 години затвор.По-рано през същия ден същият съд поиска от Европейския парламент да лиши каталунския лидер Карлес Пучдемонт и Тони Комин от имунитета им, така че те да могат да бъдат екстрадирани в Мадрид и да издържат на съдебен процес по отношение на същото събитие.", "date": "2020.01.11", "title": "Лидерите на Каталуния без имунитет от Брюксел"}
{"url": "https://news.bg/world/tunis-e-v-politicheska-kriza.html", "text": "Тунис продължава да е в политическа криза. Парламентът не успя да приеме правителство, предаде АП.Агенцията отбелязва, че номинираният за премиер от ислямистката партия Еннахда Хабиб Джемли не успя да получи подкрепата на депутатите за своето правителство.Това стана след разгорещени и многочасови дебати в пленарна зала.По този начин рулетката за преговори и консултации се завърта отново. Това става три месеца след парламентарните избори.", "date": "2020.01.11", "title": "Тунис е в политическа криза"}
{"url": "https://news.bg/world/sultanat-na-oman-kabus-ben-said-pochina.html", "text": "Султанът на Оман Кабус бен Саид почина късно снощи, съобщи \"Ройтерс\". Агенцията се позова на местните държавни медии.Декрет от 1996 г. гласи, че управляващата фамилия ще избере наследник до три дни.Подкрепяният от Запада султан Кабус бен Саид управляваше арабската държава от Залива, откакто завзе властта с безкръвен преврат през 1970 г., с помощта на бившата колониална сила Великобритания.Кабус няма деца и не е посочил публично наследник.", "date": "2020.01.11", "title": "Султанът на Оман Кабус бен Саид почина"}
{"url": "https://news.bg/world/rusko-amerikanskiyat-intsident-v-arabsko-more-e-zasnet-na-video.html", "text": "Военните от американския флот публикуваха видео от приближаването на руския кораб до разрушителя USS Farragut (DDG-99) в северната част на Арабско море.\"Разрушителят даде пет кратки звукови сигнала - международен морски сигнал за риска от сблъсък - и поиска курсът на руския кораб да се промени в съответствие с международните правила за корабоплаване\", написа в профила си в \"Туитър\" 5-ият флот на САЩ.По-рано американските военни нарекоха агресивните действия на руския кораб в Индийския океан. Според тях на 9 януари корабът се приближи до унищожителя на USS Farragut на опасно разстояние и отказа да промени курса, но след това въпреки това се отдалечи.Руското министерство на отбраната отрече версията за агресивно сближаване до американския кораб, заявявайки, че именно неговият екипаж грубо нарушава международните правила с маневрата си, като реши да премине курса на руския кораб.", "date": "2020.01.11", "title": "Руско-американският инцидент в Арабско море е заснет на видео"}
{"url": "https://news.bg/world/evropeyskiyat-parlament-iska-vavezhdane-na-obshto-zaryadno-ustroystvo.html", "text": "С цел намаляване на електронните отпадъци и улесняването на живота на потребителите, евродепутатите искат правно обвързващи мерки за зарядни устройства, които работят с всички мобилни телефони и други преносими устройства.Това съобщиха от Европейския парламент.В Директивата за радиосъоръженията от 2014 г., европейските законодатели призоваха за развитието на общо зарядно устройство и дадоха на Комисията правомощия за продължаване на работата в тази насока чрез делегиран акт.Подходът на Комисията за \"насърчаване\" на индустрията да развива общи зарядни устройства не изпълни целите на законодателите. Доброволните споразумения между различните индустриални играчи още не са дали желания резултат, предупреждават европейските депутати.Общото зарядно устройство трябва да може да бъде използвано за всички мобилни телефони, таблети, електронни книги и други преносими устройства, ще настояват евродепутатите.", "date": "2020.01.11", "title": "Европейският парламент иска въвеждане на общо зарядно устройство"}
{"url": "https://news.bg/world/zemetresenie-udari-otnovo-puerto-riko.html", "text": "Силно земетресение с магнитуд 5,4 по Рихтер удари отново Пуерто Рико, съобщи АП.Агенцията се позовава на американския геофизичен институт.Това е поредния трус, който люлее страната през последните дни.Епицентърът е регистриран на 4 километра от град Индиос на дълбочина 9 километра.Във вторник земетресение с магнитуд 6,6 по Рихтер удари Пуерто Рико. Трусът уби поне един човек и унищожи домовете и инфраструктурата на острова", "date": "2020.01.11", "title": "Земетресение удари отново Пуерто Рико"}
{"url": "https://news.bg/world/iranets-s-machete-obikalyal-okolo-imot-na-tramp.html", "text": "Във Флорида беше арестуван иранец, въоръжен с мачете, два ножа и брадва.Това обявиха местни медии. Те се позовават на представители на полицията от Палм бийч.Според WPBF-TV арестът е извършен на мост, който се намира на по-малко от 5 километра от курорта Мар-а-Лаго на президента на САЩ Доналд Тръмп.Повече подробности не бяха дадени.", "date": "2020.01.11", "title": "Иранец с мачете обикалял около имот на Тръмп"}
{"url": "https://news.bg/world/versii-za-katastrofiraliya-v-iran-samolet.html", "text": "Украинците все още не притежават радарни данни за контрола на въздушното движение. Международните авиолинии на Украйна (МАУ), която е собственик на самолета, казва, че на борда няма технически неизправности, пишат украински медии.От друга страна, иранците игнорират всички версии с изключение на пожар на двигателя.Иранските власти изключиха възможността за терористична атака и нарекоха запалване на двигателя предварителна причина за катастрофата. Официалната версия ще бъде съобщена на дешифрирането на двете черни кутии, намерени на мястото на катастрофата.В четвъртък сутринта Съветът за национална сигурност и отбрана на Украйна посочи три основни версии за самолетната катастрофа в Иран. Украинският \"Боинг\" 737 е бил или , или е станал жертва на терористична атака на борда, или експлозията на двигателя е по технически причини. Четвъртата, допълнителна версия е сблъсък на самолета с дрон.Киев вече спомена седем варианта за , \"три от които са секретни\". Логично четирите \"несекретни\" версии всъщност са озвучените по-рано. Но \"ракетният\" сценарий се счита за основен и дори там назовават конкретното оръжие, унищожило самолета - противовъздушният комплекс \"Тор\" от съветско време.", "date": "2020.01.11", "title": "Версии за катастрофиралия в Иран самолет"}
{"url": "https://news.bg/world/sandars-vodi-v-naglasite-v-ayova.html", "text": "Сенаторът от Върмонт Бърни Сандърс има най-голяма подкрепа сред кандидатите на Демократическата партия в Айова. Това са данните няколко седмици преди следващите партийни избори в щата, показват социологическите данни.Според проучването Сандърс е подкрепен от 20%, следван от сенатора от Масачузетс Елизабет Уорън със 17%. Пийт Бутигиег, който поведе анкетата в Айова през ноември, вече е трети с 16%, а бившият вицепрезидент на САЩ Джо Байдън е подкрепен с 15%.Демократичните парламенти в Айова ще се проведат на 3 февруари, като по този начин официално стартира надпреварата за номинация на партията за президентските избори през 2020 г. в САЩ.", "date": "2020.01.11", "title": "Сандърс води в нагласите в Айова"}
{"url": "https://news.bg/world/iran-choveshka-greshka-e-svalila-ukrainskiya-boing.html", "text": "Иранските военни признаха, че са , но подчертаха, че това е станало \"неволно\" и трагедията е причинена от \"човешка грешка\".Според информационната агенция ISNA, Иран заяви, че самолетът е летял близо до военен обект на Гвардията на Ислямската революция.По тази причина самолетът е сбъркан с \"враждебна цел\".Boeing 737 се разби в сряда край Техеран, малко след излитането си, при което , включително граждани на Иран, Канада, Украйна, Великобритания, Швеция. Инцидентът се случи малко след ракетната атака на Иран срещу военни бази в Ирак, в които са разположени американски военнослужещи.Техеран поддържа позицията, че катастрофата на самолета е , но САЩ, Великобритания и канадските власти твърдят, че са се сдобили с кадри на ракета, изстреляна към самолета от Иран.Западни представители заявиха, че предварителното разузнаване сочи, че самолетът е бил свален от Иран на фона на атаките си върху цели в САЩ, но Техеран първоначално отрече твърдението, преди да признае грешката.По-рано,  е , докато правителството на Украйна съобщи, че  Тор-М1.Тор, също наричана SA-15 Gauntlet от НАТО, е тактически зенитно-ракетен комплекс за противовъздушна и противоракетна отбрана. Тя може да поразява цели на височина до 6000 метра и е с обсег 12 километра.Военни самолети и крилати ракети са оборудвани със системи за объркване и избягване на радара на комплекса. Самолетът, който катастрофира в сряда, Ukraine International Airlines Flight 752, Boeing 737-800, има план за летене и не притежава инструменти за защита при нападение с ракети.Според експерти екипажът на самолета най-вероятно не е имал време да реагира, тъй като веднага след излитането пилотите са ангажирани с други неща.За да атакува цел, операторът на Тор трябва да я установи на радара и да насочи ракетата към целта.Вчера заместник-министърът на външните работи на Русия Сергей Рябков обяви, че  за  край Техеран, противоречейки на  и представители на .", "date": "2020.01.11", "title": "Иран: Човешка грешка е свалила украинския \"Боинг\""}
{"url": "https://news.bg/world/wsj-sasht-i-iran-vodyat-tayni-pregovori.html", "text": "Съединените щати и Иран през последните дни водят тайни преговори чрез посолството на Швейцария в Техеран. Това разкрива в. \"Уолстрийт джърнъл\" (WSJ).Вестникът цитира американски висши служители.Посочва се, че иранците са получили първото съобщение няколко часа след убийството на международното летище на Багдад на генерал Касем Сюлеймани. В него администрацията на Доналд Тръмп упорито поиска иранските власти да се откажат от ескалацията на конфликта. По-късно самите иранци използваха комуникационния канал в посолството на Швейцария, обяснявайки позицията си пред Белия дом.Един от иранските служители потвърди пред WSJ съществуването на канал за комуникация със САЩ. \"В пустинята дори капка вода е много важна\", каза той.Швейцарски дипломати обясниха, че съобщенията се изпращат под формата на факсове до апарат, до който само няколко души имат достъп в посолството. Освен това по дипломатически път швейцарците предават получените съобщения на заинтересованите страни.Убийството на генерал Сюлеймани, който командва елитната дивизия Ал Кудц, е извършено със заповед на американския президент. Няколко дни по-късно иранците стреляха във военна база в Ирак, използвана от американските военни, като отмъщение.", "date": "2020.01.11", "title": "WSJ: САЩ и Иран водят тайни преговори"}
{"url": "https://news.bg/world/evropeyskiyat-parlament-e-raztrevozhen-ot-brekzit.html", "text": "В резолюцията, която ще бъде гласувана в сряда, евродепутатите ще изразят безпокойството си относно начина, по който Обединеното кралство и правителствата на ЕС ще защитят правата на гражданите след Брекзит.Това съобщиха от пресслужбата на Европейския парламент.Европейският парламент ще обсъди и гласува относно резолюция, която поставя редица въпроси, с които гражданите (граждани на ЕС, които пребивават в Обединеното кралство, и граждани на Острова, пребиваващи в ЕС) могат да се сблъскат в случай на .Проектът на резолюцията подчертава, че споразумението за оттегляне съдържа справедливи и балансирани разпоредби, които защитават правата на гражданите по време и след преходния период.Евродепутатите подчертават, че цялостното прилагане на разпоредбите на Споразумението ще има ключово значение, за да бъдат защитени засегнатите лица, техните семейства и социално - осигурителните им права в бъдеще.За да влезе в сила, всякакво споразумение за оттегляне между ЕС и Обединеното кралство трябва да бъде одобрено от Европейския парламент с обикновено мнозинство от подадените гласове (член 50 от Договора на Европейския съюз). Парламентът ще гласува относно споразумението за оттегляне след завършването на процеса на ратификация в Обединеното кралство.", "date": "2020.01.11", "title": "Европейският парламент е разтревожен от Брекзит"}
{"url": "https://news.bg/weather/zaoblachava-se-4.html", "text": "Днес от запад облачността ще се увеличава и ще бъде по-често значителна. Ще духа слаб до умерен северозападен вятър. Привечер на отделни места в Югозападна България ще превали слаб дъжд, в планинските райони там - сняг. Максималните температури ще са между 8° и 13°, в София около 9°.Това съобщиха от НИМХ.Над планините облачността ще е променлива, често значителна. Ще духа умерен до силен северозападен вятър. Привечер в планините на Югозападна България ще завали слаб сняг. Максималната температура на височина 1200 метра ще е около 7°, на 2000 метра - около 3°.Над Черноморието облачността ще е променлива. Ще духа слаб до умерен северозападен вятър. Максималните температури на въздуха ще са 10°-11°. Температурата на морската вода е 7°-8°. Вълнението на морето ще е 1-2 бала.", "date": "2020.01.11", "title": "Заоблачава се"}
{"url": "https://news.bg/world/platih-nay-visoka-tsena-za-ubiystvoto-na-galitsiya-obyavi-premierat-na-malta-predi-da-se-ottegli.html", "text": "Лейбъристката партия на Малта днес избира нов лидер, който ще замени премиера Джоузеф Мускат. Министър-председателят обяви, че подава оставка на фона на оказвания върху него натиск в страната и чужбина във връзка с , информира АП.17 500 членове на партията ще изберат един от двама претенденти: 56-годишният вицепремиер Крис Ферне и 42-годишният депутат Роберт Абела. Този, който спечели, автоматично става премиер на Малта.Резултатите се очакват в неделя сутринта. В неделя следобед новият лидер на страната ще се обърне към нацията.Мускат обеща да подаде оставка след избора на нов лидер на Лейбъристката партия.Двамата кандидати признаха, че последните седмици са \"трудни\" за Малта, но не разкритикуваха Мускат. Те обаче обещаха да работят за възстановяването на репутацията на Малта в чужбина и доверието на гражданите във върховенството на закона.В прощалната си реч в петък Мускат обяви, че плаща \"най-високата политическа цена за мрачен епизод\" с оттеглянето си, като има предвид убийството на Дафне Галиция през октомври 2017 г. Той добави, че е горд, че по време на неговото управление са задържани и обвинени авторите на убийството.Мускат , след като  и разпитани във връзка с убийството.Трима души са съдени за извършване на убийството, докато бизнесмен е обвинен в съучастничество.Джоузеф Мускат е премиер на Малта 6 г. и половина и той остава Лейбъристката партия с комфортно мнозинство.", "date": "2020.01.11", "title": "Платих най-висока цена за убийството на Галиция, обяви премиерът на Малта преди да се оттегли"}
{"url": "https://news.bg/world/zapochna-sreshtata-mezhdu-merkel-i-putin-v-moskva.html", "text": "В Кремъл започнаха преговори между президента на Русия Владимир Путин и канцлера на Германия Ангела Меркел, съобщава РИА \"Новости\".Двамата лидери ще обсъдят ситуацията в Близкия изток, конкретно напрежението между Иран и САЩ, а също така обстановката в Либия, Сирия и Украйна.Меркел е на работно посещение в Москва по покана на руския лидер. Канцлерът е придружаван от външния министър на Германия Хайко Маас.", "date": "2020.01.11", "title": "Започна срещата между Меркел и Путин в Москва"}
{"url": "https://news.bg/world/likvidiraniyat-soleymani-planirashe-ataki-sreshtu-4-us-posolstva-razkri-tramp.html", "text": "Президентът на САЩ Доналд Тръмп обяви, че Иран е планирал атаки по четири американски посолства.\"Ние ще ви кажем, че вероятно щеше да бъде посолството в Багдад\", разкри той в интервю за \"Фокс нюз\", след като беше запитан какъв е бил планът на Иран.\"Мога да разкрия, че аз вярвам, че щяха да бъдат четири посолства\", добави държавният глава.Касем Солеймани, командир на Бригадите \"Кудс\" към Революционната гвардия на Иран, беше с американски безпилотен самолет до летището в Багдад. Това покачи напрежението с Иран, който отговори с . Днес Ислямската република призна, че по ", "date": "2020.01.11", "title": "Ликвидираният Солеймани планираше атаки срещу 4 US посолства, разкри Тръмп"}
{"url": "https://news.bg/regions/heyl-v-amerika-sme-optimisti-za-badeshteto-na-balgariya-i-za-nashite-otnosheniya.html", "text": "В Америка сме оптимисти за бъдещето на България и за нашите отношения. САЩ са позитивна сила в Близкия изток, България е много важна страна за европейската стабилност и сигурност и за американската визия за бъдещето на Европа, коментира ред БНР Дейвид Хейл, заместник държавен секретар на САЩ по политическите въпроси.\"Приветстваме България, че се нагърби с водеща роля по редица регионални проблеми. Но силата на България зависи от силата на нейната демокрация\".\"Стратегическият диалог, който водим тази седмица с България, е в светлината на стратегическото географско положение на България в Югоизточна Европа. България е на източния фланг на НАТО, до Близкия изток е - наистина много важна страна за европейската стабилност и сигурност, както и за американската визия за бъдещето на Европа. Това е една от причините да искаме да бъдем партньори на България, включително със структурите за сигурност. Разговорите ни засегнаха тази тема, както и модернизацията на тези структури\", обясни той.\"Постигнахме добър напредък. Посланик Мустафа ме информира за резултатите и ние смятаме, че сътрудничеството ни ще се задълбочава все повече. Нека посоча някои от нещата, които постигнахме: договорихме 10-годишна пътна карта за сътрудничество в отбраната, която ще помогне за модернизация на отбранителните способности на България срещу каквито и да било заплахи и ще подобри оперативната съвместимост в рамките на НАТО\".\"Второ - приветстваме обявеното от премиера Бойко Борисов решение България да придобие 20% дял от собствеността на терминала за втечнен природен газ в Александруполис. Мисля, че това е голямо постижение, което ще подобри енергийната диверсификация на Балканите\".\"И трето - договорихме се да продължим да работим заедно по отношение на 5G телекомуникационни мрежи с цел да има свободна и честна конкуренция и България да е защитена от пробиви и злонамерени манипулации чрез 5G технологиите\".\"Така че - очакваме надграждане след отличната среща на премиера Борисов и президента Тръмп миналата година и диалогът да продължи - за сигурността, отбраната, енергетиката, търговията, върховенството на закона, регионални въпроси и други\".Пу думите на Хейл, \"ние наистина се възхищаваме и уважаваме отдадеността на българския народ по пътя му към демокрацията. Силно го подкрепяме. Второ - важно е да не се забравя, че демокрацията е процес, който никога не свършва. Изисква непрестанни усилия, защото никога не можеш да постигнеш състояние на перфектност - дори в нашата страна. Трябва непрекъснато да се полагат усилия, за да са наистина отговорни и устойчиви демократичните институции и да си вършат работата\".\"Ние тук в Америка сме оптимисти за бъдещето на България в това отношение, както и за нашите отношения. И ще продължим да работим с вас за укрепване на борбата срещу корупцията, демокрацията и върховенството на закона. Наскоро се договорихме да проведем сериозен диалог за конституционна реформа и за отчетността на съдебната власт. Това е много полезно. Освен това приветстваме България, че се нагърби с водеща роля по редица регионални проблеми. Но силата на България зависи от силата на нейната демокрация.\"Относно Русия, той коментира, \"че е конкурент - доста твърд, понякога изобретателен - но конкурент. Президентът Тръмп многократно дава да се разбере, че ние сме за по-добри отношения с Русия. Държим отворена вратата към диалога. Аз лично имах дълги разговори с моя руски колега. Поддържаме канали за комуникация по отношение на Украйна, Сирия, Северна Корея, контрола върху въоръженията, Близкия изток като цяло, двустранни въпроси\".\"Фундаментален проблем е обаче, че Русия не спира с агресивното си поведение. Това е голямото препятствие пред подобряването на отношенията ни. Разочароващо е. Руското правителство не желае да поеме отговорност за агресивните си действия и не променя поведението си. А това води до международна изолация, от която Русия страда, но може да обвинява само себе си за нея.\"Хейл добави, че относно Турция, към нея САЩ се отнася \"като ключов съюзник в НАТО - за всички ни. Решени сме да работим за задържане на Турция в лоното на Запада и на НАТО. Имаме наистина интензивен диалог с турските власти по множество въпроси - двустранни и регионални. Приемаме и знаем, че Турция играе ключова роля в региона. И искаме тя да е конструктивна\".\"Наистина Турция се сдоби с противоракетната система С-400. Това не е в съответствие със споделените ни задължения като съюзници. В ход е диалог по въпроса и не сме готови още да говорим публично за каквото и да било, свързано със санкции.\"Във връзка с втората линия на газопровода \"Турски поток\", \"този въпрос наистина има геостратегическо значение. Съзнаваме, че енергийната сигурност е изключително важна за Европа. За нас също е важна. И разбираме, че когато нашите съюзници имат сигурен достъп до енергоизточници, те са по-силни, по-благонадеждни съюзници.\"\"Проблемът е, че Москва има други възгледи. Москва използва енергоизточниците си като политически инструмент, с който да упражнява влияние, да разделя Европа. Това е нашият проблем. \"Северен поток 2\" и втората линия на \"Турски поток\" са проблем, защото не осигуряват истинска енергийна диверсификация за Европа, а всъщност увеличават руското политическо влияние в Европа.\"\"Те дестабилизират Украйна, защото Русия получава възможност да заобиколи тръбопроводите на украинска територия. Ние смятаме, че те дават на Русия още едно средство да се наложи политически над Европа и така допринасят за нестабилността, обясни заместник държавният секретар на САЩ по политическите въпроси.\"Поредица от важни събития се случиха през последните седмици. Те показаха, че Иран и подкрепяни от Иран групировки подкопават сигурността на нашите приятели и съюзници и застрашават интересите на Съединените щати и живота на американците там. Драстично не зачитат суверенитета на Ирак и безопасността и сигурността на иракчаните и на американските и другите участници в силите на международната коалиция.\"\"Отдавна предупреждаваме за опасността от това поведение на Иран за региона. И призоваваме за единно противодействие на тези заплахи - за силни възпиращи мерки. Дадохме и ясно да се разбере, че няма да търпим нападения срещу американци. Това се случва тази седмица. Решени сме да браним нашите хора и интереси. Както каза президентът Тръмп - изглежда иранците отстъпват, но ние оставаме бдителни.\"\"Успоредно с това крайната ни цел е да намерим път към преговори и мир с Иран. И да разсеем всички различия и заплахи от Иран в региона.\"Според Хейл, \"Съединените щати са позитивна сила в Близкия изток. Ние работим усърдно за постигане на всеобхватен и траен мир между Израел и палестинците. За да е по-светло бъдещето за всички. Имаме план, ще го оповестим, за нас той има най-добри шансове за успех. Междувременно, зовем всички към търпение, да ни позволят да свършим необходимата работа и после да ни съдят по постигнатото.\"", "date": "2020.01.11", "title": "Хейл: В Америка сме оптимисти за бъдещето на България и за нашите отношения"}
{"url": "https://news.bg/world/sasht-izmamiha-phenyan-na-yadrenite-pregovori-otvarna-kndr-sled-pismoto-na-tramp-do-kim.html", "text": "Топ съветник на лидера на КНДР Ким Чен-ун заяви, че Пхенян няма да участва в този вид разговори като миналата година, когато , въпреки разбирателството между двамата лидери, информира Си Ен Ен.В съобщение, публикувано на английски от държавната медия на Северна Корея, Ким Ке-гван отбеляза, че Пхенян вярва, че е бил \"измамен от САЩ\" и подчерта, че Вашингтон пропиля последните 18 месеца, по време на които малък напредък беше постигнат по въпроса за ядрено разоръжаване на КНДР.\"Ние бяхме измамени от САЩ, бяхме хванати в диалога в продължение на година и половина, и това беше загубено време за нас\", оплака се съветникът.Ким Ке-гван направи коментарите на фона на растящата несигурност около ядрените преговори между двете държави. В обръщение на Нова година Ким съобщи, че страната му \"никога\" няма да изостави ядрените оръжия, ако САЩ не прекратят \"враждебната си политика\" към Пхенян.Изявлението на севернокорейския представител очевидно попарва надеждите за повторно отваряне на вратата за дипломация с \"Въпреки че председателят Ким Чен-ун има добри персонални чувства към президента Тръмп, те са, в истинския смисъл на думата, \"лични\", коментира още Ким Ке-гван.\"Никога няма да има подобни преговори като тези във Виетнам, на които ние предложихме размяна на важен ядрен обект на страната за отмяна на някои санкции на ООН в опит да се намали страданието на миролюбивия народ дори малко\", продължи той.Съветникът също разкритикува и Южна Корея, обвинявайки Сеул в опит да се наложи в ролята на посредник между Пхенян и Вашингтон със съобщението, че Тръмп е поискал от дългогодишния съюзник на САЩ да помогне да достави поздравителната телеграма за рождения ден на лидера на КНДР.Ким Ке-гван заяви, че КНДР е получила поздравлението. Той поясни, че има \"специален канал за свръзка\" между двамата лидери и намекна, че Южна Корея не е осведомена, че съществува.Според него Сеул се меси в личните отношения между Ким Чен-ун и президента Тръмп.Експерти коментират, че с това съобщение Пхенян вдига цената за евентуално възобновяване на диалога.", "date": "2020.01.11", "title": "САЩ измамиха Пхенян на ядрените преговори, отвърна КНДР след писмото на Тръмп до Ким"}
{"url": "https://news.bg/crime/zadarzhaha-dvama-za-ubiystvoto-na-momicheto-v-galiche.html", "text": "Двама души са задържани за убийството на 18-годишното момиче във врачанското село Галиче, предаде БНР. И двамата имат криминални регистрации, съобщиха източници от МВР. До момента обаче няма категорични доказателства, които да сочат кой точно е извършителят на убийството. Работи се по всички версии по случая.По рано стана ясно, че прокуратурата работи по версията за умишлено убийство. Засега не се съобщава какви са мотивите за престъплението.18-годишната ученичка беше намерена убита рано тази сутрин в двора на бащината й къща. Сигналът за намерено тяло е подаден около 8:40 часа. На място бяха изпратени екипи на полицията и бързата помощ. По първоначални данни няма следи за проникване с взлом в къщата.Убийството на момичето потресе жителите на Галиче. Местните хора недоумяват, защото познават абитуриентката в селското училище като скромно момиче, обясни кметът Страхил Стоянов:\"За хората това е трагедия. Такова нещо, младо дете, момиче, учило е в селото, кротко дете, майката и бащата са разведени, бащата и братът на момичето са в Англия... Повечето дни е пребивавало при чичо си.\" - каза още той.Поради неизвестни все още причини през нощта момичето е било само́ в бащиния си дом, който се намира в ромската махала в покрайнините на селото. Тялото е намерено тази сутрин в двора на къщата от роднина. Според местни хора, той е в шок от видяното, защото е убитата е била гола и с прерязано гърло.Засега разследващите запазват мълчание относно предполагаемия извършител.\"Много, много са. Всеки един може да е, но според мен, не е от нашето село, защото ние нямаме такива хора.\" - коментира кметът.През целия ден криминалисти от София и Враца работиха на местопрестъплението. Образувано е досъдебно производство, а оперативните действия са под ръководството на прокуратурата.", "date": "2020.01.11", "title": "Задържаха двама за убийството на момичето в Галиче"}
{"url": "https://news.bg/int-politics/oman-e-s-nov-sultan-haytam-bin-tarik-bin-taymur-al-said.html", "text": "Хайтам бин Тарик бин Таймур ал Саид е новият султан на Оман - той поема управлението след смъртта на , предадоха информационните агенции. Днес новоизбраният султан положи клетва като лидер на страната. Той братовчед на покойния Кабус бин Саид ал СаидСпоред информация на в. \"Die Zeit\", името на новия султан е било посочено писмено - в запечатан плик, от неговия предшественик. Пликът е отворен днес, в присъствието на султанското семейство.Досега Хайтам бин Тарик бин Таймур ал Саид беше министър на културата. Изданието \"Gulf News\" посочва, че той е почетен председател на Оманската асоциация на хората с увреждания и почетен председател на Асоциацията за оманско-японско приятелство.", "date": "2020.01.11", "title": "Оман е с нов султан – Хайтам бин Тарик бин Таймур ал Саид"}
{"url": "https://news.bg/disasters/do-zapadniya-gratski-bryag-potana-lodka-s-migranti-ima-zhertvi.html", "text": "Край западните брегове на Гърция потъна лодка с мигранти, предаде агенция \"Ройтерс\". Най-малко 12 души са загинали.Според информация на бреговата охрана, 21 души са били спасени. В лодката е имало около 50 души.Предприета е спасителна операция с кораби хеликоптери.Спасителите са пристигнали на мястото на произшествието след като от лодката са подали сигнал за бедствие.", "date": "2020.01.11", "title": "До западния гръцки бряг потъна лодка с мигранти, има жертви"}
{"url": "https://news.bg/int-politics/fon-der-layen-es-tryabva-da-izpalni-obeshtanieto-si-kam-severna-makedoniya-i-albaniya.html", "text": "Европейският съюз трябва да започне преговори за членство със Северна Македония и Албания и да ги провежда успоредно с реформите на ЕС. Такава позиция изрази председателката на Европейската комисия Урсула фон дер Лайен след срещата си с хърватското председателство на ЕС.\"Помолихме ги да направят много. Те изпълниха критериите, така че сега и ние трябва да изпълним обещанията си.\" - подчерта тя.\"Трябва да намерим начин за паралелни преговори със Северна Македония и Албания и вътрешни реформи в Европейския съюз. Новото предложение за методология за преговори за членство в ЕС ще бъде обявено скоро.\", посочи Урсула фон дер Лайен, цитирана от БГНЕС.Тя коментира, че сътрудничеството със Западните Балкани е много важно за Съюза и очаква положителни стъпки към започване на преговори с Македония и Албания.От своя страна хърватският премиер Андрей Пленкович заяви, че започването на преговори с Македония ще бъде на първо място сред приоритетите на. В тази връзка той обяви, че лидерите на страните от Западните Балкани ще бъдат поканени в Загреб, за да утвърдят европейската перспектива на тези страни.", "date": "2020.01.11", "title": "Фон дер Лайен: ЕС трябва да изпълни обещанието си към Северна Македония и Албания"}
{"url": "https://news.bg/int-politics/zelenski-ukrainskite-eksperti-v-iran-ne-pozvoliha-na-teheran-da-skrie-istinata.html", "text": "Доказателствата на украинските експерти в Иран не позволиха на Техеран да скрие истината. Това заяви президентът на Украйна Володимир Зеленски във видеообръщение към украинския народ във връзка със сваления над Иран украински самолет, предаде агенция \"Укринформ\".\"Искам да благодаря на украинските експерти в Иран. Те работеха и продължават да работят всеотдайно, прецизно и денонощно. Високият им професионализъм и тяхната оперативност, убедителните предварителни изводи и доказателствата, намерени в Техеран, не позволиха да бъде скрита истината. И днес ръководството на Ислямска република Иран призна за свалянето на украинския самолет и вината си за катастрофата.\" - заяви Зеленски.Той подчерта и подкрепата на международните партньори и категоричната позиция на световната общност за разкриването на истината.\"Затова изразявам искрена благодарност към лидерите на САЩ, Канада, Великобритания и другите страни и международни организации от името на украинския народ\", добави украинският президент.По думите му, групата от 45 украински експерти в Иран продължава своята работа, а за да бъде завършено разследването, предстои да бъдат извършени редица действия. Сега експертите се опитват да \"сглобят\" останките на самолета.В продължение на няколко дни . Техеран твърдеше, че инцидентът е в резултат на техническа неизправност.при катастрофата край Техеран.По-рано,  е , докато правителството на Украйна съобщи, че  Тор-М1.", "date": "2020.01.11", "title": " Зеленски: Украинските експерти в Иран не позволиха на Техеран да скрие истината"}
