{"url": "https://news.bg/disasters/zavodat-predizvikal-ekokatastrofata-v-krim-prodalzhava-da-raboti.html", "text": "Заводът \"Титан\", който предизвика екокатастрофата в Крим, продължава да работи, предаде агенция \"Униан\".По-рано депутатът от непризнатия от международната общност парламент на анексирания полуостров Михаил Шеремет заяви, че днес производството е било спряно напълно.Първоначално местните власти изобщо отричаха, че е станала авария.\"Виждат се тръби, които работят, визуално потвърждаваме, че заводът работи\", заяви областният председателя на украинската Херсонска област Андрей Гордеев.През нощта срещу 24 август в северната част на анексирания от Русия Кримски полуостров беше регистрирано изпускане на отровни вещества.В градовете Армянск и Яни Капу листата на дърветата окапаха, металните предмети си покриха с ръжда, бяха намерени мъртви птици. Съобщаваше се, че във въздуха се усеща остър мирис на киселина.Заради замърсения въздух зачестиха случаите, в които местни жители търсят лекарска помощ. В аптеките има недостиг на марлени маски и сорбенти.В най-засегнатите райони беше предприета евакуация, но замърсяването се разпространи в широк периметър. Украинските власти съобщават за обгазени граничари.Сред жителите на намиращата се в съседство с Крим Херсонска област също зачестиха оплакванията от затруднено дишане, хората споделят, че металните предмети за броени дни са се покрили с ръжда, предаде Би Би Си.", "date": "2018.09.09", "title": "Заводът, предизвикал екокатастрофата в Крим, продължава да работи"}
{"url": "https://news.bg/bulgaria/protestirashti-blokiraha-patya-samokov-dupnitsa.html", "text": "С протестно хоро жители на Самоков и села от района блокираха пътя Самоков - Дупница в центъра на село Клисура, съобщават Дарик, БНР и БНТ.Пътят ще остане блокиран до 16,00 часа.Един от организаторите Илиян Чалгънов заяви, че в демонстрацията участват около 300 души.Протестиращите настояват пътят да бъде оправен незабавно.\"\", разказа Чалгънов.Пътят е пропаднал от двете страни и тежкотоварните автомобили се движат по средата на платното, а наред с това асфалтът е осеян с дупки. Пътят от 30 години не е ремонтиран основно. Отсечката свързва две магистрали. Движението по нея е интензивно, като голяма част от трафика е тежкотоварен.Жителите на Самоков не за пръв път протестират срещу състоянието на пътя Самоков - Дупница и настояват за ремонт. Те блокираха пътя и през май 2017 година, а още през 2015 година инициираха петиция до тогавашния министър на регионалното развитие Лиляна Павлова, отбелязва Дарик.Демонстрацията е заради лошото състояние на пътя до Дупница, който създава риск за преминаващите шофьори. Недоволните настояват за ремонт на отсечката, която свързва магистралите \"Тракия\" и \"Струма\".", "date": "2018.09.09", "title": "Протестиращи блокираха пътя Самоков - Дупница"}
{"url": "https://news.bg/bulgaria/vremenna-promyana-na-dvizhenieto-po-ap-hemus-zaradi-samozapalil-se-avtomobil.html", "text": "Временна промяна на движението по АП \"Хемус\" заради самозапалил се автомобил, съобщават от пресцентъра на МВР.Няма пострадали при инцидента.Към 14.45 часа е получен сигнал за самозапалил се автомобил на 50 метра след изхода на тунел \"Топли дол\" по автомагистрала \"Хемус\" в посока София. Автомобилът е изтеглен в крайна дясна лента. Колата е с газова уредба, към мястото са насочени екипи на пожарната, които са предприели гасителни действия.Междувременно районът е отцепен от пътни полицаи, които още преди тунела пренасочват движението на моторните превозни средства през Врачеш по стария път.По-късно от МВР съобщиха, че движението по автомагистрала \"Хемус\" в района на тунел \"Топли дол\" е възстановено.Пътна полиция съобщава за интензивен трафик по път Е79 в участъка между ГКПП-Кулата-Симитли и напомня на водачите да шофират с особено внимание и съобразена с обстановката скорост.", "date": "2018.09.09", "title": "Временна промяна на движението по АП \"Хемус\" заради самозапалил се автомобил"}
{"url": "https://news.bg/world/tsipras-izklyuchi-predsrochni-izbori.html", "text": "Премиерът на Гърция Алексис Ципрас изключи предсрочни избори, отбелязвайки, че лявата коалиция ще завърши мандата си, който изтича в края на 2019 г., информира \"Ройтерс\".Той поясни, че не очаква страната да бъде тласната към предсрочни избори заради разногласия в управляващата коалиция във връзка със споразумението с Македония за името. Ципрас смята, че коалиционните партньори и военният министър Панос Каменос, лидер на дясната партия \"Независими гърци\", няма да поставят под риск икономическата стабилност на страната, която само преди няколко седмици официално излезе от международната спасителна програма.През юни Атина и Скопие постигнаха споразумение за прекратяване на дългогодишен спор за името.Каменос многократно отбеляза, че не одобрява сделката, но не е показал, че е готов да напусне правителството. Коалицията е подкрепяна от 153 депутати в 300-местния парламент.Парламентарните избори в Гърция трябва да се проведат през есента на 2019 г.", "date": "2018.09.09", "title": "Ципрас изключи предсрочни избори "}
{"url": "https://news.bg/world/siriyskata-armiya-i-moskva-vazobnoviha-udarite-v-idlib.html", "text": "Сирийското правителство и Русия възобновиха бомбардировките в последния бастион на бунтовниците в Сирия след затишието тази нощ. Най-малко едно дете е убито, информира Сирийският център за наблюдение на човешките права, цитиран от \"Ройтерс\".Втори ден поред Дамаск и Москва бомбардират екстремистите и бунтовниците в Идлиб, след като Русия, Иран и Турция не успяха да постигнат споразумение за предотвратяване акцията на сирийската армия.От Сирийския център за наблюдение на човешките права уточняват, че масираните бомбардировки са възобновени в средата на днешния ден. Те са извършвани в северозападния регион до границата с Турция.\"Хеликоптери на режима пуснаха повече от 60 варелни бомби над селцето Хобаит в Идлиб, най-малко едно момиче е убито\", а други шестима са ранени, поясняват от неправителствената организация.В съседната провинция Хама руски бойни самолети извършиха повече от 10 удара по бунтовнически позиции. Петима бунтовници са ранени. Прекратена е работата в подземна болница.Едни от най-масираните удари в Идлиб бяха извършени в събота, при които загинаха най-малко девет души преди да бъдат прекратени вечерта.Повече от половината oт Идлиб се контролира от групировката Hayat Tahrir al-Sham.", "date": "2018.09.09", "title": "Сирийската армия и Москва възобновиха ударите в Идлиб"}
{"url": "https://news.bg/world/prezidentat-na-moldova-v-bolnitsa-sled-katastrofa.html", "text": "Президентът на Молдова Игор Додон е откаран в болница след тежка пътна катастрофа, информира Би Би Си.Два автомобила от президентския кортеж катастрофираха в камион до град Страшени, северозападно от столицата Кишинев.По-късно президентът заяви пред ТАСС, че е добре. Но според медийна информация състоянието на майка му е тежко.43-годишният Додон ръководи бившата съветска република от декември 2016 г.По първоначална информация инцидентът е възникнал, след като камион предприел изпреварване на автомобил и катастрофирал в кортежа на държавния глава.Снимки в социалните мрежи показват обърнат автомобил по таван.", "date": "2018.09.09", "title": "Президентът на Молдова в болница след катастрофа"}
{"url": "https://news.bg/world/liderat-na-iran-prizova-armiyata-da-uvelichi-silata-si-za-da-izplashi-vraga.html", "text": "Върховният лидер на Иран аятолах Али Хаменеи призова въоръжените сили да увеличат силата си, за да \"изплашат\" врага, информира \"Ройтерс\", позовавайки се на информация на официалния сайт на Хаменеи.През май президентът на САЩ Доналд Тръмп взе решение да изтегли държавата от ядреното споразумение с Иран и нареди връщане на санкциите срещу Ислямската република.\"\", призовал Хаменеи на церемония по завършване на кадети, които постъпват във въоръжените сили на Иран.\"\", смята той.", "date": "2018.09.09", "title": "Лидерът на Иран призова армията да увеличи силата си, за да „изплаши” врага"}
{"url": "https://news.bg/bulgaria/tri-katastrofi-i-intenzivno-dvizhenie-po-patishtata-v-stranata-v-posledniya-pochiven-den.html", "text": "Три катастрофи и интензивно движение по пътищата в страната в последния почивен ден.На територията на страната днес станаха три тежки катастрофи в Габрово, Монтана и Пловдив. При една от катастрофите загина мотоциклетист, на когото му беше отнето предимството.В същото време на всички ГКПП движението е много интензивно.Пътната обстановка представи инспектор Петър Соколов от отдел \"Пътна полиция\" - ГДНП на брифинг, посветен на очаквания трафик след почивните дни.По данни на МВР има засилен трафик на територията на цялата област Благоевград. Добрата новина е, че по направлението Разлог - Банско няма интензивен трафик, докато в района на Кресна полицейски екипи следят за нормалното преминаване на моторните превозни средства.Откъм района на село Владая също е много натоварено влизането към София.На журналистически въпрос възстановено ли е движението в един от тунелите на АМ \"Хемус\" от самозапалилия се днес автомобил, инспектор Соколов обясни, че движението е възстановено и автомобилът е изкаран от магистралата.Той поясни, че пикът на прибиращите се хора все още не е приключил, тъй като на територията на ГКПП има струпване на моторни превозни средства и най-рано след 3-4 часа те ще бъдат на територията на столицата.Всички налични сили на пътна и охранителна полиция подпомагат и регулират движението, увери инспектор Петър Соколов.", "date": "2018.09.09", "title": "Три катастрофи и интензивно движение по пътищата в страната в последния почивен ден"}
{"url": "https://news.bg/world/vuchich-sarbiya-ne-iska-poveche-voyni-s-kosovo.html", "text": "Сръбският президент обяви, че балканската държава не иска повече войни в Косово и се стреми към изграждане на доверие и приятелство с мнозинството албанци след ерата на конфликти, информира АП.Но Александър Вучич в същото време отправи заплаха по време на реч в Косово, отбелязвайки, че Сърбия ще защити сръбското малцинство в бившата провинция, ако бъде подложено на атака.В дълго обръщение в Северно Косово Вучич повтори, че все още са далеч от постигане на споразумение за разрешаване на дългогодишния спор, но обеща да работят по казуса.Въпреки очакванията Вучич не представи конкретно предложение за бъдещо споразумение с Косово.Междувременно косовският президент Хашим Тачи написа във \"Фейсбук\", че е разбираемо косовските граждани да не одобряват посещението на Вучич, но призова за въздържане в името на мира и помирението след войната през 1998-1999 г.Тачи отбелязва, че той \"напълно разбира\" реакцията на гражданите на Централно Косово, които блокираха пътища и не позволиха на Вучич да посети населено със сърби село в района.Блокадата показва, че болката и раните от войната все още не са изчезнали, изтъкна Тачи и добави, че докато Косово и Сърбия се опитват да оправят отношенията си, \"протестите и пътните блокади не ни помагат\".По-рано Вучич заяви, че са произведени изстрели на барикадите, издигнати от косовски албанци.\"Не харесвам оръжията, но ние няма да позволим да тормозят сърбите в Косово\", закани се той. Сръбският лидер не разкри какъв отговор има предвид, но подчерта, че не призовава косовските сърби да се въоръжават, за да отвърнат.Водени от НАТО мироопазващи сили в Косово съобщиха, че Вучич не е под заплаха въпреки пътните блокади. От KFOR отбелязаха, че работят с косовските власти за премахване на барикадите от пътя за село Баня.\"Никой не заплашва господин Вучич и неговата безопасност е гарантирана\", се казва в съобщението на мисията.Сръбският президент се обърна към съгражданите си в Баня по телефона, след като беше блокиран от косовските албанци.Десетки хора се събраха в селото. Вучич се обърна към тях по телефона, заявявайки, че властите в Прищина не искат да посети селото. Няколко жени плачеха, докато сръбският лидер говореше.Президентът на Сърбия разкритикува мироопазващите сили, че не са предотвратили блокадата. Според него косовските власти стоят зад блокадата.Вучич е на двудневна визита в Косово.", "date": "2018.09.09", "title": "Вучич: Сърбия не иска повече войни с Косово"}
{"url": "https://news.bg/world/boris-dzhonsan-nareche-plana-na-mey-za-brekzit-kolan-na-samoubiets.html", "text": "Високопоставени британски консерватори остро разкритикуваха бившия външен министър Борис Джонсън, който описа стратегията на правителството за Брекзит като затягане на конституцията на Обединеното кралство с \"колан на самоубиец\", пише \"Гардиън\".Вътрешният министър Саджид Джавид заяви, че бившият му колега трябва внимава с езика. Други тори бяха още по-критични. Алън Дънкан, британски министър по европейските и американските въпроси, обеща да гарантира коментарите да бележат \"политическия край\" на бившия външен министър.Джонсън използва фразата в статия за британския вестник \"Мейл он Сънди\", в която обвинява премиера Тереза Мей, че многократно е направила отстъпки на ЕС и на главния преговарящ за Брекзит Мишел Барние.Има спекулации, че с коментара си Борис Джонсън се опитва да измести фокуса, след като по-рано тази седмица британски вестници писаха, че бившият топ дипломат се разделя със съпругата си Марина Уилър след 25-годишен брак.\"На всеки етап от разговорите до момента Брюксел взе това, което Брюксел иска. Ние се съгласихме с графика на ЕС, съгласихме се да им дадем над 39 милиарда британски лири, а в замяна - нищо\", пише Джонсън в материала.Джонсън подаде оставка като външен министър през юли като протест срещу приетите от кабинета на Мей предложения от \"Чекърс\" за Брекзит.\"\", оплака се Джонсън.", "date": "2018.09.09", "title": "Борис Джонсън нарече плана на Мей за Брекзит „колан на самоубиец”"}
{"url": "https://news.bg/world/london-se-zakani-da-zalovi-zapodozrenite-za-atakata-sreshtu-skripal-ako-napusnat-rusiya.html", "text": "Британският вътрешен министър заяви, че Великобритания ще залови двамата мъже, обвинен в използването на химически агент в английския град Солсбъри, ако напуснат Русия, информира АП.Обединеното кралство обвини задочно двама агенти на руското военно разузнаване ГРУ за отравянето на Сергей и Юлия Скрипал. Лондон обвинява руската държава за атаката, което се отрича от Москва.Саджид Джавид отбеляза, че ГРУ е \"получило нареждане от руското правителство на най-високо ниво\".Министърът призна, че докато заподозрените са в Русия, те не могат да бъдат арестувани. Но той поясни пред Би Би Си, че \"\".", "date": "2018.09.09", "title": "Лондон се закани да залови заподозрените за атаката срещу Скрипал, ако напуснат Русия"}
{"url": "https://news.bg/world/nad-150-demonstranti-arestuvani-pri-protesti-v-rusiya.html", "text": "Хиляди поддръжници на задържания от властите руски опозиционен лидер Алексей Навални протестират в Русия срещу планираното увеличение на възрастта за пенсиониране. Правозащитна организация съобщи, че най-малко 153 протестиращи са задържани от полицията, информира \"Ройтерс\".Протестите са предизвикателство за властите, които се надяват на висока избирателна активност на провеждащите се днес местни избори въпреки общественото недоволство заради реформата.\"Властите не слушат народа и това означава, че е време да се излезе на улицата\", обяви екипът на Навални в съобщение преди демонстрациите.Пенсионната реформа, която преминава през парламента, намали с 15% подкрепата за руския лидер Владимир Путин. Тя е най-непопулярната правителствена реформа от 2005 г., когато бяха премахнати помощи от съветската ера.Навални трябваше да води протеста в Москва днес, но през миналия месец руски съд го осъди на 30 дни затвор за нарушаване на правилата за организиране на демонстрации. Опозиционерът коментира, че ходът на властите има за цел да попречи на организирането на протестите, които днес се провеждат в 80 града, включително Москва и Санкт Петербург.Правозащитната организация OVD-Info, която следи за извършваните в Русия арести, съобщи, че 153 поддръжници на Навални са арестувани днес в 19 града, включително и едни от най-близките съветници на опозиционера.В Москва, където властите не разрешиха демонстрации, около 2000 души се събраха на площад \"Пушкин\". Някои от тях скандираха \"Русия ще бъде освободена\" и \"Путин е крадец\", докато полицията се опитваше да ги разпръсне и ги заплашваше с арест.След наложена от Путин поправка пенсионната реформа предвижда вдигане на възрастта за пенсиониране при мъжете от 60 на 65 г. и от 55 до 60 г. при жените. Средната продължителност на живот в Русия при мъжете е 66 г., а при жените - 77 г.Междувременно Google премахна от YouTube материали на Навални, след като властите се оплакаха, че видеоматериалите нарушават изборното законодателство преди местния вот, разкри съветник на опозиционера.", "date": "2018.09.09", "title": "Над 150 демонстранти арестувани при протести в Русия"}
{"url": "https://news.bg/world/hilyadi-v-barselona-se-obyaviha-sreshtu-katalunskiya-separatizam.html", "text": "Няколко хиляди испанци участваха в демонстрация в Барселона в подкрепа националното единство и срещу сепаратисткото движение в Североизточна Каталуния, информира АП.Участниците изразиха бурно задоволство, когато местни жители развяваха флага на Испания на балконите си, докато се придвижваха на централен булевард.За кратко настъпи напрежение, след като маршът срещна група от около 100 сепаратисти, които протестираха. Двете страни си отправиха обиди, но полицията се намеси и застана между двете групи.Маршът се проведе два дни преди каталунския празник, наречен \"Ла Диада\", който през последните години сепаратистите превърнаха в голям митинг за каузата им Каталуния да се отдели от Испания.", "date": "2018.09.09", "title": "Хиляди в Барселона се обявиха срещу каталунския сепаратизъм"}
{"url": "https://news.bg/world/stiv-banan-tramp-e-izpraven-pred-prevrat.html", "text": "Президентът на САЩ Доналд Тръмп е изправен пред \"преврат\", предупреди бившият главен стратег на Белия дом Стив Банън пред \"Ройтерс\".Банън има предвид анонимен материал във вестник \"Ню Йорк таймс\", в който подробно се описва съпротивата в администрацията на американския лидер.\"\", заяви той по време на визита в Италия.Статията е публикувана в сряда и е написана от високопоставен представител на администрацията, съобщава \"Ню Йорк таймс\". Авторът критикува \"аморалността\" на Тръмп.Банън подчерта, че за последно американски президент е бил нападан по такъв начин по време на Гражданската война, когато генерал Джордж МакКлелан влезе в сблъсък с тогавашния президент Ейбрахам Линкълн.\"Това е криза. Страната само веднъж имаше такава криза през лятото на 1862 г., когато Джордж МакКлелан и генерали, всички демократи в Съюзната армия, считаха, че Ейбрахам Линкълн не става и не е компетентен да е главнокомандващ\", убеден Банън.В петък Тръмп коментира, че правосъдното министерство на САЩ трябва да установи кой е написал материала, тъй като това е въпрос, засягащ националната сигурност на страната.Банън беше уволнен от Тръмп през август 2017 г.", "date": "2018.09.09", "title": "Стив Банън: Тръмп е изправен пред преврат"}
{"url": "https://news.bg/world/gartsiya-arestuva-dvama-turski-voynitsi.html", "text": "Двама турски войници са задържани при опит за незаконно пресичане на гръцката граница, съобщи говорител на армията на Гърция, цитиран от АП.Представителят поясни пред осведомителната агенция, че арестите са извършени на границата в Североизточна Гърция днес. Той отрече информация в гръцки медии, че по време на инцидента е открита стрелба.Говорителят пожела анонимност, тъй като случаят все още се разследва. По думите му не е ясно как турските войници са навлезли в Гърция и какво им е военното звание.Гръцката армия разследва дали е имало и други опити за проникване в страната.През март Турция арестува двама гръцки войници. Според Атина те са се отклонили от маршрута си по време на патрул до границата. Войниците бяха задържани от турските власти до миналия месец, когато бяха освободени.", "date": "2018.09.09", "title": "Гърция арестува двама турски войници"}
{"url": "https://news.bg/world/rekorden-spad-na-podkrepata-za-germanskata-koalitsiya-na-merkel.html", "text": "Подкрепата за германското коалиционно правителство между консервативния блок на Ангела Меркел и социалдемократите спадна до историческо дъно, пише \"Билд ам зонтаг\", цитиран от \"Политико\".Управляващите християндемократи и техните баварски съюзници от Християнсоциалния съюз губят подкрепа с 1% до 29 на сто, докато подкрепата за социалдемократите падна с 2 на сто до 17%.Общо трите партии събират 46%, което е рекорден спад за коалицията, управляваща през последното десетилетие.Социологическото проучване, което е проведено между 30 август и 5 септември, показва още, че подкрепата за крайнодясната партия \"Алтернатива за Германия\" остава непроменена на ниво 15 на сто. Крайнолявата Левица е укрепила позицията си с 1% до 10 на сто.В сондажа са участвали 2 472 души.", "date": "2018.09.09", "title": "Рекорден спад на подкрепата за германската коалиция на Меркел"}
{"url": "https://news.bg/int-economics/alibaba-i-40-te-miliarda.html", "text": "Имало едно време един обикновен човечец, който преживявал от събирането на дърва в гората... Така започва приказката за Али Баба и 40-те разбойника от \"Приказки от 1001 нощ\". Но един ден късметът му се усмихнал: той намерил несметни богатства в една пещера и станал приказно богат.Подобен късмет сполетява също и Джак Ма, син на пътуващ търговец от южния китайски град Ханджоу. Той научава английски от туристите, които първоначално развежда в родния си град, а по-късно става и учител. Взема за съпруга жената, с която се запознава по време на следването си в университета, където първоначално се проваля на 3 кандидат-студентски изпита. 30 неуспешни опитаНо и самото му следване е низ от провали. В крайна сметка той завършва Висшето икономическо училище в Пекин и започва да си търси работа. Кандидатства за 30 различни работни места и всеки път получава отказ. И тогава - при едно свое пътуване в САЩ - Джак Ма открива \"пещерата\" с несметните богатства: през 1995 година той посещава свой приятел в Сиатъл и за първи път вижда персонален компютър. След това всичко се развива много бързо...Първата фирма, която основава, се казва \"China Pages\". А днес ръководената от него компания за електронна търговия Алибаба господства в интернет-пространството на Поднебесната империя. Началото е поставено в апартамента му в Ханджоу през 1999 година. Днес концернът има 576 милиона активни потребители, а пазарната му стойност се изчислява на 421 милиарда долара. Алибаба е един от най-големите концерни за електронна търговия в света и е сериозен конкурент на Amazon и eBay. Най-богатият китаецЛичното състояние на Джак Ма се изчислява на около 40 милиарда долара, което го прави . Той инвестира и в други бизнес-начинания, вкл. в портал за онлайн-плащания, който също е водещ на пазара. Преди пет години Джак Ма предава оперативния бизнес в ръцете на своя заместник и се оттегля от ръководния пост в Управителния съвет на Алибаба.Сега мултимилиардерът е решил да се порадва на живота - той обяви, че в понеделник (10 септември), когато навършва 54 години, ще се оттегли от ръководството на фирмата, за да се посети на друга дейност - проекти в образованието. В интервю за \"Ню Йорк Таймс\" бившият учител по английски обаче допълва, че ще продължи да съветва компанията като член на Борда на директорите. Самият той не възприема решението си като край на нещо, а по-скоро като \"начало на нова ера\".\"Няма друга такава страна в света\"Невероятният успех на Джак Ма в бизнеса не могат обаче да скрият острите критики, които той многократно е получавал. Например заради оценката си за кървавото потушаване на протестите на площада Тянанмън през 1989 година. По думите му, това \"не било перфектното, но най-правилното\" от всички възможни решения. Относно китайската цензура в интернет Джак Ма заяви, че - тъй като стотици милиони китайци били постоянно онлайн - \"контролът не бил чак толкова лошо нещо\".Джак Ма е винаги готов да поднася изненади. И по всяка вероятност той ще продължи да участва в обществения дебат. Така например той хвали възможностите на изкуствения интелект и предупреждава за опасността от Трета световна война.Преди всичко обаче той е нещо като доброволен пиар-агент на . Миналата година, например, той похвали работата на китайското ръководство, което, по думите му, е привлякло вниманието на целия свят. \"Няма друга страна като тази\", уверява още Джак Ма.", "date": "2018.09.09", "title": "Алибаба и 40-те милиарда"}
{"url": "https://news.bg/int-politics/kim-chen-un-ne-pokaza-balistichni-raketi.html", "text": "С военен парад, концерт и масови игри Северна Корея отбелязва 70-годишнината от основаването си. Всенародните игри отразяват надеждите на Ким Чен-ун за подобряване на икономическото положение. Планираните масови игри включват хора, които държат плакати или танцуват в унисон, демонстрирайки националното единство.Очакваше се, че на парада ще бъдат показани усъвършенствани междуконтинентални балистични ракети, но това не се случи.По оценки на агенция Йонхап в парада са участвали 10 000 военни от Корейската народна армия. Показани бяха и артилерийски системи, танкове и друга бойна техника, но не и междуконтинентални балистични ракети, нито балистични ракети с малък и среден обсег, пише BBC. В самата столица Пхенян не бяха забелязани плакати, възхваляващи значението на ядрените и ракетните разработки за КНДР, отбелязва японската агенция Киодо.Парадът се състои в изключително чувствителен момент, когато усилията за намаляване на напрежението със САЩ са в застой след срещата между Ким и американския президент Доналд Тръмп в Сингапур. През юни Ким и Тръмп подписаха неясно споразумение, за да работят по въпроса за премахването на ядреното оръжие на Корейския полуостров, но не включваше график, подробности или механизми за проверка на процеса.Вашингтон иска Ким първо да поеме ангажимент за денуклеаризация. Пхенян иска първо да бъде гарантирана сигурността му и да се сключи мирно споразумение, с което да бъде сложен официално край на Корейската война. В този контекст показването на ракетите можеше да се сметне за нарочна провокация, но това не се случи.Освен това лидерът на КНДР Ким Чен-ун не произнесе реч. Вместо него това направи председателят на парламента Ким Йон-нам, който наблегна на икономическите цели на режима, а не на ядрената му сила.На парада присъстваха председателката на горната камара на руския парламент Валентина Матвиенко и председателят на китайския парламент Ли Чжаншу, специален представител на президента Си Цзинпин. В края на парада Ким Чен-ун се ръкува с него.", "date": "2018.09.09", "title": "Ким Чен-ун не показа балистични ракети"}
{"url": "https://news.bg/politics/siderov-bi-smenil-vsichki-ministri-ako-e-borisov.html", "text": "Нямаме единна позиция по отношение на  (Нанков, Московски и Радев - б.р.), защото има хора, които ги защитават. Ако бях на мястото на премиера Бойко Борисов, щях да сменя всички министри.Това обяви лидерът на \"Атака\" Волен Сидеров пред Нова тв. Преценката за оставките е на премиера, защото той има нужната информация, преценява, а ние трябва да се доверим на неговото мнение.\"Важното е какво се прави, а не дали ще се сменят трима, четирима или петима министри\", изтъкна шефът на \"Атака\" и добави, че ще подкрепи решението на Борисов.Той обясни, че в понеделник ще има коалиционен съвет и според него премиерът Борисов е капитан на отбора и той има право да сменя и назначава министри.\"Хората от властта са тези, които могат да насочат лоста наляво и надясно, с което правилно да бъдат разпределени парите за развитието на държавата\", изтъкна Волен Сидеров.Той припомним, че след подадените оставки на тримата министри, е предизвикана една абсурдистка и тенденциозна декларация на НФСБ, която определи правителство и премиера като едноличен диктатор, което просто не е вярно.\"Когато някой каже, че премиерът Бойко Борисов е авторитарен, значи не говори истината\", уточни Сидеров.Когато стиснеш ръка с някого и влезеш коалиция, трябва да си коректен, а не да стоиш отдясно на него в Министерския съвет. Когато влезеш в коалиция губиш лице и можеш да се обезличиш, обясни Сидеров и добави, че в България от години си живеем в една махленска ленност и дребнотемие.Една коалиция не е издялана от мрамор, а трябва да се поддържа, даде да се разбере Волен Сидеров. Трябва да се насочим към важни въпроси, които интересуват населението, а не да чакаме всичко от Брюксел и Москва, призова той.\"Аз не съм в изпълнителната власт, а моето място е в парламента\", уточни Сидеров и допълни, че иска държавата да застане на позиция, с която да се излезе от васалната и колониалната зависимост.Либерализирахме България и всичко стана в ръцете на частни фирми. Какво пречи токът, енергийните проекти, икономиката и други сфера в държавата не станат държавни\"Сега имаме историческия шанс да си върнем част от България, която беше колонизирана и превзета от чужди интереси\", отсече шефът на \"Атака\".Запитан дали вицепремиерът Валери Симеонов е част от кръга на Ветко и Маринела Арабаджиеви, Сидеров отбеляза, че не би могъл да каже дали Симеонов е част от кръга на семейство Арабаджиеви, но може би е бил подведен от определен кръг от хора.", "date": "2018.09.09", "title": "Сидеров би сменил всички министри, ако е Борисов"}
{"url": "https://news.bg/regions/po-granichnite-punktove-trafikat-e-normalen.html", "text": "Трафикът на българските гранични контролно-пропускателни пунктове към 9 часа е нормален, съобщава МВР.На българо-македонската граница трафикът е нормален на всички гранични контролно-пропускателни пунктове, интензивен - на вход за леки автомобили на ГКПП Маказа и ГКПП Илинден .На българо-турската граница на ГКПП Капитан Андреево трафикът е интензивен на изход от товарни автомобили.На българо-румънската граница трафикът е нормален на всички гранични контролно-пропускателни пунктове, интензивен за товарни автомобили на вход и изход на ГКПП Дунав мост Видин .На българо-гръцката граница трафикът е нормален на всички гранични контролно-пропускателни пунктове.Днес от Пътната полиция очакват хиляди българи да се приберат в страната, след почивка в Гърция и по българското Черноморие. Много са почиващите, слели уикенда с националния празник, 6 септември.Затова и от  шофьорите да внимават по пътищата. Допълнителни постове ще следят за спазване на правилата за движение, както и за трафика в следобедните часове. ", "date": "2018.09.09", "title": "По граничните пунктове трафикът е нормален"}
{"url": "https://news.bg/politics/nyama-predpostavki-za-predsrochni-izbori-opitite-na-bsp-sa-podrivna-deynost.html", "text": "Грешка би било  (Нанков, Московкси и Радев - б.р.), но фаталният инцидент край Своге, при който загинаха 17 души, а 21 бяха ранени, преобърна мнението в държавата.Възможно е да има промени, но критичността към работата на министрите не е отсега, а е в момента, когато ГЕРБ влезе в управлението. Това обяви началникът на кабинета \"Борисов\" Румяна Бъчварова пред bTV.Няма предпоставки за предсрочни парламенатри избори, увери тя и напомни на БСП, че сегашното правителство е законно избрано, с мнозинство.Бившият министър на вътрешните работи оцени опитът на червените да свалят правителството като \"подривна дейност\". Бъчварова обясни, че на утрешния коалиционен съвет се очаква да се обсъдят оставките на тримата министри, но по думите й коалиционните партньори виждат по друг начин нещата и те търсят възможност да се преосмислят оставките.Бъчварова изрази надежда на утрешния коалиционен съвет опитът и разумът на управляващите да надделее и да се вземат правилните решения.\"Коалиционните партньори виждат повече възможности, отколкото необходимост от промяна в подадените оставки\", отбеляза Бъчварова и допълни, че не се знае кой от министрите ще остане или не. Бъчварова обясни, че оставката е не само личен акт, а и политическата преценка е друга и няма лошо да се чуват различни аргументи. Тя припомни първото управление на премиера Борисов, при което динамиката на министрите не е бил толкова съществен проблем, а по-важна в случая е посоката на политиката.\"Кое остава от политиката и кое дава смисъл от нея е най-важното\", изтъкна началникът на кабинета \"Борисов\".Румяна Бъчварова отрече категорично тя да бъде следващия вътрешен министър и новият български посланик в Израел.Запитана актуална ли е оставката на министърът на туризма Николина Ангелкова и близка ли е тя до Ветко и Маринела Арабаджиеви, тя обясни, че работата на Ангелкова се обсъжда, но досега не е поискана нейната оставка от премиера Бойко Борисов.Вицепремиерът Валери Симеонов няма собствена администрация и трябва да помисли добре дали иска да заеме пост в Министерство на туризма или не, констатира Бъчварова.Правителството работи много добре, увери Бъчварова и добави, че е започнал един процес, който да оцени докъде е стигнало управлението на властта в развитието на страната.", "date": "2018.09.09", "title": "Няма предпоставки за предсрочни избори, опитите на  БСП са \"подривна дейност\""}
{"url": "https://news.bg/comments/9-septemvri-i-sramat-na-zapada.html", "text": "Днес е 9 септември. Годишнина от една дата, за която е писано и говорено много. Дата, от която в България започва един масов терор, продължил в различни мащаби през следващите 45 години. 9 септември 1944 г. е началото на комунистическото мракобесие - убийства, арести, въдворяване в лагери и един куп други репресии. Премахване на всякакви свободи. Насилствено дебългаризиране на населението в Пиринския край. Три икономически фалита и две отвратителни предложения за закриване на държавата и присъединяването й към СССР под формата на 16-а република. И какво ли още не...В нощта на 8 срещу 9 септември 1944 г. в София е извършен военен преврат и на власт идва правителството на Отечествения фронт - коалиция на комунисти, земеделци, социалдемократи, звенари и независими общественици. Новите управляващи заявяват, че вземат властта, за да възстановят демократичните порядки, партиите и спазването на Търновската конституция. Това обаче се оказва много далеч от истината. Партиите са възстановени избирателно (само тези, които са удобни на режима), а за демократичност и спазване на конституцията въобще не може и да се говори. Само за три месеца около 30 хиляди българи са избити без съд и присъда, след което клането приема \"законна\" форма чрез т.нар. \"народен съд\", издал 2730 смъртни присъди. В същото време извънсъдебните разправии не приключват, макар вече да не са толкова масови.Преките виновници за този терор са българските комунисти, поощрявани от съветската окупационна армия. Западните съюзници в Антихитлеристката коалиция (конкретно САЩ и Великобритания) обаче месеци наред не правят нищо, за да се противопоставят на тези безобразия.На 28 октомври 1944 г. е подписано Московското примирие, с което България излиза от състояние на война със СССР, Великобритания и САЩ. От този ден до 15 септември 1947 г. (влизането в сила на Парижкия мирен договор) в България действа Съюзна контролна комисия, назначена да следи за изпълнението на договореностите, описани в примирието. Начело на СКК е представител на Съветския съюз, а в състава й влизат също британски и американски представители. На практика комисията може да се намесва във вътрешнополитическия живот на страната, затова е много показателно кога и по какъв начин го прави.Масовият \"червен\" терор, забраната на организации като Съюза на запасните офицери, обявени по неясни критерии за \"фашистки\", недопускането на всички политически партии до легална дейност - нищо от това не трогва представителите на Великобритания и САЩ в СКК. Не ги впечатлява и масовия характер на вакханалията, наречена \"народен съд\", в чийто съдебни състави далеч не всички са квалифицирани юристи.Като формално основание за \"народния съд\" се използва една от точките в Московското споразумение, според която България се задължава да изправи пред правосъдието лица, за които има данни, че са извършили военни престъпления. Но какви военнопрестъпници могат да бъдат хора, които нито са били на ръководни позиции, нито са били мобилизирани в армията - свещеници, интелектуалци и други граждани, набедени от новата власт? И защо изобщо комисията допуска създаването на \"народните съдилища\", при положение, че съществуващата към момента правна система дава възможност за осъждане на действително виновни лица?Връх на недоумението буди липсата на реакция, когато на 1 февруари 1945 г. Първи състав на \"народния съд\" осъжда на смърт цели 147 представители на българския елит - регентите, царските съветници, бивши министри и депутати от мнозинството, висши офицери. За сравнение, Нюрнбергския процес завършва с 9 смъртни присъди, а Токийския трибунал - със 7...Западните съюзници се активизират едва през лятото на 1945 г., когато по-голямата част от земеделците* и социалдемократите напускат Отечествения фронт и излизат в опозиция, заради продължаващия комунистически терор и ускорената съветизация на страната. След англо-американски натиск изборите Народно събрание са отложени с няколко месеца, тъй като се приема, че към момента няма достатъчно гаранции за тяхното честно провеждане (в крайна сметка, опозицията ги бойкотира, тъй като смята, че обстановката с нищо не се е подобрила).През октомври 1945 г. в България пристига американският журналист Марк Итъридж, специален пратеник на президента Хари Труман. Итъридж разследва зверствата след 9 септември 1944 г., от което става ясно, че официалните данни на комунистите за около 10 хиляди избити в извънсъдебна разправа са силно занижени. Правителството на САЩ използва тази информация в започващата пропагандна война срещу комунизма, но няма данни да прави постъпки убийците да бъдат съдени, а близките на жертвите да бъдат компенсирани.Като цяло разривът между българските комунисти и доскорошните им съюзници в ОФ върви паралелно със зараждащата се конфронтация между СССР и западните държави.Създава се натрапчиво усещане за \"двойни стандарти\" от страна на САЩ и Великобритания, които се застъпват за своите протежета у нас (доколко успяват е отделен въпрос), докато националистично настроените български политици и техните поддръжници са оставени на произвола на съдбата.Могли ли са англо-американците да постигнат нещо повече, за да защитят българския народ от изстъпленията на Съветската армия и българските комунисти? Труден въпрос, но със сигурност са могли да положат повече усилия. Заради пасивността им обаче жертвите на комунистическия терор ще тежат и на тяхната съвест.Днес свеждаме глави пред паметта на загиналите. Редно е в посолствата на САЩ и Великобритания също да сведат глави. Но не само в знак на почит, а и от срам.", "date": "2018.09.09", "title": "9 септември и срамът на Запада"}
{"url": "https://news.bg/society/dans-da-analizira-otkade-sa-parite-na-golemite-firmi.html", "text": "Причината за атаката на държавата срещу Ветко и Маринела Арабаджиеви е най-вероятно захарният завод, който притежават. Това обяви бизнесменът Красимир Стойчев пред bTV.Той обясни, че познава Ветко Арабаджиев добре от много години, защото му е бил гост в неговия първи хотел \"Чайка\" в Слънчев бряг. Красимир Стойчев отрече да познава собственика на \"Винпром Карнобат\" Миню Стайков.Днешните богати са много по-богати от зората на демокрацията, защото икономиката е повече и по-голяма, очерта картината на богатите Стойчев.Хотелиерският бизнес няма никакво отношение върху политиката в България, смята бизнесменът и добави, че не би трябвало да бъде проблем да се прави бизнес в България без политическа подкрепа.\"Стига да няма релация по отношение на обществените поръчки в държавата\", посочи Стойчев. Той добави, че за да се разрешат подобни проблеми в държавата, ДАНС трябва да въведат софтуери, с които да се направят анализи откъде идват парите на големите фирми.\"Да започнеш от един хотел и да направиш една малка империя от десет хотела, значи трябва много работа\", обясни Стойчев и добави, че не оправдава никого.Човек винаги може да търси логична връзка между двамата бизнесмени, но принципно много хора се учудват защо едновременно и заедно се атакуват две богати фамилии, недоумява Стойчев.\"Моето лично мнение е, че факторите са комплексни, но един надделява най-много, а именно - промяната в поколенията\", изтъкна бизнесменът.Красимир Стойчев припомни, че преди 20 г. със сигурност е било много по-лесно да се правят такива престъпления, защото сегашните хора, които са на власт разбират, че от състоянието на икономиката, зависи тяхното бъдеще.Бизнесменът поясни, че в държавата трябва да бъде назначен експерт по големи масиви от данни, техният анализ и превенция на престъпността.", "date": "2018.09.09", "title": "ДАНС да анализира откъде са парите на големите фирми"}
{"url": "https://news.bg/int-politics/erdogan-podkrepya-unishtozhavaneto-na-terorizma-v-siriya.html", "text": "Анкара несъмнено подкрепя намерението да се сложи край на тероризма в Сирия, но призовава да се спазва духа на договореното в Астана, съобщава \"Йени Шафак\".\"Идлиб, както сме се договорили, е една от четирите области за де-ескалацията на конфликта. Ние сме там и имаме 12 пункта за наблюдение, тук е умерената опозиция, която дойде от Алепо и Източна Гута. Ние многократно подчертаваме, че под предлог за борба с \"Джебхат ан-Нусра\" , това ще доведе до хуманитарна катастрофа и  за това. Ние със сигурност подкрепяме борбата срещу тероризма, но ... всяка стъпка трябва да бъде предприета в духа на процеса от Астана и на съгласуваността на трите страни-гаранти за прекратяване на огъня\", обяснява той.Според Ердоган \"техническите делегации в това отношение ще продължат да бъдат координирани и да водят преговори по тази тема\".Идлиб е единственият регион на Сирия, който остава в ръцете на незаконни въоръжени групировки. През 2017 г. е създадена северна зона на де-ескалация, където бойци могат да се движат със семейства, които отказват да се предадат и доброволно да сложат оръжията си. Според специалния пратеник на ООН за Сирия Стафан де Мистура,  като \"Джебхат ан-Нусра\" и \"Ал Кайда\". Възстановяването на контрола над провинцията от страна на Дамаск ще сложи край на мащабната военна конфронтация в Сирия.В петък в Техеран се проведе тристранна среща на върха между Русия, Иран и Турция за разрешаване на ситуацията в Сирия.Москва, Техеран и Анкара се споразумяха да продължат усилията си за защита на цивилното население и подобряване на хуманитарната ситуация в Сирия.Участниците в срещата се съгласиха, че следващата тристранна среща на високо равнище за сирийското споразумение ще се проведе в Русия.Ердоган обяви възможността за нова среща с руския президент Владимир Путин след посещението си в Германия, насрочено за 27-28 септември. \"Споразумението, за поддържане на примирието в Сирия е много важно ... Разбира се, ние имаме много различни идеи, които интензивно ще обсъдим с нашия министър на външните работи, Министерството на отбраната и руското разузнаване. След моето пътуване до Германия, можем отново да се срещнем с г-н Путин\", коментира Ердоган.Той допълва, че е разговарял с Путин след срещата в Техеран, \"съгласихме се, че първо нашите делегации ще обсъдят всичко, а след това ще се срещнем и ще вземе окончателно решение за Идлиб. Бихме искали да се постигне напредък по този въпрос. Аз вярвам, че по въпросът за Идлиб, следен от целият свят, ние ще се постигне положителен резултат\", допълва турският президент.\"Турция бе поканена да участва в ученията \"Восток-2018 \", които се провеждат съвместно от Русия и Китай\", коментира Ердоган. Подробностите за провеждането са предоставени на министъра на националната отбрана на Турция Хулуси Акар, който придружава президента. Акар коментира, че ще помисли за поканата и допълва, че \"маневрите са много важни, тъй като Съединените щати внимателно ги наблюдават\"Според руския министър на отбраната, армейски генерал Сергей Шойгу, най-големи руски военни учения \"Восток-2018\" ще бъдат проведени от 11 до 17 септември в полигони за пехота, ВВС и ПВО, в акваторията на Японско, Берингово и Охотско морета.Ще участват войски от Централен и Източен военни окръзи, Северния флот, всички военни поделения на десантни войски, изтребители, бомбардировачи и военни транспортни самолети, както и подразделения от Китай и Монголия.В маневрите ще участват над 300 хиляди военнослужещи, над хиляда самолети, хеликоптери, безпилотни летателни апарати, до 80 кораба, 36 хиляди танка и бронетранспортьори.", "date": "2018.09.09", "title": "Ердоган подкрепя унищожаването на тероризма в Сирия"}
{"url": "https://news.bg/world/mnozinstvoto-izraelski-evrei-vyarvat-che-sa-izbraniyat-narod.html", "text": "Мнозинството израелски евреи вярват, че са избраният народ. Това става ясно от социологическо проучване на израелския вестник \"Аарец\".Според анкетата 56 на сто от евреите в Израел са на мнение, че са избраният народ.Проучването е извършено преди Рош Хашана - еврейската нова година, която се отбелязва от днес до 11 септември.Израелците и американците водят Запада във вярата си в Бог - фактор, който може да обясни уникалната връзка и споделената враждебност към светска Европа, отбелязва \"Аарец\".В навечерието на празника световното еврейско население е 14,7 милиона души (увеличение от 0,01%) в сравнение с преди година, показват данни на Еврейската агенция.", "date": "2018.09.09", "title": "Мнозинството израелски евреи вярват, че са избраният народ"}
{"url": "https://news.bg/regions/motorist-zagina-udaren-ot-dzhip-v-plovdiv.html", "text": "Моторист на 54 години загина при тежка катастрофа в Пловдив, съобщава БТВ.При завой на ул. \"Шипка\" в жк. \"Тракия\" в града, джип отнема предимството на мотора, а автомобилът се обръща по таван.74-годишен пътник от джипа е откаран в болница, возили са се още двама души.33-годишната шофьорка не е употребявала алкохол, тестват я и за наркотици. ", "date": "2018.09.09", "title": "Моторист загина ударен от джип в Пловдив"}
{"url": "https://news.bg/world/kosovskata-politsiya-ne-pusna-vuchich-v-drenitsa.html", "text": "Президентът на Сърбия Александър Вучич, който е на посещение в Косово, се опита да посети село Баня в Скендерай, което е населено със сърби, но беше върнат от косовската полиция, съобщава местният новинарски сайт Gazeta Express.Вучич реши да продължи с планираното посещение въпреки нареждането на косовското правителство и протестите на местни албанци срещу визитата му в Дреница.Косовски албанци в Дреница блокираха пътя до село Баня като протест срещу посещението на Вучич. Местни жители заявиха, че няма да позволят на Вучич да посети региона, докато не се извини на албанците за престъпленията на Сърбия по време на войната за Косово през 1998-1999 г. Косовски албанци издигнаха препятствия по пътя, за да блокират Вучич, включително запалиха и гуми.В понеделник сутринта премиерът на Косово Рамуш Харадинай обяви, че е отменил разрешението Вучич да посети Баня от съображения за сигурност. Въпреки забраната сръбският лидер и придружаващата го делегация се насочиха от Зубин поток към Баня. Косовската полиция обаче спря Вучич и след кратък разговор президентът беше върнат в Северна Митровица.Впоследствие на място бяха изпратени мироопазващи сили от НАТО.Вчера сръбският президент започна двудневно посещение в Косово.", "date": "2018.09.09", "title": "Косовската полиция не пусна Вучич в Дреница"}
{"url": "https://news.bg/regions/polyaha-s-boya-i-motorno-maslo-pametnika-na-savetskata-armiya-v-sofiya.html", "text": "Поляха с боя и моторно масло Паметника на съветската армия в София.Бяла боя има върху надписите на фасадата, а долу е излято моторно масло, съобщава БТВ. В района има засилено полицейско присъствие. в столицата и настояваха монументът да бъде демонтиран. Протестиращите напомниха, че през март 1993 г. Столичният общински съвет е взел решение за демонтаж на паметника, като скулптурните фигури и барелефи бъдат свалени и съхранени в музей на открито.Свързаните с това дейности е трябвало да бъдат разплатени изцяло с дарения от юридически и физически лица, които вече са били събрани за тази цел.Също миналата година, . Освен свастиките, по паметника са нарисувани и антисемитски лозунги и обидни политически послания. На паметника има и специално послание, отправено към говорителката на руското външно министерство Мария Захарова.Припомняме, по думите на Захарова, този път \"вандалите надминаха себе си - те изписаха на паметника лозунги с открит антисемитски характер\". Тя подчерта още, че този акт бил \"особено циничен в светлината на обстоятелството, че по време на Втората световна война нашите войници успяха да предотвратят депортирането на евреите от България и по този начин да спасят около 50 хил. души от сигурна смърт\".", "date": "2018.09.09", "title": "Поляха с боя и моторно масло Паметника на съветската армия в София"}
{"url": "https://news.bg/world/rusnatsite-glasuvat-na-mestni-izbori-na-fona-na-antipravitelstveni-protesti.html", "text": "Руснаците гласуват на местни избори, на които доминират лоялни на Кремъл кандидати, докато в същото време опозицията призова за протести срещу непопулярната пенсионна реформа, съобщават \"Ройтерс\" и други световни агенции.Фокусът е върху кметските избори в Москва, въпреки че срещу настоящия кмет Сергей Собянин няма сериозни опозиционни кандидати. Властите в столицата организираха фестивали и изложения, за да привлекат гласоподавателите и да легитимират следващия мандат на Собянин като кмет на столицата.Но лидерът на опозицията Алексей Навални, който излежава едномесечна присъда заради незаконен протест, се опитва да организира национални демонстрации срещу пенсионната реформа.Според руски медии десетки поддръжници и организатори на протести са задържани от полицията преди демонстрациите. Повечето от планираните за днес демонстрации не са разрешени от властите, което означава, че участващите ще бъдат арестувани.Руснаците гласуват за губернатори и местни депутати. В Москва Собянин се очаква да получи 70% подкрепа при 30-40% избирателна активност. Преди пет години за последно опозицията беше близо да разклати статуквото, след като Навални беше близо да принуди Собянин да участва на балотаж. Този път Собянин има слаба конкуренция от Комунистическата партия и Либералнодемократическата партия на Русия (ЛДПР), както и от други две групи, след като основната опозиция има забрана за участие на изборите според нови правила.Избирателните секции отвориха врати в 08,00 часа, а протестите са насрочени за 14,00 часа местно време.Пенсионната реформа, която преминава през парламента, намали с 15% подкрепата за руския лидер Владимир Путин. Тя е най-непопулярната правителствена реформа от 2005 г., когато бяха премахнати помощи от съветската ера.Първите демонстрации се проведоха в Източна Русия в неделя сутринта. Протест се проведе в град Улан Уде на 4 400 километра източно от Москва.След наложена от Путин поправка пенсионната реформа предвижда вдигане на възрастта за пенсиониране при мъжете от 60 на 65 г. и от 55 до 60 г. при жените. Средната продължителност на живот в Русия при мъжете е 66 г., а при жените - 77 г.На изборите днес руснаците гласуват за ръководители на 26 от 85-те региона, включително и Москва.", "date": "2018.09.09", "title": "Руснаците гласуват на местни избори на фона на антиправителствени протести"}
{"url": "https://news.bg/world/metrostantsiya-wtc-cortland-otvarya-17-godini-sled-atakite-v-nyu-jork.html", "text": "Метростанция World Trade Center в Ню Йорк се открива отново за първи път, откакто бе разрушена по време на атаката на Световния търговски център преди 17 години.Старата станция на \"Кортланд Стрийт\" на линията № 1 на метрото бе погребан под развалините на кулите на 11 септември 2001 г.Изграждането на новата станция е отложено, заради възстановяването на сградите и кулите.Новата станция струва 181 милиона долара и е украсена с мозайка с думи от Декларацията за независимост.Тази година се навършват 17 години от атентатите в САЩ, причинили срутването на двата небостъргача на Световния търговски център в Ню Йорк, разрушаването на част от Пентагона и падането на пътнически самолет край Шанксвил, Пенсилвания.Жертвите са 2 974 души, без терористите: 246 - на четирите самолета (от които няма оцелели), 2 603 - в кулите в Ню Йорк и на земята, 125 - в Пентагона. Други 24 души са обявени за липсващи. С изключение на 55 военни, убити в Пентагона всички останали жертви са цивилни лица. Сред загиналите има представители на повече от 90 държави.411 служители на спасителните служби, които се отзовават на сигналите, загиват, докато се опитват да спасят хората и да ограничат пожарите.Атаките започват рано сутринта, когато 19 терористи установяват контрол над 4 пътнически самолета, излитащи от Източното крайбрежие на САЩ в посока към Калифорния. Специално са подбрани самолети за далечни направления, тъй като те са заредени догоре с гориво.Петима отклоняват полет №11 на \"Американ Еърлайнс\" (от Бостън за Лос Анджелис) и насочват \"Боинг 767-723\" към Северната кула от Световния търговски център. Самолетът се удря в северната страна на сградата в 8:46:33 часа местно време.В 9:02:59 часа местно време други петима принуждават \"Боинг 767-222\" на \"Юнайтед Еърлайнс\" да се вреже в Южната кула. Сблъсъкът е видян на живо по целия свят, тъй като след първия сблъсък телевизионните канали излъчват пряко от Световния търговски център. Редовният маршрут на полета е трябвало да бъде от Бостън за Лос Анджелис.Друга група от петима терористи превзема \"Боинг 757-223\" на \"Американ Еърлайнс\" (изпълняващ редовен полет от Вашингтон до Лос Анджелис) и го насочва към Пентагона. Самолетът катастрофира и причинява разрушения на сградата.Четвърти самолет - \"Боинг 757-222\", изпълняващ 93 на \"Юнайтед Еърлайнс\" от Нюарк за Токио, е отклонен от четирима терористи. Предполага се, че целта на полета е бил Капитолия или Белия дом, но пътниците се противопоставят на похитителите и осуетяват намерението им. Самолетът се разбива в поле в Югозападна Пенсилвания, на около 240 км северозападно от Вашингтон, в 10:03:11 часа местно време.Бившият афганистански президент Хамид Карзай преди години заяви, че групировката \"Ал Кайда\" е мит и категорично отрече терористичните атаки от 11 септември да са планирани в страната му. В интервю за \"Ал Джазира\", експрезидентът изрази сериозните си съмнения, че тази групировка изобщо съществува, тъй като не се е срещал с нейни членове, не е получавал и каквито и да било доказателства за съществуването й. ", "date": "2018.09.09", "title": "Метростанция WTC Cortland отваря 17 години след атаките в Ню Йорк"}
{"url": "https://news.bg/world/velikobritaniya-se-otkaza-ot-planove-da-iztegli-voyskite-si-ot-germaniya.html", "text": "Великобритания се отказа от планове да изтегли войските си от Германия заради продължаващата руска заплаха, пише британският вестник \"Сънди таймс\".Военният министър Гавин Уилямсън е наредил на стотици британски войници да останат в Германия, за да възпират руската агресия.Министърът е решил да се откаже от плановете за изтегляне на всички сили от Германия до 2020 г.Този месец Уилямсън ще отправи предупреждение към руския лидер Владимир Путин на конференцията на Консервативната партия, след като шефовете на разузнаването и на военното командване го предупредиха, че Русия представлява най-голямата заплаха от края на Студената война.В Германия има повече от 200 британски войници и 400 членове на техните семейства.", "date": "2018.09.09", "title": "Великобритания се отказа от планове да изтегли войските си от Германия "}
{"url": "https://news.bg/crime/sdvr-tarsi-sadeystvie-za-samolichnostta-na-doveden-v-sedmo-ru-mazh.html", "text": "СДВР търси съдействие за установяването на самоличността на доведен в Седмо РУ мъж. На 8 септември към 21 и 30 часа мъжът е открит в безпомощно състояние на ул. \"Андрей Ляпчев\".Той е без документи за самоличност и отговаря неадекватно на всички въпроси, свързани с името му, с адреса на който живее и с близки, които биха могли да го подслонят. Мъжът е отведен в столичното Седмо РУ и до момента полицаите се грижат за него.От СДВР търсят съдействие за установяването на самоличността на човека. Гражданите, които го разпознаят и имат допълнителна информация за самоличността му, могат да сигнализират на тел. 112 или в най-близкото поделение на МВР.", "date": "2018.09.09", "title": "СДВР търси съдействие за самоличността на доведен в Седмо РУ мъж"}
{"url": "https://news.bg/world/osnovatelite-na-vmro-dpmne-prizovaha-makedontsite-da-podkrepyat-sdelkata-s-gartsiya.html", "text": "Основателите на най-голямата опозиционна партия в Македония призоваха гражданите на страната да гласуват в подкрепа на споразумението с Гърция за името, информират местни медии.Първият лидер на ВМРО-ДПМНЕ Любчо Георгиевски и други призоваха съгражданите си да гласуват с \"да\" на референдума в края на този месец, който би позволил на Македония да се присъедини към НАТО и ЕС.Те подчертаха историческата важност на споразумението и възможността за пълно международно признаване на държавата.Настоящото партийно ръководство все още не е решило дали да води кампания срещу споразумението.", "date": "2018.09.09", "title": "Основателите на ВМРО-ДПМНЕ призоваха македонците да подкрепят сделката с Гърция"}
{"url": "https://news.bg/disasters/premierat-na-abhaziya-zagina-v-katastrofa.html", "text": "Премиерът на Абхазия Генадий Гагулия е загинал при пътнотранспортно произшествие късно в събота, съобщи агенция Новости.Той се е завръщал от посещение в Сирия. Инцидентът е станал по пътя между Южна Русия и Сухуми на пътя \"Псоу - Сухум\" в сепаратисткия регион.Шофьорът на автомобила и охранителите на премиера също са пострадали, но са без опасност за живота в болница.През май Сирия призна независимостта на отцепилите се от Грузия Южна Осетия и Абхазия и установи с тях дипломатически отношения.", "date": "2018.09.09", "title": "Премиерът на Абхазия загина в катастрофа"}
{"url": "https://news.bg/health/mazh-i-tri-zheni-sa-s-opasnost-za-zhivota-sled-katastrofata-na-patya-razgrad-blagoevo.html", "text": "Един мъж и три жени с опасност за живота от вчерашния удар между тир и бус на пътя Разград-Благоево.Един възрастен мъж на 82 г. е с опасност за живота. Той е с кръвоизлив в главата, консултиран е с неврохирург и днес в 11:00 ч. ще бъде транспортиран във Варна, съобщи директорът на болничното заведение в Разград д-р Гечо Жиков пред bTV.Други три жени са в тежко състоянието. Утре предстои оперативно лечение на една жена с фрактура на бедрото, за днес не е предвидена операция, поясни лекарят.Д-р Жиков обясни, че след днешната визитация са прегледани всички пациенти и трима са изписани, защото са в добро състояние.Всички екипи бяха налице и се справихме учудващо добро, картината изобщо не беше лицеприятна, изрази съжаление той.Припомняме, 18 души пострадаха след удар на ТИР и микробус на пътя Разград - Благоево.Инцидентът е станал малко след 10,00 часа тази сутрин. Микробус \"Форд Транзит\" със силистренска регистрация и разградски ТИР са се ударили челно на един от завоите към местността \"Пчелина\".При удара микробусът се е преобърнал в крайпътното дере. Всички 18 души, включително и водачът, са откарани в Многопрофилната болница за активно лечение в Разград. По информация на БНТ един човек е в кома, а други трима са с различни фрактури и наранявания.", "date": "2018.09.09", "title": "Мъж и три жени са с опасност за живота след катастрофата на пътя Разград-Благоево"}
{"url": "https://news.bg/int-politics/shvetsiya-zaviva-na-dyasno.html", "text": "Днес в Швеция ще се проведат избори за парламент. Вероятността скандинавската страна да се присъедини в групата на държавите, чиито традиционни политически системи бяха разтърсени през последните години и да завие надясно, е съвсем реална.Последните сондажи откроиха, че крайнодясната партия \"Шведски демократи\" може да получи около 20 на сто от гласовете, което ще я направи втора или трета политическа сила. Именно тази партия е последователна в своята антимигрантска реторика.Другите две до този момент големи партии - Социалдемократическата и опозиционната центристка партия не могат, според проучванията, да постигнат мнозинство в парламента.Премиерът на Швеция Стефан Льовен заяви в последния ден от предизборната кампания, че избирателите продължават да се опасяват преди всичко от екстремизма и фашизма. Льовен предупреди, че да се дава глас на \"Шведските демократи\" е опасно и контрапродуктивно.Той сравни гласуването за тях с опит да се потуши пожар, като се полива с бензин.Цялата предизборна кампания мина под знака на темата за имиграцията.На изборите през 2014 година националистическата партия удвои броя на своите депутатите в парламента, след като за първи път влезе на изборите през 2010 година. Удвояването на процентите и съответно на представителите може да се случи и на настоящите избори.В последните няколко години \"Шведските демократи\" се опитват да променят своя имидж, свързвани години наред с крайнодесните и фашистко настроени нагласи. Традиционно нейните избиратели са мъже от работническата класа, като в момента много от посланията на партията са насочени към жените и по-образованите и заможните слоеве от населението.Вчера лидерът на \"Шведските демократи\" Йеми Окесон заяви, че неговият план да се ограничи притока за мигранти се възприема като напълно нормална в останалите страни от Европа.", "date": "2018.09.09", "title": "Швеция завива на дясно?"}
{"url": "https://news.bg/weather/ochakva-ni-slancheva-nedelya.html", "text": "Днес ни очаква слънчево време, но в следобедните часове ще има временни увеличения на облачността над източната половина от страната. Там ще превали, като в отделни райони и с гръмотевици. Ще духа до умерен северозападен вятър, а максимални температури между 25 и 30 градуса и около 25 градуса в столицата.Над Черноморието ще е слънчево, като след обяд облачността ще се увеличи и през нощта срещу понеделник на ще има валежи. Ще духа до умерен северозападен вятър с максимални температури между 26 и 29 градуса. Около 26 градуса е температурата на морската вода. В планините ще е предимно слънчево с временни увеличения на облачността в следобедни часове, на отделни места ще превали за кратко. Ще духа умерен до силен северозападен вятър с максимални температури на 1200 метра около 19 градуса и на 2000 метра около 11 градуса.В понеделник и вторник ще духа до умерен северозападен вятър и дневните температури слабо ще се понижат.", "date": "2018.09.09", "title": "Очаква ни слънчева неделя"}
{"url": "https://news.bg/world/8-zadarzhani-pri-sblasatsite-v-solun.html", "text": "Полицията в северния пристанищен град в Гърция Солун е арестувала 8 души, включително и двама непълнолетни по време на вчерашните сблъсъци, пише \"Катимерини\".Вчера демонстранти влязоха в сблъсъци с полицията по време на визита на премиера Алексис Ципрас, който откри най-голямото търговско изложение в страната.Властите поясниха, че 15 полицаи са пострадали по време на сблъсъците. Протестиращите са нанесли щети по няколко магазина и автомобила.Около 6000 души протестираха срещу споразумението между Македония и Гърция за името. Полицията влезе в стълкновение с около 3 000 крайнолеви протестиращи при други демонстрации.", "date": "2018.09.09", "title": "8 задържани при сблъсъците в Солун"}
{"url": "https://news.bg/bulgaria/gerb-predlaga-kandidatite-za-ministerski-pozitsii-obyavi-tsvetanov.html", "text": "Кандидатите за министерските позиции ще бъдат предложени от ГЕРБ. Това заяви председателят на парламентарната група на ГЕРБ и заместник-председател на партията Цветан Цветанов.Цветанов отбеляза, че въпрос на разговори е дали ще бъдат приети оставките на министрите.Силата на ГЕРБ е, че в такива моменти може да поема политическа отговорност, изтъкна той.\"\", подчерта Цветанов.Според него медиите не са мястото, от което участниците в коалицията трябва да съобщават какви са техните лични очаквания и предпочитания.\"\", поясни Цветан Цветанов.На въпроса какви качества трябва да притежават новите кандидати за министерските постове, Цветанов коментира: \"Това трябва да са хора с безспорни професионални качества, с професионална тежест и да бъдат ангажирани с изпълнението на управленската програма на ГЕРБ и \"Обединени патриоти\".Припомняме, в края на миналия месец Ивайло Московски, Николай Нанков и Валентин Радев подадоха оставка. Така тримата искат да поемат отговорност за .", "date": "2018.09.09", "title": "ГЕРБ предлага кандидатите за министерски позиции, обяви Цветанов"}
{"url": "https://news.bg/bulgaria/grazhdani-podnesoha-tsvetya-pred-memoriala-na-zhertvite-na-komunizma.html", "text": "Граждани поднесоха цветя пред Мемориала на жертвите на комунизма във връзка с 9 септември, съобщават БНР и БГНЕС.Те почетоха паметта на избитите от комунистическия режим на 9 септември 1944 г. Както всяка година те поднесоха цветя пред Мемориала на жертвите на комунизма.На 9 септември 1944 г. Отечественият фронт взема властта в България с помощта на Червената армия, след като Съветският съюз е обявил война на България дни по-рано. Идването на власт на Отечествения фронт и днес продължава да разделя българското общество.Три черно-бели фотографии в НИМ разказват за събитията на 9 септември 1944 г.", "date": "2018.09.09", "title": "Граждани поднесоха цветя пред Мемориала на жертвите на комунизма"}
{"url": "https://news.bg/bulgaria/ninova-dnes-da-pochetem-horata-posvetili-zhivota-si-da-izgradyat-savremenna-balgariya.html", "text": "\"На Девети септември отдаваме почит на всички, дръзнали да се изправят срещу фашизма.\" Това написа във \"Фейсбук\" лидерът на БСП Корнелия Нинова.Нинова подчерта, че антифашистите са мечтали за свобода, борили са се и са давали живота си за нея - в България, в Европа и в света.\"Поклон пред смелостта, вярата и саможертвата им. Нека на днешния ден почетем хората, които посветиха живота си да изградят съвременна България. И да бдим - никога повече да няма фашизъм. Честит празник\", пише още Корнелия Нинова.С поднасяне на цветя пред паметници и редица прояви членовете и симпатизантите на БСП и Българския антифашистки съюз в цялата страна отбелязват годишнината от събитията от септември 1944 г. На 9 септември се навършват 74 години от най-противоречивата дата в най-новата история на България, отбелязва БНР.В София цветя ще бъдат поднесени пред Паметника на Незнайния воин и пред Паметника на съветската армия, а в 17,30 ч. от паметниците на Васил Левски и Христо Ботев в Борисовата градина ще тръгне шествие към Братската могила.", "date": "2018.09.09", "title": "Нинова: Днес да почетем хората, посветили живота си да изградят съвременна България"}
{"url": "https://news.bg/bulgaria/zasilen-trafik-po-granichnite-punktove.html", "text": "Засилен трафик на българо-турската граница при граничния пункт \"Капитан Андреево\". Има образувани колони от превозни средства на изход. Опашката от тежкотоварните автомобили е около 5 километра, съобщава БНР.На границата с Гърция при граничния пункт \"Маказа\" започна струпване на автомобили. Движението се осъществява в две платна и в двете посоки.Очаква се в късния следобед натоварено движение по пътищата на страната и по граничните пунктове в последния почивен ден преди новата работна седмица.Граничните пунктове с Гърция са сред най-невралгичните точки, както и главен път Е-79. В началото на почивните дни на пункта \"Кулата-Промахон\" се образуваха колони от чакащи автомобили, а преминаването отнемаше часове, отбелязва Нова телевизия.Пътна полиция съобщава за интензивен трафик по път Е-79 в участъка между ГКПП-Кулата-Симитли и напомня на водачите да шофират с особено внимание и съобразена с обстановката скорост.", "date": "2018.09.09", "title": "Засилен трафик по граничните пунктове"}
{"url": "https://news.bg/bulgaria/posledno-sbogom-s-nikola-manev-toy-risuvashe-svyat-s-bezbroy-izmereniya.html", "text": "Стотици роднини, приятели и ценители на таланта на големия български художник Никола Манев се събраха в Чирпан, за да си вземат последно сбогом с него, предаде БНР.Точно в 14 часа урната с праха му беше ритуално вградена в паметна плоча в двора на неговата къща в Чирпан.За да изпратят Никола Манев в последния му дом в Чирпан, дойдоха негови приятели, меценати и много съграждани. Оптимист, щедър и много толерантен човек - такива спомени е оставил творецът у своите близки и приятели.\"Той ми казваше така: \"Избираш си живота сам\", споделя неговият син Александър.В последните си дни Никола Манев е рисувал.Адвокатът Хари Харалампиев е един от последните, разговаряли с художника два дни преди смъртта му.\"След кратка пауза ми каза: \"Не бива да се заблуждаваме\" - и прекъсна телефонния разговор\", разказва юристът.Влюбен в България, ярък и нестандартен талант, щедър, бохем - такъв ще остане Никола Манев в българската памет. Художникът, който рисуваше свят с безброй измерения.", "date": "2018.09.09", "title": "Последно сбогом с Никола Манев – той рисуваше свят с безброй измерения"}
{"url": "https://news.bg/world/protesti-v-83-ruski-grada-stotitsi-sa-arestuvani.html", "text": "Стотици протестиращи са задържани на днешните акции в Русия срещу повишаването на пенсионната възраст, предадоха информационните агенции. Правозащитници съобщават, че броят им е над 800.По-рано се съобщаваше за 150 задържани.Денят на протестите съвпада с гласуването на местните избори, които се провеждат в 80 руски региона, включително Москва, отбелязва Би Би Си. Избирателните секции вече са затворени.По данни на организаторите на протестите от опозиционната формация на Алексей Навални, акции срещу пенсионната реформа са се провели в 83 града. В много от тях, включително в Москва и Санкт Петербург, митингите и шествията не са били разрешени от властите, съобщава Дойче веле. В навечерието на демонстрациите властите предприеха арести на сподвижници на Навални.Самият Навални, който трябваше да води протеста в Москва, е в затвора, тъй като съдът му наложи 30-дневен арестВъпреки забраната, на Финландската гара в Санкт Петербург се събраха около 2000 души. Веднага след началото на акцията полицията започна да задържа демонстранти, особено такива, които носеха плакати, критикуващи Владимир Путин. Съобщава се, че задържаните са между 400 и 500. Сред тях има и непълнолетни.Телевизия \"Дождь\" съобщи, че дори дете на видима възраст около 10 години е било отведено от палицяите.Официално властите признават за 100 задържани.В Москва на протеста, който беше организиран на Пушкинския площад, също се събраха около 4000 души, се казва в кореспонденция на Дойче веле. По данни на полицията, демонстрантите са около 2000. Силите на реда бяха разположени там няколко часа. В руската столица също има арестувани опозиционери, сред които е и Дмитрий Низовцев, който водеше на живо предаването \"Навальный.LIVE\".Съобщава се арестувани активисти в 19 града. Появи се информация, че е задържан и бившият кмет на Екатеринбург Евгений Ройзман. Според други информации, той сам е пожелал да се присъедини към другите задържани.В редица градове са арестувани координаторите на местните щабове на Алексей Навални, включително в Москва и Санкт Петербург.Съобщава се и за арести на журналисти, отразяващи протестите.", "date": "2018.09.09", "title": "Протести в 83 руски града, стотици са арестувани "}
{"url": "https://news.bg/world/v-zatvora-manipulirat-sentsov-za-da-spre-gladnata-stachka.html", "text": "Състоянието на украинския режисьор Олег Сенцов, който е в руски затвор и обяви гладна стачка, продължава да се влошава, съобщи Дойче веле. Утре се навършват 120 дни от началото на гладната му стачка.В затворническата колония, където е задържан, се опитват да го пречупят, за да спре протеста си, съобщи неговият адвокат Дмитрий Динзе. Казват му, че вече никой не се интересува от него и че няма шанс той да бъде освободен в рамките на размяна на затворници между Русия и Украйна.В действителност не спира подкрепата на международната общност за Сенцов, както и апелите той да бъде освободен. Само преди два дни кинотворците на Венецианския кинофестивал изразиха загриженост за живота му и призоваха за освобождаването му, а в края на август Лех Валенса го номинира за Нобелова награда за мир.\"Състоянието му постоянно се влошава. В колонията, са обезпокоени, тъй като той гладува дълго време, в организма му настъпиха промени: засегнати са сърдечно-съдовата система, бъбреците, черният дроб.\" - коментира Дмитрий Динзе.Дегенеративните изменения в организма на Сенцов бяха забавени, след като в колонията започнаха да го поддържат с вливания, но той продължава да отказва храна и по думите на Динзе кризата неизбежно ще настъпи.По думите на адвоката, в затвора не спират да му внушават, че протестът му вече и безсмислен, и го уговарят да напише молба за помилване.", "date": "2018.09.09", "title": "В затвора манипулират Сенцов, за да спре гладната стачка"}
{"url": "https://news.bg/int-politics/obrat-na-izborite-v-shvetsiya-desniyat-alians-izleze-nachelo-s-malko-pred-sotsialistite.html", "text": "На парламентарните избори в Швеция десноцентристкият алианс излезе начело с малка преднина пред управляващия блок на социалдемократите и зелените, предаде Би Би Си. На трето място е популистката евроскептична формация \"Шведски демократи\".Десните получават 39.6 процента от гласовете, социалдемократите 39.4, а популистите 12.6.Прогнозните резултати сочеха победа за социалдемократите с 26.2% от вота и второ място за \"Шведски демократи\" с 19.2%. Това би означавало голямо отстъпление за лявата партия и най-успешно представяне за евроскептиците от основаването на формацията досега.Предварителните данни обаче не се потвърдиха и Швеция избегна най-неблагоприятния вариант - невъзможност да се състави правителство поради отказа на основните политически сили да се коалират с евроскептиците.Както и други евроскептични партии в Европа, популистката \"Шведски демократи\" беше критикувана заради нееднократните й реверанси към Владимир Путин. Тя набра популярност основно с антиимигрантския си патос, но срещна и съществен отпор на политическата сцена.В опит да подобри имиджа си, партията започна да отправя и екологични послания, но въпреки това не успя да разшири популярността си до степен, която да й гарантира участие във властта.", "date": "2018.09.09", "title": "Обрат на изборите в Швеция: Десният алианс излезе начело, с малко пред социалистите"}
