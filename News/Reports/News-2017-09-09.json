{"url": "https://news.bg/world/raste-broyat-na-zhertvite-v-meksiko.html", "text": "Броят на загиналите при силното земетресение, което порази Мексико в четвъртък вечер, се повиши до 65 души. Повечето от жертви бяха регистрирани в бедните южни щати, които са засегнати най-тежко от бедствието, съобщиха властите в събота.Луис Фелипе Пуенте, ръководител на националната служба за спешна медицинска помощ в Мексико, каза, че още три са открити в щата Чиапас, а друга в Юкатан, уточнява Ройтерс.Трусът от 8,1 метра край бреговете на Чиапас в беше по-силен от опустошителното земетресение от 1985 г., което люля столицата Мексико Сити и уби хиляди. Само в Ючитан хиляди къщи са сринати, съобщиха властите на града.Земетресението беше най-мощното в Мексико, от 1932 г.", "date": "2017.09.09", "title": "Расте броят на жертвите в Мексико"}
{"url": "https://news.bg/world/v-germaniya-iskat-spirane-na-evrofondovete-za-ungariya.html", "text": "Европейският съюз трябва да спре еврофондовете за Унгария, ако консервативното правителство продължи да отказва участие в схемата за разселване на бежанци в съюза. Това поиска германският правосъден министър Хайко Маас, цитиран от ДПА.\"Трябва да увеличим натиска над държавите, които вярват, че могат да пренебрегват законодателството. Когато законът е нарушен, трябва да бъде санкционирано\", поясни той пред германската медия.Унгария се обърна към Европейския съд, за да оспорва обвързващата схема за разселване на 120 000 бежанци в ЕС от Италия и Гърция. Съдът реши в полза на Брюксел в сряда. Но унгарският премиер Виктор Орбан заяви, че правителството няма да промени позицията си към мигрантите и се закани да търси правата си в съда.Маас поясни, че трябва да има финансови последици, ако не се спази решението на евросъда.Според схемата Унгария е задължена да приеме 1 294 бежанци.Полша и Словакия също са против квотите.Последните данни на Европейската комисия показват, че до момента 27 695 души са разселени в ЕС от Гърция и Италия.", "date": "2017.09.09", "title": "В Германия искат спиране на еврофондовете за Унгария"}
{"url": "https://news.bg/bulgaria/kilometrichni-opashki-na-gkpp-kalotina-kulata-i-makaza.html", "text": "Километрични опашки на граничните пунктове \"Калотина\", \"Кулата\" и \"Маказа\". Това съобщават от ГД \"Гранична полиция\", цитирани от БНР и Нова телевизия.Над три километра е колоната от автомобили, която се е образувала на ГКПП \"Калотина\" на изход от страната. По-рано е имало 6-километрова колона от коли в посока Сърбия заради токов удар, който е преустановил за кратко преминаването през пункта.Интензивно е движението на леки коли на границата ни с Гърция.На \"Кулата\" опашката от коли е три километра, а на \"Маказа\" - два километра.На българо-турската граница има интензивно движение на леки автомобили на изход от страната.На границата с Румъния има 1-километрова колона от товарни автомобили. По границата с Македония трафикът е нормален. От Гранична полиция препоръчват използването на граничните пунктове \"Илинден\", \"Капитан Петко войвода\", \"Златоград\" и \"Ивайловград\".", "date": "2017.09.09", "title": "Километрични опашки на ГКПП \"Калотина\", \"Кулата\" и \"Маказа\""}
{"url": "https://news.bg/world/egipetski-arheolozi-otkriha-grobnitsa-ot-3-500-g-v-luksor.html", "text": "Египетски археолози в южния град Луксор откриха гробница на златар от XVIII династия на Древен Египет, обявиха властите, цитирани от ДПА.Това е последното от серията открития в страната.В гробницата археолозите са открили саркофаг, мумии, скъпоценности и дървени маски, поясниха от правителството.Артефактите също включват статуя на златаря и съпругата му, които се смята, че са живеели преди повече от 3 500 години.Египетският министър на антиките Халед ал Анани обяви откритията на археологическия обект на западния бряг на Нил в Луксор.Анани поясни, цитиран от АП, че гробницата не е в добро състояние. По думите му в гробницата има мумии на древни египтяни, които са живеели по време на XXI и XXII династия.В последните месеци страната обяви, че е открила различни древни артефакти.През април 8 мумии бяха открити в гробница на 3 500 години в Луксор. Месец по-рано огромен колос беше разкрит в Кайро, свързван с фараон Псамтик от Двадесет и шеста династия на Древен Египет.С откритията Египет се надява да възроди туристическия сектор, засегнат през последните години от зачестилите терористични атаки и вътрешната нестабилност.", "date": "2017.09.09", "title": "Египетски археолози откриха гробница от 3 500 г. в Луксор"}
{"url": "https://news.bg/bulgaria/9-i-septemvri-e-povod-edinstveno-za-pomirenie-smyata-rumen-radev.html", "text": "Датата 9-и септември е повод единствено за помирение.Това написа в профила си във \"Фейсбук\" държавният глава Румен Радев във връзка 73 години от 9 септември 1944 г.Той е категоричен, че тази дата не е свързана с революция или преврат.\"Продължавам да вярвам в това, което написах преди година по повод днешната дата:\"В обществото ни 9-ти септември винаги е бил разделителна линия. Страните имат своите необорими мотиви. Хората, върху които тази дата е дала отражение, имат своята памет за нея.Какво е 9-ти септември - дата на революция или преврат?За мен е нито едно от двете. Тя е повод единствено за помирение. Повод да проявим мъдрост и най-сетне да направим крачката към едно съзидателно помирение с миналото. Дължим го на себе си...\"Поклон пред всички невинни жертви преди и след 9-ти септември, пред всички загинали с мисъл за България\", написа Радев в профила си.На днешната дата през 1944 г. официално властта в България e взета от комунистите. Те установяват 45 години социалистическа и тоталитарна власт.Днес в памет на жертвите й съюзи на репресираните организираха протестен митинг срещу комунистическия режим в Пловдив, съобщава Нова телевизия.На язовир \"Копринка\" пък се проведе традиционният събор на русофилите. От ГЕРБ заклеймиха датата и призоваха социалистите да не я отбелязват повече с \"пищни тържества\", допълва каналът.", "date": "2017.09.09", "title": "9-и септември е повод единствено за помирение, смята Румен Радев"}
{"url": "https://news.bg/world/desetki-hilyadi-na-protest-v-london-sreshtu-brekzit.html", "text": "Най-малко 50 000 души се събраха в централната част на Лондон, за да протестират срещу Брекзит, съобщават АП и други медии.Масата от демонстранти се е насочила към площада пред парламента. Протестиращите са убедени, че законодателният орган няма право да решава съдбата на Великобритания в ЕС.Протестът \"Маршът на народа за Европа\" е с послание \"обединение, преосмисляне и отхвърляне\". Той е организиран дни преди британският парламент да гласува важно законодателство за изтеглянето на страната от съюза.Днес по-късно се очаква известният музикант и политически активист сър Боб Гелдоф и бившият министър от либералдемократите сър Ед Дейви да изнесат реч пред демонстрантите за оставане в блока.Някои от протестиращите носят флага на ЕС, докато други размахват лозунги като \"Излез от Брекзит\".Великобритания гласува на референдум през 2016 г. за напускане на съюза.", "date": "2017.09.09", "title": "Десетки хиляди на протест в Лондон срещу Брекзит"}
{"url": "https://news.bg/world/rusiya-nyama-da-zabranyava-virtualnata-valuta.html", "text": "Руското правителство иска да регулира транзакциите с криптовалута, а не да ги забранява. Това заяви руският финансов министър Антон Силуанов по време на Втория московски финансов форум, цитиран от местни медии.Министърът добави, че целта на подобно законодателство е да се създаде законодателна прозрачност при търгуване с биткойн или други виртуални валути, но също така и да се сложи край на черния пазар.\"\", поясни министърът.Предложената правна работна рамка трябва да влезе в сила до края на тази година. Тя ще включва регистриране на купувачите на подобна валута и ясни правила при закупуване и циркулирането й.Обяснявайки нуждата от подобно законодателство, Силуанов подчерта, че инвестициите в криптовалута представляват по-голям риск зарази липсата на съществуваща регулация. Той добави, че целта на министерството е закупуването на биткойн или други виртуални валути да бъде покрито от законодателството, както при закупуването на облигации.", "date": "2017.09.09", "title": "Русия няма да забранява виртуалната валута"}
{"url": "https://news.bg/bulgaria/9-i-septemvri-za-edni-prevrat-za-drugi-revolyutsiya-za-treti-svatba.html", "text": "За едни преврат, за други - революция, за трети - сватба.Така ще бъде запомнен днешният 9 септември, събрал в сърцето на столицата социалисти и щастливи младоженци, обградени от своите близки и приятели.\"Червените\" в София, предвождани от лидера си Калоян Паргов, поднесоха венци и цветя пред Паметника на Незнайния войн по случай 9 септември.Поне 5 двойки, решили да си кажат заветното \"да\", бяха наобиколили района и се снимаха за спомен. Една от двойките дори дойде с типичната за социализма \"Чайка\".В българския исторически календар има много дати, заяви лидерът на БСП в София Калоян Паргов и изрази съжаление, че тези дати все още продължават да ни разделят като общество.Той критикува вчерашната декларация на ГЕРБ от парламента, посветена на Деветосептемврийския преврат.За 28 години ние като българи не си научихме урока, смята Паргов, който се обяви срещу разделението в обществото.Някой не иска България обединена, предполага социалистът.Той коментира и акцията на лидера на \"Воля\" Веселин Марешки, който поиска вот на недоверие срещу кабинета \"Борисов-3\".БСП не е взела решение за вот на недоверие, коментира Паргов и изтълкува действията на Марешки като търсене на внимание в началото на политическия сезон.В същото време БСП посреща 9 септември разделена. Коментира се, че отлъченият от Корнелия Нинова пловдивски социалист Георги Гергов събира в \"Града под тепетата\" социалисти, като се говори, че ще се обсъжда евентуалното сваляне на соцлидерката от поста. Самата тя ще чества 9 септември в Ямбол, където е теренът на червения авторитет Атанас Мерджанов, когото тя също натири от парламента.", "date": "2017.09.09", "title": "9-и септември - за едни преврат, за други - революция, за трети - сватба"}
{"url": "https://news.bg/bulgaria/skasan-kabel-ostavi-stolichni-kvartali-bez-elektrozahranvane.html", "text": "Трети скъсан кабел на ЧЕЗ Разпределение от строителна фирма само за ден, съобщиха от дружеството.Строителна фирма отново скъса кабел средно напрежение и остави без електрозахранване за 2 часа 1224 домакинства и стопански клиенти в съботния ден. Инцидентът възникна в 12:36 ч. днес. Засегнати бяха столичните квартали Бистрица, Младост 4, Бункера и в.з. Малинова долина.Екипи на компанията предоставиха електрозахранване по резервна схема. Организирани са дежурни групи за възстановяване на повредите, след което ще бъде възстановена нормалната схема на електрозахранване, във връзка с което са възможни кратковременни оперативни превключвания.Това е третият повреден кабел на компанията само за днешния почивен ден.По-рано днес заради несъобразени строителни дейности без електрозахранване бяха клиенти на компанията в ж.к. Борово, ж.к. Красно село, кв. Манастирски ливади и Студентски град в София.ЧЕЗ призовава отговорните органи за контрол върху работата на строителните фирми, за да бъдат защитени интересите на българските граждани.", "date": "2017.09.09", "title": "Скъсан кабел остави столични квартали без електрозахранване"}
{"url": "https://news.bg/world/vanshno-na-turtsiya-predupredi-grazhdanite-si-da-vnimavat-v-germaniya.html", "text": "Външното министерство на Турция предупреди пътуващите до Германия турски граждани и живеещите на германска територия турци да бъдат внимателни по време на предстоящите парламентарни избори, съобщава ДПА.Политическите лидери в Германия базират предизборните си кампании на антитурска основа и блокират опитите ни за членство в ЕС, се казва в съобщение на ведомството.Министерството допълва, че Германия от известно време е \"под влиянието на засилена крайнодясна и дори расистка риторика\".Ведомството подчертава, че няма съдебна жалба в Германия срещу \"ксенофобия и расизъм\". Пояснява се още, че последните случаи на пожари в сгради в райони, населени с турски граждани, са подозрителни.През последните месеци Германия и Турция рязко влошиха отношенията си в редица области.", "date": "2017.09.09", "title": "Външно на Турция предупреди гражданите си да внимават в Германия"}
{"url": "https://news.bg/world/makron-obsadi-s-tramp-i-abe-zasileniya-natisk-sreshtu-kndr.html", "text": "Френският президент Еманюел Макрон обсъди засиления натиск и санкциите срещу КНДР по време на телефонен разговор с американския си колега Доналд Тръмп и японския премиер Шиндзо Абе. Информацията е съобщена от Елисейския дворец, цитирана от Ройтерс.Тримата лидери подчертават нуждата от \"обединена и твърда\" реакция от международната общност срещу Пхенян, поясняват от прессекретарята на държавния глава на Франция.По-рано днес Южна Корея обяви, че КНДР скоро може да проведе ново изпитание. Само преди дни изолираната държава проведе шестото и най-голямо ядрено изпитание в историята си.От френското президентство допълват, че \"постоянните провокации\" на Северна Корея са \"заплаха за мира и международната сигурност\". Макрон е изразил \"солидарността\" на Франция с Япония.По-рано тази седмица Макрон обсъди КНДР и с китайския президент Си Дзинпин.", "date": "2017.09.09", "title": "Макрон обсъди с Тръмп и Абе засиления натиск срещу КНДР"}
{"url": "https://news.bg/world/merkel-v-es-ima-nedostig-na-solidarnost.html", "text": "Европейският съюз трябва да покаже солидарност, за да има значително влияние на международната арена, в борбата с тероризма и при справянето с нелегалната имиграция.Това заяви канцлерът на Германия Ангела Меркел по време на предизборно събитие в град Ройтлинген, информира ТАСС.\"\", поясни тя.Меркел отново повтори, че съжалява за решението на Великобритания да напусне съюза.\"\", изтъкна канцлерът.\"Не можем сами да решим трудните задачи\", добави Меркел и уточни, че има предвид борбата с международния тероризъм и действията срещу нелегалната миграция.", "date": "2017.09.09", "title": "Меркел: В ЕС има недостиг на солидарност"}
{"url": "https://news.bg/world/sasht-i-rusiya-obsazhdat-raznoglasiyata-na-dvustranna-sreshta-vav-finlandiya.html", "text": "Високопоставени дипломати на САЩ и Русия ще се срещнат следващата седмица в Скандинавия в опит да понижат дипломатическото напрежение между двете държави, достигнало до нивата по време на Студената война.Това разкриха американски представители, цитирани от АП.Заместник държавният секретар на САЩ Томас Шанън ще проведе среща с руския си колега Сергей Рябков във Финландия в понеделник и вторник.Двамата проведоха няколко кръга преговори по-рано тази година с фокус разрешаване на противоречията между двете световни сили, включително предприетите дипломатически мерки, довели до затваряне на дипломатически мисии и експулсиране на дипломати.Разговорите през следващата седмица се очаква да покрият основните разногласия, както и по-обхватните стратегически отношения и въпросите за контрола над оръжията, поясниха източниците.През миналата седмица в отговор на руска заповед за намаляване на американското дипломатическо присъствие в Русия с няколкостотин души САЩ уведомиха Москва да затвори консулството си в Сан Франциско и две сгради във Вашингтон и Ню Йорк. В края на миналата година Вашингтон взе решение да експулсира десетки руски дипломати и да бъдат затворени две сгради в Мериленд и Ню Йорк в отговор на намесата на Москва на президентските избори в САЩ през 2016 г.Държавният секретар на САЩ Рекс Тилърсън и руският му колега Сергей Лавров, които се очаква да се срещнат по-късно този месец в кулоарите на Общото събрание на ООН в Ню Йорк, назначиха Шанън и Рябков по-рано тази година. Те имат за задача да открият начини за разрешаване на двустранните спорове.По-рано проведените два кръга преговори между Рябков и Шанън завършиха без окончателни решения.", "date": "2017.09.09", "title": "САЩ и Русия обсъждат разногласията на двустранна среща във Финландия"}
{"url": "https://news.bg/world/zaloviha-200-migranti-na-lodki-do-balgarskata-granitsa-v-cherno-more.html", "text": "Бреговата охрана на Румъния засече две рибарски лодки в Черно море, в които са открити повече от 200 имигранти, обявиха от граничната полиция, цитирана от АФП.Бреговата охрана е иззела едната от лодките в събота сутринта. На лодката е имало 97 души - 40 мъже, 21 деца и 36 жени, които са от ирански и иракски произход, поясняват от полицията, допълвайки, че лодката е спряна на една морска миля от българското крайбрежие.Властите се опитват да установят откъде е дошла лодката.Втората рибарска лодка, насочила се към румънски води, е засечена в петък вечерта. В нея е имало около 120 души, подчертават от полицията. Бреговата охрана блокирала лодката до пристигането на турските им колеги.Румъния се опасява, че Черно море може да се превърне в алтернативен маршрут за мигрантите, опитващи се да достигнат до Стария континент.", "date": "2017.09.09", "title": "Заловиха 200 мигранти на лодки до българската граница в Черно море"}
{"url": "https://news.bg/world/siriyskata-armiya-probi-obsadata-na-letishteto-na-deyr-ez-zor.html", "text": "Сирийската армия проби обсадата на летище в град Дейр ез Зор, съобщават сирийски и руски медии.Обсадата беше наложена от ДАЕШ (\"Ислямска държава\").Елитни части от сирийската армия, подкрепени от артилерия и авиация, си върнаха няколко хълма до града и достигнаха до летището, разположено в източната част на Дейр ез Зор.Войниците са унищожили оборудването и укрепителните съоръжения на терористите по време на офанзивата. Но все още продължават боевете до летището.В петък сирийската армия започна операция за връщането на базата, превземайки стратегически хълм до обекта. Съобщава се, че войниците са успели да проникнат в района от страната на градските гробища.По-рано днес беше съобщено, че сирийската армия си е върнала петролно находище, а подкрепяните от САЩ Сирийски демократични сили са започнали отделна операция за освобождаването на източниците граници на Дейр ез Зор.Дейр ез Зор, разположен на 140 километра югоизточно от бастиона на ДАЕШ Ракка, беше под обсада повече от 3 години. Но на 5 септември сирийските сили, подпомагани от руски самолети, отблокираха града.", "date": "2017.09.09", "title": "Сирийската армия проби обсадата на летището на Дейр ез Зор"}
{"url": "https://news.bg/politics/oskverniha-bratskata-mogila-v-asenovgrad.html", "text": "Братската могила в Асеновград е била осквернена. На нея са били изписани хитлеристки символи и знаци, съобщиха от пресцентъра на БСП.От местната организация на партията са подали сигнал в районната прокуратура и МВР. Те заявяват, че е недостойно да се поругават паметници на хора, борили се срещу фашизма.И че е антибългарско да се опитват да разделят обществото ни и да насаждат омраза.За асеновградските социалисти мястото е свято, където са заровени костите на 25 души- антифашисти. По думите им с подобни неприлични надписи, никога досега паметникът не е бил оскверняван.Социалисти от града смятат, че до този вандалски и недостоен за българското общество акт се е стигнало след медийни изявления срещу знаменитата за много българи дата 9 септември 1944 г. Те смятат, че е недостойно българи да се опитват да поругават паметници на хора, борили се срещу фашизма.По този повод председателят на БСП-Асеновград Енко Найденов ще подаде сигнал до районна прокуратура и до МВР.", "date": "2017.09.09", "title": "Оскверниха Братската могила в Асеновград"}
{"url": "https://news.bg/world/ekspert-vazmozhen-e-alians-mezhdu-al-kayda-i-islyamska-darzhava.html", "text": "Възможно е обединение между терористичните групировки Ислямска държава и Ал Кайда.Това предупреждава за в. \"Велт ам зонтаг\" координаторът на ЕС по въпросите за борба с тероризма Жил дьо Кершов.Според него, синът на Осама бин Ладен - Хамза, става все по-важна фигура в йерархията на Ал Кайда и неговата реторика за Ислямска държава е по-малко агресивна.\"Вероятно целта му е да се слее отново двете организации\", каза Жил дьо Кершов.Той също така добави, че причините за разделянето са отишли ​​на заден план. По този начин, враждата между лидера на Ислямска държава Абу Бакр ал Багдади и лидера на Ал Кайда Айман ал Зауахири не е толкова силна. Една е от причините е, че Ал Багдади може би е вече мъртъв, а другият е вероятно вече не играе основна роля.Кершов обясни, че за Ал Кайда \"халифатът\" е дългосрочна цел, а за Ислямска държава е била основната цел, която е трябвало да бъде постигната в най-кратки срокове.", "date": "2017.09.09", "title": "Експерт: Възможен е алианс между Ал Кайда и Ислямска държава"}
{"url": "https://news.bg/world/chechenets-zagina-pri-vzriv-na-kola-v-kiev.html", "text": "Автомобил беше взривен в Киев, до Бесарабския пазар, предаде агенция \"Униан\".Загинал е мъж, свързан с чеченските криминални среди. Съобщава се, че името му е Тимур Махаури. Той е с грузинско гражданство, но е от чеченски произход.Загиналият е съден в Украйна за незаконно притежаване на оръжие, но е сключил споразумение със следствието и е получил условна присъда.През зимата у него е открито удостоверение, според което той е бил член на неформален батальон, носещ името на Шейх Мансур.Свидетели разказват, че експлозията е била мощна.Взривената кола е управлявана от жена, която е пострадала тежко. Според разказ на очевидец, когато са я извадили от автомобила, тя е питала къде е детето й.Съобщава се, че жената е световно известен модел и е работила за \"Диор\". Името й не се съобщава.", "date": "2017.09.09", "title": "Чеченец загина при взрив на кола в Киев"}
{"url": "https://news.bg/bulgaria/predimno-slanchevo-vazmozhni-sa-gramotevichni-buri.html", "text": "Днес се очаква променливо време, предимно слънчево, с временно увеличение на облачността в следобедните часове. Възможни са превалявания и гръмотевични бури, предимно в западните райони.Максималните температури ще са в рамките на 24-28 градуса. По-топло ще бъде в югоизточните райони, където температурите ще са около и дори над 30 градуса.Минималните температури ще бъдат между 11 и 15 градуса.В неделя и понеделник ще се затопли още, след което ще последва захлаждане.", "date": "2017.09.09", "title": "Предимно слънчево, възможни са гръмотевични бури "}
{"url": "https://news.bg/int-politics/koy-e-myusyulmanin-1-v-rusiya.html", "text": "Чечения е една от над 80-те републики в Руската федерация. Рамзан Кадиров управлява автономния регион от 2004 година като лично владение, което само на хартия е свързано с руските закони.Елементи от шериата са неотменна част от обществения живот. А всеки, който си позволи критика срещу Рамзан (както го наричат в Русия), било то в интернет-блог или с някаква невинна петиция, е заплашен от публичен бой с камшици. Който после се пуска на видео в Ютуб. От време на време политически противници и правозащитници просто безследно изчезват. В местната полиция и в подразделенията на вътрешното министерство работят предани на Кадиров хора, някогашни сепаратисти и бивши руски войници, сменили фронта.Цената на стабилносттаЧечения се финансира от Кремъл. С водопада от пари руският президент Владимир Путин всъщност плаща за крехкия мир във взривоопасния регион.  Властите твърдят, че в демонстрацията са се включили един милион души. Разбира се, повечето демонстранти никога не са и чували за Мианмар. Просто техните шефове, директори на училища и декани на университети, са ги принудили да участват.Когато Кадиров реши да организира демонстрация, чеченците буквално нямат избор, в противен случай ги очакват неприятни последици. Само още двама души в Русия могат да съберат толкова много хора за толкова кратко време: Владимир Путин и партиархът на православната църква Кирил. В своята реч Кадиров призова \"нашия национален лидер Владимир Путин\" да \"действа във връзка с кризисната ситуация на братята в Мианмар\". И обвини Запада, че си затваря очите, но същевременно \"постоянно призовава за защита на хомосексуалните\". Това беше ясна препратка към присъдите срещу гейове и лесбийки в Чечения през тази година, които предизвикаха международно възмущение. Но в Северен Кавказ, където ислямизирането се разпространява много бързо, тази антизападна реторика носи още повече популярност на чеченския президент.Майстор в две изкустваРамзан Кадиров обясни още, че ако Москва не се вслуша в съвета му, той си запазва правото да \"оспори\" официалния външнополитически курс на Русия, тоест - на Путин. За подобно изказване всеки друг местен велможа щеше начаса да бъде уволнен от президента. Това обаче не важи за силния човек в Чечения, който минава за мюсюлманин №1 в Русия и дори се стреми към международно признание. Някои смятат изявленията на Кадиров за лицемерни. Защото чеченският президент редовно мълчи, когато в Русия арестуват мюсюлмани или ги малтретират по скалъпени обвинения в тероризъм. Освен това стотици, ако не и хиляди ислямисти от Северен Кавказ се присъдиниха към терористите от ИД, въпреки твърдението на Кадиров, че е изкоренил екстремизма в своята република.Кадиров е майстор в две изкуства, които са задължителни за политическата класа в ерата на Путин: агресивната реторика по адрес на Запада и ласкателствата към президента в Москва. Според чеченския президент, тези, които са срещу Путин и Кадиров, са \"агенти на ЦРУ\", или \"мръсни гейове\".Кадиров е нужен на Кремъл той умее да сплашва опозиционните политици, правозащитниците и всички други сегашни или бъдещи противници на Путин. А руският президент сякаш играе играта: \"След като мен не ме харесвате, какво ще кажете тогава за Кадиров?\"Мнозина в Чечения не обичат Кадиров. Ветераните от чеченските войни смятат, че неговата позиция на недосегаем от закона обижда тях самите и падналите им другари. Хора от средната класа в градовете не харесват неговите изблици срещу Запада и войнствения му имидж. Консервативните православни християни пък се опасяват от ислямизацията на Русия. Но докато Путин продължава да възлага доверие на Кадиров, те са принудени да мълчат. Защото нямат свой собствен \"Рамзан\", който да говори от тяхно име.", "date": "2017.09.09", "title": "Кой е мюсюлманин № 1 в Русия?"}
{"url": "https://news.bg/disasters/bezpretsedentna-evakuatsiya-vav-florida-zaradi-uragana-irma.html", "text": "Заради урагана \"Ирма\" в щата Флорида се провежда най-мащабната евакуация, която някога е предприемана, предадоха информационните агенции.Тя обхваща 20 окръга на щата. Обявено е извънредно положение.Очаква се ураганът да достигне щата в събота вечерта местно време.Най-застрашени са южните райони, обитавани от около 6 милиона души.Разпоредена е евакуация за 5.6 милиона души, което е 25 на сто от населението на щата.Увеселителните паркове Disney World, Universal Studios и Sea World няма да работят от неделя до вторник.В щата Алабама също е обявено извънредно положение.Междувременно в Куба бяха евакуирани близо милион души заради приближаването на урагана.\"Ирма\" предизвика проливни дъждове и наводнения по източното крайбрежие на островната държава.Ураганът отново достигна най-високата пета категория, след като временно беше отслабнал до четвърта.Ураганът е по-силен от \"Харви\" и вероятно е най-силният в Атлантическия океан за цялата история на метеорологичните наблюдения. Той вече доведе до безпрецедентни разрушения на Карибите. На остров Барбуда са разрушени около 95 на сто от сградите.", "date": "2017.09.09", "title": "Безпрецедентна евакуация във Флорида заради урагана „Ирма”"}
{"url": "https://news.bg/world/pochina-aktyorat-lyubisha-samardzhich.html", "text": "Почина сръбската кинолегенда Любиша Самарджич. Актьорът си отиде на 81 години в Белград след тежко боледуване, съобщи Нова телевизия.През декември миналата година той претърпя мозъчна операция, след която не успя да се възстанови.Самарджич е роден през 1936 година. В началото на кариерата си снима предимно партизански филми, които героизират югодиктатора Йосип Броз Тито. У нас става известен със сериала \"Горещ вятър\".По-късно става и режисьор. През 1967 година получава наградата \"Купа Волпи\" за най-добър актьор от фестивала във Венеция.Носител е на седем сръбски награди \"Златна арена\".Известен е с прякора \"Смоки\".", "date": "2017.09.09", "title": "Почина актьорът Любиша Самарджич"}
{"url": "https://news.bg/crime/naprezhenie-mezhdu-prezidentstvoto-i-mo.html", "text": "Искри между президентството и МО заради разпореждане на Красимир Каракачанов армията да помогне на МВР в издирването на убиец.Румен Радев иска обяснение от вицепремиера по обществения ред и сигурността незаконно ли са пратени военни. Заместник-вътрешният министър е поискал съдействието от военното ведомство. Каракачанов е разпоредил и помощта.Никой не трябва да се притеснява от тази заповед, категоричен бе военният министър пред БиТиВи. В понеделник ще отговоря на писмото на президента, успокои министър Каракачанов.Той е разпоредил военните да извършат учение с цел разузнаване. В горите специалните сили са по-обучени от полицаите, категоричен бе военният министър. \"Аз съм преценил, аз си нося отговорността\", подчерта той. Армията трябва да участва в мероприятия по опазване на обществения ред, категоричен бе Красимир Каракачанов.Амбицията му е да се възстанови връзката между обществото и армията. Трябвало да има по-тясно сътрудничество между специалните сили на МО и МВР. Военният министър нямал разногласия с президента. Искам армията да има надеждна техника, коментира той покупката на изтребители. Каракачанов е за нов самолет за авиацията.Шумът е проблем, защити той акция \"Тишина\" на колегата му Валери Симеонов. Шумът пречи на нормалните почиващи, подчерта той. Този шум се чува и в Несебър, и във Влас,смята Красимир Каракачанов. Той не се притеснява от вот на недоверие.", "date": "2017.09.09", "title": "Напрежение между президентството и МО"}
{"url": "https://news.bg/crime/blasnatiyat-v-kazichene-mazh-e-stabiliziran.html", "text": "Мъжът, който снощи беше блъснат от автомобил в столичния \"Казичене\" е стабилизиран, съобщават от болница УМБАЛ \"Св.Анна\".Пострадалият се намира в реанимацията на болницата и е под постоянно наблюдение.Състоянието му е стабилно, но той има множество фрактури - счупена бедрена кост, две ребра, раменна кост.", "date": "2017.09.09", "title": "Блъснатият в Казичене мъж е стабилизиран"}
{"url": "https://news.bg/disasters/yuzhna-koreya-se-podgotvya-za-nov-yadren-opit-ot-severa.html", "text": "Южна Корея се подготвя за евентуален нов ракетен тест от Северна Корея, само дни след като шестият и най-голям ядрен опит на Севера разтърси глобалните финансови пазари и допълнително увеличи напрежението на Корейския полуостров, съобщават от \"Ройтерс\".Днес, 9 септември, Северна Корея празнува годишнина от създаването на КНДР. Пхенян всяка година отбелязва националния празника на основаването си с големи взривове, изстрели и военни сили. Миналата година Северна Корея извърши своя пети ядрен опит на годишнината си - 9 септември.През изминалата седмица южнокорейски официални лица многократно предупредиха, че Северът може да изстреля друга междуконтинентална балистична ракета, в разрез със санкциите от САЩ и в условията на ескалиращо противопоставяне с ООН.\"Ройтерс\" цитира японските военновъздушни сили, които съобщиха, че техни изтребители Ф-15 и американски бомбардировачи Б1-Б са провели военни учения над Източнокитайско море. Общо четири самолета са участвали в учението - два американски самолета от военновъздушната база \"Андерсън\" на остров Гуам и два японски самолета.", "date": "2017.09.09", "title": "Южна Корея се подготвя за нов ядрен опит от Севера"}
{"url": "https://news.bg/disasters/meksikanskiyat-prezident-obyavi-tridneven-traur.html", "text": "Мексиканският президент Енрике Пеня Нието обяви тридневен национален траур след силното земетресение в четвъртък, което отне живота на поне 61 души, съобщава \"Алджазира\".\"Силата на това земетресение беше опустошителна, но сме сигурни, че силата на единството, силата на солидарността и силата на споделената отговорност ще бъдат по-големи\", каза Пеня Нието.Американското геоложко проучване (USGS) съобщи, че големината на земетресението, което засегна южната част на Мексико късно в четвъртък, е 8.1 по Рихтер . Президентът на Мексико обаче описва трусът като земетресение с 8.2-величина - \"най-големият регистриран трус в Мексико през последните 100 години\".Бедствието разруши множество сгради и предизвика масови евакуации в бедните южни щати Оаксака и Чиапас.Припомняме, около полунощ местно време в четвъртък беше регистриран трус с магнитуд 8.1. След него са отчетени над 330 вторични труса. Епицентърът се намира в Тихия океан, на около 90 километра югозападно от град Пихихяпан в щата Чапас. Земетресението беше последвано от цунами с височина около 70 см, което не причини щети. Засега не е ясен пълният мащаб на щетите от труса.Властите очакват броя ма жертвите да се повиши, защото спасителните екипи с енадпреварват да откриват оцелели от опустошителното земетресение. ", "date": "2017.09.09", "title": "Мексиканският президент обяви тридневен траур"}
{"url": "https://news.bg/crime/poshtadzhiyka-mami-pensioneri-tegli-pari-ot-vlogovete-im.html", "text": "Служител на пощите измамила пенсионерите от цяло село в Ямболско, съобщават от Нова телевизия. Хората от с. Зимница се оплакват, че спестяванията им липсват. Други се оплакват, че системно от пенсиите им са теглени пари.За всичко това пострадалите обвиняват пощаджийката Величка. Пострадалите разбрали последни, че парите им липсват.Пред медията 75-годишната жена от селото Мария коментира, че преди месец разбира, че е измамена. Оказва се, че спестовната й книжка е фалшива. Величка я лъжела, че внася пари по сметката. От 18 хил. лева останали само 5 хил, а разписаните тегления не са се случвали, обяснява Мария.Величка имала 26 г. стаж в пощите. През месец май е уволнена от Български пощи. Към момента никой не знае къде се намира Величка.Измамите се случвали като в продължение на години Величка не внасяла парите във влоговете на хората и не плащала сметките им за ток. Тя теглила суми от спестовни влогове на хората от селото чрез фалшиви документи.Неофициално сумата, която Величка е откраднала е около 400-500 хил. лева. От прокуратурата обаче са установили щети за около 40 хил. лв.Полицията призовават всички пострадали да се обърнат към прокуратурата и обещава справедливост.Величка не се е укрила. Миналата седмица тя е била разпитана и не е отрекла вината си. От Нова телевизия информират още, че Величка имала три апартамента в София и един в Пловдив, но имотите не са на нейно име.", "date": "2017.09.09", "title": "Пощаджийка мами пенсионери, тегли пари от влоговете им "}
{"url": "https://news.bg/society/dvizhenieto-po-am-trakiya-e-ogranicheno.html", "text": "Движението по автомагистрала \"Тракия\" в посока София временно се осъществява в активната и аварийната ленти. Участъкът, за който действа ограничението е при 165 километър.Причината за ограничението е ремонт на предпазна ограда. Мантинелата, която се поправя, е в средна разделителна ивица.Движението в участъка 154 - 155 км по магистралата в посока Бургас пък се случва само в изпреварващата лента отново заради ремонтни дейности. От Агенция \"Пътна инфраструктура\" призовават всички шофьор да се движат с повишено внимание и съобразена скорост, спазвайки пътната сигнализация. ", "date": "2017.09.09", "title": "Движението по АМ \"Тракия\"  е ограничено"}
{"url": "https://news.bg/world/tramp-udalzhi-s-godina-embargoto-sreshtu-kuba.html", "text": "Президентът на САЩ Доналд Тръмп обяви, че удължава търговското ембарго срещу Куба с още една година, след като отмени много политики на предишната администрация, свързани с американски инвестиции и пътувания до острова, съобщава РТ.Белият дом издаде президентски меморандум, с който се удължава ембаргото до 14 септември 2018 г.В документа се отбелязва, че ембаргото, което възпрепятства американски компании да внасят продукти от Куба или да изнасят стоки към изолирания остров, е удължено в \"национален интерес на САЩ\".През 1961 г. САЩ прекъснаха дипломатически отношения с Куба заради водената от кубинския лидер Фидел Кастро социалистическа революция. Следващите десетилетия Вашингтон наложи редица санкции.При администрацията на президента Барак Обама обаче настъпи разведряване. Куба отвори свое посолство във Вашингтон за първи път от 50 г., а американският бизнес сключи 26 нови споразумения с кубинското правителство.Обама призова Конгреса да вдигне ембаргото. Но през миналата година Обама също издаде меморандум за удължаване на ембаргото до септември 2017 г.", "date": "2017.09.09", "title": "Тръмп удължи с година ембаргото срещу Куба"}
{"url": "https://news.bg/world/rusiya-64-savetski-grazhdani-zaginali-po-vreme-na-karibskata-kriza.html", "text": " за първи път публикува официални данни за броя на загиналите съветски граждани по време на най-острата фаза от Карибската криза в Куба.Според данните на ведомството от 1 август 1962 г. до 16 август 1964 г. в Куба са загинали 64 съветски граждани.Министерството пояснява, че това е било операция като ответна мярка на разположените американски ракети в Турция и Италия, а също така и за противодействие на американска военна инвазия в Куба.Данните са публикувани във връзка с 55 г. от разполагането на първите съветски балистични ракети в Куба.Идеята за разполагането на ракетите със среден обсег на действие е на лидера на СССР Никита Хрушчов.Кубинската криза е най-острота конфронтация между САЩ и СССР.", "date": "2017.09.09", "title": "Русия: 64 съветски граждани загинали по време на Карибската криза"}
{"url": "https://news.bg/world/uraganite-irma-hose-i-katya-prodalzhavat-da-bezchinstvat.html", "text": "Ураганът \"Ирма\" отслабна до категория четири, докато се насочва към Кубинския архипелаг, съобщиха от Националния център на САЩ за наблюдение на ураганите, цитиран от АП.Природното бедствие за кратко достигна категория пет в петък вечерта, но сега поривите на вятъра достигат 249 километра в час. Ураганът е на около 394 километра от Маями и се движи с 19,3 километра в час в северозападна посока.Очаква се в неделя сутринта ураганът да удари Флорида. На 5,6 милиона души в щата е разпоредено да се евакуират. В щата Джорджия е издадено нареждане 540 000 души да се евакуират.До момента е потвърдена смъртта на най-малко 23 души на Карибите. Сред загиналите има 2-годишно дете. 11 души са загинали на островите Свети Мартен и Свети Вартоломей, четирима на Вирджинските острови, трима в Пуерто Рико, двама на холандските Синт Мартен и един в Ангила. Сърфист е загинал до Барбуда. Не е потвърдена информацията за четирима загинали на Вирджинските острови.Ураганът е нанесъл щети за 1,2 милиарда евро на островите Свети Мартен и Свети Вартоломей.В Атлантическия океан ураганът \"Хосе\" е категория 4 и се намира на около 306 километра югоизточно от Малките Антили. Ураганът се движи към островите с 20 километра в час. Поривите на вятъра достигат 241 километра в час.Късно вчера в Мексиканския залив ураганът \"Катя\" удари северната част на Теколутла, Мексико, и отслабна до тропическа буря. Рано тази сутрин бурята е на 217 километра южно от Тампико, придвижвайки се със скорост от 2 километра в час. Поривите на вятъра са със скорост 64 километра в час. Очаква се през днешния ден още повече да отслабне.", "date": "2017.09.09", "title": "Ураганите „Ирма”, „Хосе” и „Катя” продължават да „безчинстват” "}
{"url": "https://news.bg/crime/kmetat-na-septemvri-s-drug-mantalitet-ot-lazar-vlaykov.html", "text": "Кметът на град Септември Марин Рачев се разграничи от Лазар Влайков - бившия председател на Общинския съвет, съобщава БТВ. По думите на Рачев случая с убития собственик на ресторант във Виноградец е нелеп битов инцидент.Вчера, 8 септември, Районният съд в Пазарджик определи \"домашен арест\" на Лазар Влайков, с чийто пистолет  собственика на заведение в с. Виноградец по време на празненство миналата седмица.Според съда Влайков е с чисто съдебно минало, няма опасност да се укрие или да извърши друго престъпление.\"В професионално отношение нямам забележки към него. Като председател на Общинския съвет е водил нормално сесиите\", изтъкна кметът на общината по повод впечатленията си от Лазар Влайков и добави, че в личен план манталитетът на Влайков не кореспондира с начина на мислене и на виждане за живота на Рачев.Лазар Влайков и Марин Рачев са присъствали заедно на сбирки като кмет и шеф на Общинския съвет, но Рачев подчерта, че повече от година се е разграничил от Влайков и не се събират.Припомняме, че над 150 жители на община Септември блокираха главния път Пазарджик-Велинград в знак на протест срещу управлението на кмета Марин Рачев в средата на юли.Участниците в акцията настояват за пълна информация по това как се харчат публични средства и печелят ли свързани лица обществените поръчки в общината.", "date": "2017.09.09", "title": "Кметът на Септември с друг манталитет от Лазар Влайков"}
{"url": "https://news.bg/world/v-germaniya-otkriha-spisatsi-s-nabelyazani-hora-za-napadeniya.html", "text": "Германските власти откриха списъци с над 5000 имена на потенциални мишени, включително над 100 политици, съобщава Ройтерс.Списъците с набелязаните хора за нападения са открити по време на акция в жилищата и на работните места на двама заподозрени за тероризъм в източната германска провинция Мекленбург-Предна Померания през миналата седмица, пише вестник \"Велт\".Вестникът, позовавайки се на източници от полицията, отбелязва, че единият от заподозрените, бивш полицай, който е отстранен, е използвал компютъра си на работа, за да издири адресите на политици.На 28 август полицията нахлула в домовете и офисите на полицая и другия заподозрян, тъй като планирали да отвлекат и убият политици заради възгледите им за имиграцията, според властите.Заподозрените, които се опасявали, че бежанската политика на Германия е пагубна за държавата, са започнали да складират храна и муниции, а също така и да подготвят план за атака.По-голямата част от информацията е публично достъпна, според вестника.Политиците от списъка са от различни партии, включително и от консерваторите на канцлера Ангела Меркел.", "date": "2017.09.09", "title": "В Германия откриха списъци с набелязани хора за нападения"}
{"url": "https://news.bg/bulgaria/kola-blasna-mazh-na-peshehodna-pateka-v-stolichniya-kv-kazichene.html", "text": "Кола прегази мъж на пешеходна пътека в столичния квартал \"Казичене\", съобщи Нова телевизия.Пострадалият е приет в тежко състояние в болница \"Св. Анна\".В момента e стабилизиран, намира се в реанимация, съобщиха от лечебното заведение. Има множество фрактури - на бедрена кост, две ребра, раменна кост.По непотвърдена информация, тир е спрял на червен светофар в отсрещното платно. В опит да го изпревари, турски автомобил е прегазил мъжа, който е пресичал на зелен светофар.Веднага след инцидента хората в \"Казичене\" се събраха на пешеходната пътека с искания да бъде поставен надлез или подлез в района, защото твърдят, че това не е първият случай.На място са пристигнали екипи на полицията, които са разпитали турския шофьор.", "date": "2017.09.09", "title": "Кола блъсна мъж на пешеходна пътека в столичния кв. „Казичене”  "}
{"url": "https://news.bg/int-economics/kitaytsi-kupuvat-14-ot-aktsiite-na-rosneft.html", "text": "Китайската компания CEFC изкупува 14.16% от акциите на \"Роснефт\", предаде Би Би Си.Досега те бяха във владение на консорциум, включващ швейцарската компания Glencore и катарския инвестиционен фонд Qatar Investment Authority (QIA). Консорциумът обяви, че продава по-голямата част от своя пакет акции в руската държавна петролна компания.След приключването на сделката QIA ще остане с 4.7% от акциите на \"Роснефт\", а Glencore - с 0.5%.Те са решили да се освободят от по-голямата част от акциите си заради твърде високите разходи по тях.CEFC купува тази част от пакета, за която консорциумът е теглил кредит, потвърди шефът на \"Роснефт\" Игор Сечин пред телевизионния канал \"Россия 24\".Договорът за продажбата вече е сключен.Споразумението за продажбата на 19.5 от акциите на \"Роснефт\" на частните инвеститори беше сключено през декември 2016 г. за сумата от 10.2 млрд евро.", "date": "2017.09.09", "title": "Китайци купуват 14% от акциите на „Роснефт”"}
{"url": "https://news.bg/press/lozan-panov-namira-za-bezsmislena-ideyata-na-nov-antikoruptsionen-organ-samo-balgariya-mozhe-da-otzove-kalin-mitrev-otrichat-prestaleniyata-na-komunizma.html", "text": "Споровете около борбата с корупцията и предложението за нов антикорупционен орган са сред водещите теми на съботните вестници.\"Няма нyжда от нов антикоpyпционен оpган. Това заяви шефът на ВКС Лозан Панов cлед cpеща cъc cоцлидерĸaта Коpнелия Нинова, която мy пpедcтави антикоpyпционния зaкон на БСП. Създаването на ново звено ще означава паpалелна cтpyктypа c дyблиpащи фyнкции...\" - в. \"24 часа\".\"Лозан Панов разгроми идеята за антикорупционен закон Според него надпреварата на ГЕРБ и БСП прилича на борба за власт Председателят на Върховния касационен съд (ВКС) Лозан Панов направо разгроми идеята за нов закон срещу корупцията. Според него създаването на нов антикорупционен орган, преди да стане ясно защо съществуващите институции не са свършили никаква работа, ще е имитация на реформа. А надпреварата между ГЕРБ и БСП в областта на антикорупционното законодателство прилича по-скоро на борба за власт и замазване на очите на Брюксел. Висшият магистрат съобщи позицията си след среща със соцлидера Корнелия Нинова, на която двамата обсъдиха законопроекта на левицата. \"Създаването на още един орган с дублиращи функции, без ясни механизми за отчетност и контрол на този орган цели само заобикаляне на основната тема - реформа на прокуратурата. И сега има институции, които са компетентни във връзка с разследване на корупционни действия, които извършват аналитични функции, които имат достатъчен експертен потенциал да вършат тази дейност. Въпросът е защо не го правят\", посочи Панов. И определи като второстепенен дебата кой да назначава шефа на бъдещата антикорупционна структура и дали да й бъдат възложени разследващи функции. \"Погледнато отстрани, като че ли и БСП, и ГЕРБ с темата кой ще назначава този орган, изглежда като борба за още един властови ресурс в държавата\", бе категоричен шефът на ВКС. Той напомни, че идва поредният мониторингов доклад на Европейската комисия в областта на правосъдието и вътрешните работи, и се усъмни, че трескавата законодателна активност на управляващи и опозиция е по-скоро симулиране на дейност пред Брюксел. Според Панов, ако се стигне до нов орган, тогава по-удачният подход би бил председателят му да се определя от президента и разследването да влезе в правомощията му, както предлагат социалистите. Ако остане само с аналитични функции, тогава няма да има разлика с БОРКОР, смята магистратът...\" - в. \"Сега\".\"Явно има политици, които не осъзнават, че тъкмо корупцията може да блокира и да загроби парламентарната република, която те уж отстояват. Виждате какво е недоверието в институциите. Да назначавам председателя на един такъв орган изобщо не е самоцел. Много е важно този орган да работи ефективно, нова е очакването на всички българи и трябва да се замислим сериозно върху него. Това заяви президентът Румен Радев, помолен да коментира думите на Цветан Цветанов от ГЕРБ, че президентът не може да назначава председателя на антикорупционния орган, защото не сме президентска република...\" - в. \"Труд\".\"Правосъдният министър Цецка Цачева защити законопроекта на управляващите за антикорупционен закон, а предложенията на БСП, които предвиждат ръководителят на бъдещото антикорупционно звено да се избира от президента, сравни с \"Франкенщайн\". В сутрешния блок на Би Ти Ви Цачева заяви, че само когато бъдещото звено се избира от парламента, ще бъде гарантирано, че процесът ще е прозрачен и над бъдещия орган ще има контрол. \"При едноличен орган, избран по неизвестен начин, без публична процедура, без възможност за контрол върху него ще създадем един Франкенщайн\", заяви правосъдният министър. Добави, че в предложения от управляващите законопроект дори имало поред повече пунктуалност, отколкото е необходимо. Цачева съобщи, че от четвъртък (7 септември) законопроектът на управляващите е предоставен за междуведомствено обсъждане. Очаква се до края на месеца той да бъде внесен в Народното събрание...\" - в. \"Дневник\".Скандалът с участието на съпруга на Ирина Бокова - Калин Митрев в \"Азербайджанската перачница\" също е сред актуалните теми.\"Oт Евpопейcкaта банкa за възcтановяване и pазвитие твъpдят, че cамо влаcтите в Бългаpия могат да вземат pешение за cъдбата на Калин Митpев - бългаpcкия пpедcтавител в центpалата в Лондон. Те могат да го отcтpанят или оневинят, но той е cъc cтатyт, pавноcтоен на поcланикa и не е cлyжител на ЕБВР...\" - в. \"24 часа\".\"Европейската банка за възстановяване и развитие припомни, че само властите в България могат да вземат решение за съдбата на Калин Митрев... \"Гардиън\" пише, че \"доколкото ни е известно, членове на Управителния съвет от други европейски държави са загрижени от разкритията за \"Азербайджанската пералня\" и биха искали Митрев да подаде оставка\". Но изданието не посочва източника си на тези заключения. Под заглавие \"България ще разследва твърденията за трите милиарда долара от \"Азербайджанската пералня\" се съобщава, че в София е започнала проверка за плащанията на Митрев. Финансовият министър Владислав Горанов заяви вчера, че се изчаква официалната позиция на банката до българското правителство, за да се оформи окончателното му решение. \"Той е номиниран от България като директор в банката и само органите й могат да предприемат съответните действия срещу него. На този етап нашата реакция ще бъде да изпратим официално писмо от правителството до президента на банката Сума Чакрабарти, в което да поискаме позицията им\", заяви Горанов. Публикациите съвпадат със започналото посещение в Баку на изпълнителния директор на ЕБВР Сума Чакрабарти, който бе приет от президента Илхан Алиев. Западните издания, участващи в разследването за Азербайджанската перачница, казват, че името на президентската двойка на Азербайджан не присъства пряко в анализираните банкови документи, но имало много косвени следи, водещи към тях. Сума Чакрабарти обсъжда в Азербайджан последни подробности за кредит от 500 милиона долара за страната като част от финансирането на Южния газов коридор. Решението дали да бъде одобрен заемът трябва да бъде взето на заседание на борда през октомври...\" - в. \"Сега\".\"За президента публикациите за Калин Митрев не са достатъчни, чака проверките Трябва да се изчакат становищата от проверките на компетентните органи, както в България, така и е Европа за случая с българския представител в Европейската банка за възстановяване и развитие (ЕБВР) Калин Митрев, преди да бъдат вадени изводи и заключения. Това се разбра от думите на президент Румен Румен пред журналисти. \"Какво имаме в момента? Медийни публикации\" каза още Радев, като описа като \"неприятен случай\" това, че журналистическо разследване свърза Калин Митрев с мащабна тайна схема, с която властите в Азербайджан са плащали на политици и журналисти в лобистка кампания за отклоняване на критиките срещу управлението на президента Илхам Алиев. Вчера главният прокурор Сотир Цацаров разпореди да бъде направена проверка за евентуалната връзка на Митрев в \"Азербайджанската перачница\". Ден по-рано министърът на финансите Владислав Горанов също обяви, че ще бъде направена проверка по случая. Впоследствие той каза, че според него няма законови нарушения от страна на Митрев, като се позова на декларация на Митрев, изпратената до правителството...\" - в. \"Дневник\".В. \"Стандарт\" цитира външния министър Екатерина Захариева по проблема с радикализацията на някои групи млади хора в Европа: \"Създаването на заетост и повече перспективи за младите хора е сред най-ефикасните начини за борба с радикализацията и екстремизма наред със създаването на подходящи образователни програми. Това заяви заместник министър-председателят по правосъдната реформа и министър на външните работи Екатерина Захариева пред първите дипломати на страните от Европейския съюз и страните-кандидатки на неформалната среща \"Гимних\" в Талин, съобщиха от пресцентъра на МВнР. Според нея правителствата трябва да се насочат към причините, пораждащи уязвимост сред по-младото население. Сътрудничеството между държавите остава важно условие за справяне с рисковете и предизвикателствата, изтъкнаха участниците по време на дискусията по тази тема. Българският външен министър отбеляза приоритетното значение на европейската перспектива за страните от Западните Балкани включително в контекста на рисковете от радикализация и прояви на екстремизъм. Екатерина Захариева посочи необходимостта от допълнителни съвместни действия за предотвратяване и борбата с радикализацията и екстремизма. Република България полага последователни усилия за борба с тероризма и насилствения екстремизъм. Страната ни е ратифицирала основните многостранни международни конвенции в областта на борбата с тероризма и с радикализацията. Страната ни участва и в инициативите по линия на Мрежата за повишаване осведомеността по отношение на заплахите от радикализация. На 27 и 28 март 2017 г. бе проведено посещение в страната на експерти към мрежата, което имаше за цел създаване на механизъм за междуведомствена координация и сътрудничество на местно ниво...\" - в. \"Стандарт\".Пораждащата разделение дата 9 септември също е сред темите на съботните вестници.\"На 9 септември от 16.30 часа ръководството на БСП-София, начело с лидера си Калоян Паргов, общинските съветници от левицата в столицата, народните представители от \"БСП за България\" Жельо Бойчев, Стоян Мирчев, Георги Свиленски, Димитър Данчев, Николай Цонков, Петър Витанов, Румен Георгиев, Христо Проданов и Михаил Христов ще поднесат цветя на Паметника на Незнайния войн в София... От 18.00 часа ще започне тържествен митинг на Братската могила в Борисовата градина. В 20.00 часа е началото на кино на открито на мястото на Мавзолея на Г. Димитров. В същото време лидерът на БСП Корнелия Нинова ще посети област Ямбол...\" - в. \"Стандарт\".\"ГЕРБ и Съюзът на репресираните от комунизма в България се обявиха против \"пищните\" тържества на БСП по повод 9 септември. Това стана ясно на съвместен брифинг на ГЕРБ и Съюза на репресираните от комунизма в България, предаде Агенция \"Фокус\". Народният представител Тома Биков от ГЕРБ заяви, че 9 септември е ден, в който си спомнят за паметта на онези, които са били избити след кървавия преврат от 1944 г. \"Извън това, си спомняме за този ден, защото той отмести България от пътя, по който тя винаги е вървяла от своето национално Възраждане. Редица хора загубиха живота си, стотици хиляди бяха подложени на несправедлива репресия, а милиони прекараха живота си в една затворена държава и нямаха възможност да се реализират като истински европейци. Оценката за този ден беше дадена не от нас, а от БКП, която 45 години по-късно сама свали своя режим, сама смени името си и сама изключи своите лидери от себе си\", посочи той. По думите на Биков за съжаление, в последните години се наблюдава една тенденция към непризнаване на тези престъпления. \"Те никога не са били признавани открито, но се наблюдава една тенденция за завръщане към принципите на една идеология, която отрича и си поставя за цел да унищожи традиционните национални ценности и да положи основите на нови без религия, без национална идентичност и без семейство. Това казва Маркс. Затова съдим не грешниците, а греха на тази човеконенавистна идеология, която е в разрез с всички традиционни ценности на всички общества\", добави Биков.Антон Тодоров от ГЕРБ допълни, че 9 септември е може би най-черният ден в историята на България. \"След 9 септември, последните 45 години на страната беше наложена тотална диктатура, а управляващият елит беше колониален, директно назначаван от Москва. Това доведе до там, че на 10 ноември 1989 г. самите комунисти признаха, че страната е във фалитно състояние и сме далеч назад. Това никога от днешните наследници на БКП - БСП не беше признато, не се извиниха за чудовищните престъпления и дори зам.-председатели на Народното събрание имат нахалството да казват, че това е един светъл период на развитие на страната\", заяви Тодоров. От Съюза на репресираните от комунизма в България заявиха, че се създават опити за дестабилизация на парламента и оттам на обществото. Според тях демагогията като водещ принцип на БСП, откакто съществува като партия, е проличала и в тези 3 дни. По думите им само преди 2 дни, когато чествахме 6 септември, по места не е могло човек да доближи до паметниците, които са били препълнени от представителите \"комунистическата партия\". \"Тези, които 50 години не празнуват този празник, изведнъж се сетиха, че е важен в условията на демокрацията. За утре готвят пищни тържества\", заявиха от Съюза на репресираните от комунизма в България...\" - в. \"Сега\".", "date": "2017.09.09", "title": "Лозан Панов намира за безсмислена идеята на нов антикорупционен орган, само България може да отзове Калин Митрев, отричат престъленията на комунизма..."}
{"url": "https://news.bg/world/posolstvoto-ni-v-sasht-sazdade-krizisen-shtab-zaradi-uragana-irma.html", "text": "Посолството на България във Вашингтон създаде кризисен щаб заради урагана \"Ирма\", съобщи БНТ.Това стана с разпореждане на министъра на външните работи Екатерина Захариева и посланика н ив САЩ Тихомир Стойчев.По информация на местните власти, макар ураганът да е отслабнал до четвърта категория по скалата \"Сафир - Симпсън\", той представлява опасност за жителите на Флорида.Губернаторът на щата Рик Скот предупреди, че стихията може да причини значителни поражения на щата.В тази връзка кризисният щаб към посолството на Република България препоръчва на сънародниците ни в САЩ постоянно да се информират за развитието на ситуацията, да изпълняват указанията на местните власти и да не подценяват опасността - при съвет за евакуация, да следват препоръките.Според данни на Националния център по ураганите във Вашингтон стихията ще достигне бреговете на Флорида в неделяПри извънредна ситуация сънародниците ни могат да се свържат по всяко време с представител на посолството на денонощния дежурен телефон: 202-387-5770.", "date": "2017.09.09", "title": "Посолството ни в САЩ създаде кризисен щаб заради урагана „Ирма”"}
{"url": "https://news.bg/world/sasht-dostavyat-orazhiya-na-bahreyn-za-blizo-usd4-mlrd.html", "text": "Държавният департамент на САЩ одобри оръжейна сделка с Бахрейн за повече от 3,8 милиарда долара, информира Ройтерс.САЩ ще доставят изтребители Ф-16, ракети, патрулни кораби и други, поясниха от Пентагона.Одобрението съвпада с уведомлението на Държавния департамент до Конгреса, което спря подобна оръжейна сделка миналата година заради съображения, свързани с човешките права в монархията.Пентагонът пояснява, че предложените продажби включват доставяне на 19 самолета F-16V на стойност 2,7 милиарда долара. Други потенциални продажби включват два малки патрулни кораба с картечници, 221 противотанкови ракети и 1,8 милиарда долара за модернизиране на самолети Ф-16 на Бахрейн.През май президентът на САЩ Доналд Тръмп обяви, че отношенията на Вашингтон с Бахрейн ще се подобрят, след като се срещна с краля на страната по време на визита в Саудитска Арабия.Но през юни американският сенатор Боб Коркър, председателят на сенатската комисия по външни работи, подчерта, че ще блокира оръжейни сделки на САЩ с държави от Персийския залив, докато не разрешат спора с Катар.Американски представител заяви вчера, че предложените сделки са одобрени от комисиите по външни работи в двете камари на Конгреса на САЩ.", "date": "2017.09.09", "title": "САЩ доставят оръжия на Бахрейн за близо $4 млрд."}
{"url": "https://news.bg/world/siriyskata-armiya-si-varna-petrolno-nahodishte-ot-islyamska-darzhava.html", "text": "Сирийската армия и съюзниците им превзеха петролно находище от ДАЕШ (\"Ислямска държава\") до източния град Дейр ез Зор, съобщи държавната телевизия на Сирия, цитирана от Ройтерс.Правителствените сили също си върнаха част от магистрала от град Дейр ез Зор до Ал Маядин, където има много джихадисти, обявиха от Сирийския център за наблюдение на човешките права.Тази седмица сирийската армия разби укрепителните линии на ДАЕШ и достигна до контролиран от правителството анклав в Дейр ез Зор, който е обсаден от джихадистите от години. Боевете сега се водят до военновъздушна база.Армията и милициите превзеха петролното находище Teym южно от Дейр ез Зор, поясни държавната телевизията.Според сирийския център настъплението на армията може да блокира потенциално укрепване на силите на ДАЕШ в Ал Маядин.Подкрепяните от САЩ милиции също напредват при отделна офанзива срещу ДАЕШ в Източна Сирия.Сирийските демократични сили започнаха нова операция срещу джихадистите в провинцията Дейр ез Зор, за да превземат райони северно и източно от река Ефрат.", "date": "2017.09.09", "title": "Сирийската армия си върна петролно находище от \"Ислямска държава\""}
{"url": "https://news.bg/world/nato-dnes-svetat-e-mnogo-po-opasno-myasto.html", "text": "Генералният секретар на НАТО Йенс Столтенберг предупреди, че днес светът е много по-опасно място в сравнение с преди 30 години.В интервю за \"Гардиън\" Столтенберг поясни, че днес има редица различни заплахи по света - Северна Корея, тероризъм и агресията на Русия, които правят света по-опасно място.Той описа настоящия климат като най-трудния в 30-годишната си кариера.По-непредсказуемо е, по-трудно е, защото имаме толкова много предизвикателства, каза Столтенберг пред вестника.Имаме разпространение на оръжие за масово поразяване в Северна Корея, имаме терористи, нестабилност и имаме по-агресивна Русия. Имаме по-опасен свят, изтъкна генералният секретар.Шефът на НАТО направи коментара по време на визита в Естония, където се срещна с британски войници.Визитата идва преди военните учения на Русия и Беларус, в които ще участват почти 100 000 войници. Очаква се да бъдат най-големите учения от Студената война, въпреки че Москва обяви, че в игрите ще участват 13 000 войници.", "date": "2017.09.09", "title": "НАТО: Днес светът е много по-опасно място"}
{"url": "https://news.bg/regions/chetiri-sofiyski-kvartala-ostanaha-bez-tok.html", "text": "Несъгласувано копаене в столицата повреди кабел средно напрежение, собственост на ЧЕЗ Разпределение, съобщава дружеството.Тази сутрин в 11 ч. в резултат на несъгласуваните изкопни дейности, без електрозахранване за час в почивния ден останаха 2436 домакинства и стопански клиенти. Пострадалите домакинства се намират в столичните квартали \"Борово\",  \"Красно село\" и \"Манастирски ливади\".Малко по-късно пък друг кабел на компанията отново бил разкъсан в резултат на несъобразени изкопни дейности в \"Студентски град\" заради това без ток за 1 час и 10 минути останаха 925 клиенти.От електроразпределителното дружество предоставиха резервна схема за електрозахранване и при двете аварии.Организирани са и дежурни групи, които работят по възстановяване на повредите, след което ще бъде възстановена нормалната схема на електрозахранване. Заради непредвидения ремонт са възможни кратковременни оперативни превключвания, обясняват от дружеството", "date": "2017.09.09", "title": "Четири софийски квартала останаха без ток"}
{"url": "https://news.bg/world/sasht-iskat-oon-da-glasuva-novi-sanktsii-sreshtu-kndr-v-ponedelnik.html", "text": "САЩ са информирали ООН, че възнамеряват да организират извънредна среща на Съвета за сигурност в понеделник за гласуване на нови санкции срещу КНДР, съобщават световни агенции.Ходът бележи отклоняване от обичайната практика за предварителни консултации с постоянните членове на съвета, особено с Китай и Русия.Според разкритата във вторник проекторезолюция планът включва забрана за износ на стоки за КНДР и забрана на севернокорейци да работят в чужбина, което конкретно притеснява Китай. Също така се предлага замразяване активите на правителството и на лидера Ким Чен-ун.Междувременно Китай и Русия се съмняват, че наказателните мерки ще бъдат ефективни, предлагайки политическия подход \"замрази-замрази\", което означава Северна Корея да прекрати ядрената си програма, ако САЩ и съюзниците им спрат военните учения в региона.", "date": "2017.09.09", "title": "САЩ искат ООН да гласува нови санкции срещу КНДР в понеделник"}
{"url": "https://news.bg/world/germanski-politik-iska-rusiya-v-g7.html", "text": "Председателят на Свободната демократическа партия на Германия Християн Линднер поиска завръщането на Русия в Г8 при определени условия, съобщи \"Дойче веле\". Агенцията се позовава на интервюто на политика за списание \"Фокус\".\"Ако Русия се откаже от военни учения, които заплашват нашите източни партньори от Европа, би било повод за съживяване на Г-8, дори първоначално форматът G7 т следва да бъде разширен с + 1. На руския президент Владимир Путин трябва да се даде шанс да напусне безизходица ескалацията\", каза Линднер.По-рано бившият шеф на Европейската комисия и бившият министър-председател на Италия Романо Проди призова за завръщането на Русия в Г-8.", "date": "2017.09.09", "title": "Германски политик иска Русия в Г7"}
{"url": "https://news.bg/world/rusiya-udari-islyamska-darzhava-v-siriya.html", "text": "Сирийските войски, подкрепени от авиацията на Русия, победиха терористичната групировка Ислямска държава в района на Дейр аз Зор, съобщава РИА \"Новости\". Агенцията се позовава на руското министерство на отбраната.\"Сирийските правителствени войски, подкрепени от авиацията на Русия, постигнаха забележителен успех и нанесоха съкрушително поражение на групите в района на град Дейр аз Зор, надминавайки по мащаб всички предишни победи в последните три години\", се казва в изявлението.Сирийската армия дори е успяла да снеме обсадата на летището. Градът е в клещите на Ислямска държава от 3 години.Руската авиация е използвала ударни групи и разузнавателна информация за набелязване на целите за удар.В момента от министерството на отбраната на Русия не разкриват следващите стъпки срещу Ислямска държава.", "date": "2017.09.09", "title": "Русия удари Ислямска държава в Сирия"}
{"url": "https://news.bg/world/shpigel-obvinyavat-merkel-v-zloupotrebi.html", "text": "Адвокат от Берлин поиска от правосъдните органи да разследват полетите на канцлера Ангела Меркел в цялата страна в рамките на предизборната кампания. Както пише в сряда \" Шпигел\", ищецът вярва, че Меркел плаща за авиационните услуги на Бундесвера (въоръжените сили на Германия) няколко пъти по-малко, отколкото се предполага.Списанието, цитиращо собствените източници, посочва, че Меркел и нейният антураж, използвайки услугите на Бундесвера за пътуване от едно предизборно събитие в друго, плащат около 500 евро на човек за полета. В същото време услугата трябва да струва от 18 хиляди евро на час до 30 хиляди евро, в зависимост от вида на превозното средство. В това отношение адвокат от Берлин, чието име не се нарича, подозира канцлера за злоупотреба с власт, посочва \"Шпигел\".Според изданието канцлерът тази година е направил около 50 полета из страната, използвайки военновъздушните сили на Бундесвера. В Християндемократическия съюз, начело на Меркел, оплакванията от адвоката не коментират.", "date": "2017.09.09", "title": "Шпигел: Обвиняват Меркел в злоупотреби"}
{"url": "https://news.bg/world/petima-ubiti-v-jemen.html", "text": "Петима заподозрени екстремисти от \"Ал Кайда\" бяха убити с удари от дрон в две села в провинция Ал Байда в Йемен, съобщи Ройтерс.Ударите са били насочени в две села, където е известно, че Ал Кайда е активна.Очевидци твърдят, че двама от заподозрените екстремисти са били убити, когато един дронът е ударил колата, в която пътуват.Други трима души бяха ранени при ударите.Йеменският клон на Ал Кайда, известен като \"Ал Кайда\" на Арабския полуостров (AQAP), се възползва от повече от двегодишна гражданска война между групировката \"Хути\", подкрепяна от Иран, и поддържания от Саудитска арабия на президент Абд-Рабу Мансур Хади. Съединените щати многократно атакуват Ал Кайда със самолети и безпилотни дронове, за да намалят способността на групировката да подготвя атаки в чужбина.", "date": "2017.09.09", "title": "Петима убити в Йемен "}
