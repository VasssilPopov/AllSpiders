{"url": "https://news.bg/world/kiev-u-sveshtenitsi-podchineni-na-moskva-sa-otkriti-materiali-podbuzhdashti-omraza.html", "text": "При обиски на помещения, принадлежащи на подчинената на Московския патриархат част от украинската църква са намерени агитационни материали, подбуждащи към религиозна вражда, предаде агенция \"Униан\". Такива материали са открити и в частни имоти, собственост на представители на тази конфесия.По-рано украинските спецслужби полицията и прокуратурата са установили признаци, че организирана мрежа разпространява подобна пропаганда.През последните дни бяха извършени редица обиски, при които бяха намерени веществени доказателства.В рамките на две денонощия бяха иззети 75 брошури със заглавие \"Украинска православна църква: Отношенията с държавата. Отношението към АТО (абревиатурата АТО - Антитерористична операция, е официалното обозначение на бойните действия на украинската армия в Донбас - б.р.) и към църковния разкол. Въпроси и отговори\".Според проведената съдебна експертиза, изданието съдържа пропаганда на религиозна нетърпимост, оскърбява чувствата на гражданите и разпалва ненавист.Предстои да бъде направена експертиза и на други иззети материали.Вероятната цел на пропагандната атака е да се саботира предстоящият събор, на който се очаква украинската църква да получи от Вселенския патриарх томос за автокефалия и да стане независима от Москва.Припомняме, Украинската православна църква поиска от Вселенската патриаршия да й признае статут на автокефална църква. Константинопол даде положителен отговор и постанови да се проведе обединителен събор на двете украински църкви - подчинената на Киевската патриаршия и подчинената на Московската патриаршия. Последва , която скъса отношенията си с Вселенската патриаршия, а на свещениците, които са на подчинение на руския патриарх, беше забранено да участват в учредителния събор на единната украинска църква. Въпреки това се очаква някои от тях да участват в обединението.Съборът беше насрочен за 15 декември, а Константинопол обяви, че томосът за украинската автокефалия вече е готов.", "date": "2018.12.05", "title": "Киев: У свещеници, подчинени на Москва, са открити материали, подбуждащи омраза"}
{"url": "https://news.bg/world/paktat-za-migratsiya-na-oon-zaplashva-belgiyskata-koalitsiya-s-razpad.html", "text": "Възникнала в Белгия политическа криза по някакъв начин е смекчена, след като най-големият коалиционен партньор обяви, че ще остане в управлението, въпреки че е против миграционния пакт на ООН, информира АП.Премиерът Шарл Мишел внесе договора в парламента за одобрение, което е против желанието на дясната партия N-VA.Първоначално имаше опасения, че партията ще напусне правителството след вота, но тя отбеляза, че все още има твърде много икономически и социални проблеми, за да се изоставя коалицията, особено пет месеца преди изборите.Очаква се парламентът да подкрепи пакта на гласуване по-късно тази седмица. Мишел ще пътува до Маракеш, Мароко, за да изрази подкрепата си за споразумението. Но реалното подписване на споразумението, седмица по-късно в Ню Йорк, може да се окаже по-проблематично за Мишел, защото няма подкрепата на цялото правителство.Партия N-VA обаче поясни, че няма да блокира правителството.По-рано днес Мишел заяви пред RTL, че \"който свали правителството, показва липса на отговорност\".", "date": "2018.12.05", "title": "Пактът за миграция на ООН заплашва белгийската коалиция с разпад"}
{"url": "https://news.bg/crime/uchenichka-otkradna-nad-1000-lv-ot-portmoneto-na-uchitelkata-si.html", "text": "18-годишно момиче открадна заплатата на учителката си, съобщи БНР.Момичето учи във варненската професионална гимназия.Задържана е за 24 часа, след като е станало ясно, че е взела от портмонето на учителка си 1220 лв., докато двете били в тоалетната на училището.Според данни на МВР момичето не е извършвало подобни прояви преди това.Сигналът за кражбата е получен на 26 ноември. Няколко дни по-късно полицията научава самоличността на извършителката.", "date": "2018.12.05", "title": "Ученичка открадна над 1000 лв. от портмонето на учителката си"}
{"url": "https://news.bg/regions/natsionalnata-biblioteka-posreshta-140-tata-si-godishnina-s-protekal-pokriv.html", "text": "След последните валежи в столицата в Националната библиотека \"Кирил и Методий\" са се появили течове, съобщи директорът на библиотеката доц. Красимира Александрова за БНР.Ремонт обаче може да започне само при сухо време.По думи на доц. Александрова проблемите са започнали след дъждовете през миналата седмица. Тя обясни, че е протекло в четвърта читалня и това създава дискомфорт,на читателите.Нужда от основен ремонт има големият оберлихт на сградата. Очевидно е обаче, че покривът не може да се отвори през зимата, заяви доц. Александрова и допълни, че ремонтът ще трябва да почака до пролетта. Предвижда се той да е на обща стойност 780 000 лева.С протекъл покрив ще посрещне своята 140-та годишнина Националната библиотека. Кулминацията на честванията по случая ще бъде следващият понеделник, 10 декември.", "date": "2018.12.05", "title": "Националната библиотека посреща 140-тата си годишнина с протекъл покрив"}
{"url": "https://news.bg/int-politics/vsichki-vanshni-ministri-na-nato-prizovaha-rusiya-da-se-varne-v-dogovora-za-raketite.html", "text": "\"Вече 30 години договорът е основен стълб за сигурността на Европа и трябва да се изпълнява и от САЩ, и от Русия. НАТО се грижи за опазването на мира, никой не желае надпревара във въоръжаването. Всички призовахме Русия да се завърне в този договор.\" Това заяви външният министър Екатерина Захариева във връзка с нарушаването на Договора за премахване на ракетите с малък и среден обсег на действие. Захариева беше на 2-дневна среща на първите дипломати на държавите членки в НАТО.Според министрите нарушаването на договора за ракетите създава значителен риск за евроатлантическата сигурност.Сред темите на дневния ред на срещите бяха още евроатлантическата перспектива пред страните от Западните Балкани, сътрудничеството с Грузия и Украйна, напрежението в и около Азовско море, ситуацията в Близкия изток и Северна Африка, както и мисията на НАТО в Афганистан.Относно западните ни съседки министрите дискутираха по следващите стъпки пред евроатлантическата интеграция на държавите.\"Сътрудничеството между НАТО и ЕС е много важно за Западните Балкани. Регионът е пълен с млади и талантливи хора, които имат ясна проевропейска ориентация. Последователните председателства на Съвета на ЕС: България, Австрия, Румъния и Хърватия, които обявиха региона за приоритет, създават положителна тенденция, но все още има много предизвикателства\", отбеляза Захариева.Тя даде пример на външните министри от НАТО с добрите отношение между България и Македония и п. По думите ѝ само 6 месеца след влизането му в сила, търговският стокообмен между двете страни нараства осезаемо.На срещата външните министри подкрепиха скорошното присъединяване на Република Македония към НАТО.Българският външен министър изрази също ясна подкрепа за изпълнението на Годишната национална програма на Босна и Херцеговина, както и загриженост от ескалацията на .Министрите се срещнаха още със своите колеги от Грузия и Украйна и заедно обсъдиха обстановката в Черно море, Азовско море и Керченския пролив, както и напредъка в реформите и сътрудничеството с двете страни. Грузия и Украйна са ключови партньори за Алианса. Беше отбелязан значителният напредък на Грузия в демократичните реформи, като България изрази силна подкрепа за последващи стъпки на страната в процеса на евроатлантическата интеграция.", "date": "2018.12.05", "title": "Всички външни министри на НАТО призоваха Русия да се върне в договора за ракетите"}
{"url": "https://news.bg/world/es-dogovori-byudzheta-za-2019-g.html", "text": "Европейският парламент и Съветът, подкрепени от Европейската комисия, постигнаха споразумение за бюджета на ЕС за 2019 г., информират от Комисията.Това споразумение ще бъде потвърдено през следващата седмица по време на последната пленарна сесия на Европейския парламент в Страсбург през тази година. ЕС ще продължи да инвестира в растеж и работни места, изследвания и иновации, студенти и младежта - приоритетите на Комисията \"Юнкер\".В съответствие с предложенията на Комисията от юни и ноември 2018 г. ефективното управление на миграцията и външните граници на ЕС ще останат приоритет в бюджета през следващата година.Преговарящите договориха 165,8 милиарда евро поети задължения и 148,2 милиарда евро плащания.Близо половината от парите - 80,5 милиарда евро  - ще са за укрепване на европейската икономика, трудовата заетост и конкурентоспособността. Например, 12,2 милиарда ще отидат за програмата \"Хоризонт 2020\", а 3,8 милиарда евро ще подкрепят инфраструктурната мрежа. 57,2 милиарда евро през Европейски структурни и инвестиционни фондове ще помогнат за намаляване на икономическата пропаст между страните членки.ЕС ще подкрепи младите хора по няколко различни начина. 2,8 милиарда евро ще бъдат отделени за \"Еразъм\" - програмата на ЕС за подпомагане на образованието, обучението, младежта и спорта в Европа. Европейският корпус за солидарност ще открие възможности за доброволчество или работа по проекти в родните държави или чужбина със 143 милиона евро.Европейските фермери ще бъдат подпомогнати с 59 милиарда евро.", "date": "2018.12.05", "title": "ЕС договори бюджета за 2019 г. "}
{"url": "https://news.bg/energy/energiynata-borsa-obyasni-pred-petkova-i-biznesa-pazarniya-printsip-na-toka.html", "text": "Министърът на енергетиката Теменужка Петкова и зам.-министрите Красимир Първанов и Жечо Станков обсъдиха с представители на бизнеса цените на електроенергията на свободния пазар. Повод за дискусията е притеснението от страна на индустриалните консуматори, че през последните дни цената на търгуваната на борсата електроенергия се е повишила необосновано.По данни на БНЕБ средната цена на пазар \"ден напред\" от началото на годината досега е около 40 евро.За сравнение в Румъния е 45 евро, в Унгария - 50 евро, а в Гърция - 60 евро.Според анализа на борсата поскъпването през последните дни се дължи на повишени количества по оферти \"купува\" на търговски участници на пазара.", "date": "2018.12.05", "title": "Енергийната борса обясни пред Петкова и бизнеса пазарния принцип на тока "}
{"url": "https://news.bg/regions/fandakova-i-krib-boryat-zaedno-mrasniya-vazduh.html", "text": "Представителите на големия бизнес в България подкрепят мерките за подобряване на качеството на въздуха, предложени от Столичната община. Това стана ясно на проведената днес среща с кмета Йорданка Фандъкова.От работодателските организации се съгласиха с искането да се въведат стандарти за въглищата и брикетите с високо съдържание на сяра и те да не се продават за битово отопление.По думи на Фандъкова въглищата с високо съдържание на сяра замърсяват най-много, а топлят малко.Стандартът за въглищата беше разработен от Министерството на околната среда и водите по предложение на Столичната община и в момента се разглежда от депутатите в Народното събрание.Представителите на бизнеса одобриха и предложението на кмета за въвеждане на екостикери, които да отразяват екологичния стандарт на всички автомобили.Директорът на \"Сименс\" Боряна Манолова заяви, че тяхната политика също  и велосипеди за пътуванията си в града.Бизнесът подкрепи идеята за разширяване на пешеходните зони в централна градска част и предложи изграждане на буферни паркинги с публично-частно партньорство.Представителите на големия бизнес в България одобряват мерките за подобряване на качеството на въздуха.Конфедерацията на работодателите и индустриалците в България и Столичната община ще организират кръгла маса, на която да бъдат обсъдени политиките за подобряване на качеството на въздуха, за които трябва да се търси подкрепата както на други институции, така и на бизнеса и гражданите.Кметът подчерта, че е важно да продължи устойчивото развитие на града и увери, че през последните години основните приоритети са екологията и чистотата.От своя страна изпълнителният директор на КРИБ Евгени Иванов увери, че работодателите и общината работят в една посока и са много добри партньори.", "date": "2018.12.05", "title": "Фандъкова и КРИБ борят заедно мръсния въздух"}
{"url": "https://news.bg/health/nay-silnoto-orazhie-sreshtu-hiv-e-informiranostta.html", "text": "Предизвикателствата, свързани с ХИВ, в световен мащаб са свързани с организацията на отделните държави как да намалят броя на новозаразилите се, подобряването и увеличаването на тестването и диагностиката, както и бърз достъп до медикаментозно лечение.Това заяви за news.bg директорът на Националния център по заразни и паразитни болести проф. Тодор Кантарджиев на семинар за състоянието на епидемиелогията на ХИВ/СПИН у нас и в глобален мащаб.\"В рамките на три до шест месеца държавите трябва да се погрижат в кръвта на пациентите апаратурно да не може да се докаже вирус. Тогава пациентът няма да развива заболявания и няма да заразява други хора\", подчерта Кантарджиев.Разяснителната работа в обществото е най-важният начин за контрол на ХИВ епидемията.Последни данни сочат, че около 1400 са манипулираните пациенти у нас, инфектирани с ХИВ. Малка част от тях носят т.нар. \"вирусна супресия\" и не са заразни за своите сексуални партньори.Кантарджиев призовава за разумно поведение и използване на стерилни игли и спринцовки. Най-често това се отнася за употребата на венозни наркотици.\"Допуснем ли наркоманите, които ползват венозни наркотици, да се изпозаразят, ще бъде много голям проблем\", категоричен е той.По думите му други европейски държави в рамките на шест месеца са допуснали епидемии със стотици хиляди болни.Според Кантарджиев контрол върху епидемията може да се осъществи и чрез използване на лубриканти и презервативи при полови контакти.Той е категоричен, че хората, които преценят собственото си поведение като рисково, трябва да предприемат изследване.Директорът подчерта, че в момента в Националния център по заразни и паразитни болести тече безплатна кампания за изследване за полово предавани болести на млади хора до 40-годишна възраст.\"България е сред държавите с малко разпространение на СПИН, но това е нещо, което не бива да ни притъпява вниманието и усилията\", предпазлив е Кантарджиев.Той изтъкна, че лечението от държавния бюджет е много скъпо, затова трябва да правим всичко възможно да има по-малко болни.Повече от половината от заразените с ХИВ в Европа се диагностицират късно, което прави невъзможно прилагането на терапия, стана ясно от представените анализи.За 2017 година 21.7 милиона души в света са имали достъп до антиретровирусна терапия, а 1.8 милиона е броят на новозаразените.Наблюдава се спад от 51% от 2005 година насам на смъртните случаи, свързани със СПИН.По отношение антиретровирусната терапия Кантарджиев коментира, че развитието е налице, защото приемът на медикаменти е сведен до малко взимания на малки количества.\"Към момента лечението се провежда през целия живот на пациента. Търсят се средства, които да доведат до унищожаване на вируса\", обясни Кантарджиев.По думите му засега такива случаи са единични и се осъществяват чрез трансплантации на стволови клетки, което прави процесът рядък и изключително труден.", "date": "2018.12.05", "title": "Най-силното оръжие срещу ХИВ е информираността"}
{"url": "https://news.bg/world/rusiya-predupredi-kipar-da-ne-dopuska-voenni-bazi-na-sasht.html", "text": "Русия предупреди кипърските власти да не допускат американски военни на територията си. Москва подчерта, че ако бъде допуснато, Русия ще отговори и резултатът ще е \"опасни и дестабилизиращи последствия\" за средиземноморския остров, информира \"Ройтерс\".Говорителят на Министерството на външните работи на Русия Мария Захарова заяви, че Москва е наясно с \"антируските планове\" за откриване на бази с американски войници на острова.\"\", каза тя.Към момента няма коментар от Вашингтон.Захарова отбеляза, че американска делегация е инспектирала потенциални места за базите. Освен това, по думите й, Вашингтон води интензивни преговори с Никозия за разширяване на военното сътрудничество.Кипърски медии съобщават, че наскоро островът е назначил военно аташе във Вашингтон.Захарова поясни, че Русия многократно е предупреждавала кипърските власти да не позволяват островът да се милитаризира.", "date": "2018.12.05", "title": "Русия предупреди Кипър да не допуска военни бази на САЩ"}
{"url": "https://news.bg/world/feysbuk-prodalzhava-da-dava-informatsiya-za-svoi-potrebiteli-na-treti-strani.html", "text": "Британски депутати публикуваха вътрешни документи на \"Фейсбук\", които показват, че социалната мрежа е дала на определени компании специален достъп до информация на свои потребители, информира \"Ройтерс\".Това е направено от американската компания дори и след обещанието да се ограничи подобен достъп за трети страни, предимно приложения.Информацията, публикувана днес, е придобита от Six4Three - технологична компания, която разработва приложения. В момента тя води съдебен спор с \"Фейсбук\".\"\", обяви говорител на американската компания.", "date": "2018.12.05", "title": "\"Фейсбук\" продължава да дава информация за свои потребители на трети страни"}
{"url": "https://news.bg/bulgaria/balgariya-poluchava-4-4-mlrd-leva-ot-byudzheta-na-es-za-2019-g.html", "text": "България получава 4,4 милиарда лева европейски средства от бюджета за 2019 г. Това съобщи българският евродепутат от ГЕРБ/ЕНП Андрей Новаков.Новаков, който е част от преговорния екип, обяви, чеТова се случи след последния кръг от извънредни преговори в Брюксел, продължили безпрецедентно дълго.\"\", заяви Новаков след края на преговорите.\"В резултат на бюджет 2019 на ЕС страната ни очаква да получи 1.5 млрд. лв. за инфраструктура, както и над 1.5 млрд. лв. директни плащания за фермерите. Само за периода 2014-2018 г. страната ни е получила над 6.8 млрд. лв. директни плащания към фермерите, а за периода 2019-2020 г. очакваме още над 3 млрд. лв.\", допълни Новаков.По думите му очакваните междинни плащания по Програмата за развитие на селските райони ще възлязат на над 1 млрд. лв., а очакваните средства по Европейския социален фонд и Инициативата за младежка заетост ще достигнат допълнителни 342 млн. лв.Преговорите по бюджет 2019 на Съюза бяха в застой до днес, след като помирителните срещи през ноември приключиха без резултат. Процедурата доведе до втори проект на бюджет от страна на Европейската комисия (ЕК), а липсата на споразумение по-рано днес щеше да доведе до забавяне с месеци на директните плащания за фермерите и невъзможност за осигуряването на 400 хил. по програма \"Еразъм+\".", "date": "2018.12.05", "title": "България получава 4,4 млрд. лева от бюджета на ЕС за 2019 г."}
{"url": "https://news.bg/politics/vmro-prizovava-deputatite-da-se-obedinyat-sreshtu-paketa-mobilnost.html", "text": "Народните представители от ВМРО призовават всички партии в парламента да изразят обща позиция, а Народното събрание да излезе с декларация по предлагания пакет \"Мобилност\", известен и като закона \"Макрон\".Според патриотите предложенията по пакета \"Мобилност\" ще ощетят българското семейство, тъй като автомобилният транспорт у нас осигурява около 17% от БВП на България и дава прехрана на поне 150 хиляди български семейства.\"Виждаме как Франция и Германия налагат силово своите интереси и желаят да откраднат тези шофьори и да фалират българските фирми\", категорични са те.По думите им това е нагъл опит за унищожаване и кражба на българския бизнес чрез законодателството на Европейския съюз, извършван от правителствата на Франция и Германия.От патриотичната формация са убедени, че българското правителство трябва да се противопостави остро на приемането на това законодателство.Те предлагат още и да се използва възможността да наложи вето на важно за Германия или Франция решение, каквото и да е то.Заместник-председателят на ВМРО Искрен Веселинов коментира в профила си във \"фейсбук\", че пакетът \"Мобилност\" трябва да бъде отхвърлен, защото е вреден.По думите му изплува политика на нов тип империализъм - демографското ограбване на бедните от богатите нации.Веселинов е на мнение, че се потъпква фундаменталният принцип на свободния пазар, за да се разбие един бизнес.Той е категоричен, че трябва да се покаже, че ЕС е обединение на равноправни нации, а не колониален проект.От своя страна българският евродепутат Ангел Джамбазки заявява, че ВМРО подкрепя и ще помогне при организирането на всеки един справедлив протест пред ЕП и ЕК.Той настоява българското правителство да излезе с ясна и недвусмислена позиция по темата.Припомняме, на 4 декември ЕС прие споразумението за международните пътни превози. То бе отчетено като постигнат компромис за реформата в международните пътни превози. До неговото приемане се стигна след 14-часови преговори в Брюксел.По-рано днес презвозвачи обявиха, че След това евродепутатът ГЕРБ/ЕНП Андрей Новаков заяви пред БНР, че ", "date": "2018.12.05", "title": "ВМРО призовава депутатите да се обединят срещу пакета \"Мобилност\""}
{"url": "https://news.bg/regions/puskat-traseto-ot-kresna-do-sandanski-po-am-struma.html", "text": "Пускат трасето от Кресна до Сандански по магистрала \"Струма\", съобщи Нова телевизия.Така пътуването до границата с Гърция ще става по-бързо и безопасно.В момента се полага последният слой асфалт върху 24-километровата отсечка. Поставят се маркировка и осветление.В новия участък са вложени над 240 милиона лева.", "date": "2018.12.05", "title": "Пускат трасето от Кресна до Сандански по АМ \"Струма\""}
{"url": "https://news.bg/regions/59-godishen-grak-e-nameren-martav-v-gorna-oryahovitsa.html", "text": "59-годишният гръцки гражданин е намерен мъртъв под улично стълбище в Горна Оряховица, информира БНР. Няма следи от насилие.Мъжът е водил скитнически начин на живот. Пребивавал в центъра за временно настаняване \"Промяна\" към Евангелската църква в града.Бил е агресивен и тежко болен, а преди три дни сам е напуснал центъра.Петър Благинов от центъра обяснява, че е потърсено семейството му, но то е отказало да поеме грижите за своя роднина.По думите му, днес е било планирано от приюта да го закарат до Гърция, той е починал. Случаят е поет от Окръжната прокуратура.За последния месец това е втори смъртен случай с бездомник в региона.", "date": "2018.12.05", "title": "59-годишен грък е намерен мъртъв в Горна Оряховица"}
{"url": "https://news.bg/world/opek-i-rusiya-blizo-do-oryazvane-proizvodstvoto-na-petrol.html", "text": "Страните членки на Организацията на страните износителки на петрол (ОПЕК) и Русия са близо до споразумение за намаляване производството на петрол от следващата година, въпреки че президентът на САЩ , информира \"Ройтерс\".Утре ОПЕК ще проведе среща във Виена, а в петък ще проведе разговори със съюзници като Русия. Саудитска Арабия, реалният лидер на ОПЕК, намекна за необходимостта от намаляване на производството на петрол заради опасения от пренасищане на пазара, но Москва е против голямо орязване.\"\", каза министърът на петрола на Оман Мохамед бин Хамад ал Руми пред журналисти след среща на министерска комисия, в която влизат Саудитска Арабия, Русия и няколко други производителя.Той добави, че все още се обсъжда точното количество. Като базови стойности за съкращаването на производството ще се вземат тези от септември или октомври 2018 г. и ще продължи от януари до юни.Двама делегати от ОПЕК заявиха, че руският енергиен министър Александър Новак е отлетял за Москва, за да получи окончателно съгласие от президента Владимир Путин.Саудитска Арабия иска ОПЕК и съюзниците им да намалят производството на петрол с най-малко 1,3 милиона барела на денонощие или 1,3% от световното производство. Рияд иска от Москва да допринесе с намаляване производството на петрол с най-малко 250 000 - 300 000 барела на денонощие, но Русия настоява количеството да е наполовина, обявиха източници.ТАСС отбелязва, позовавайки се на източник от ОПЕК, че организацията и съюзниците им обсъждат идеята за намаляване на производството през следващата година чрез връщане на производствените квоти, договорени през 2016 г. Подобен ход би означавал орязване на производството с повече от 1 милион барела на денонощие.Саудитска Арабия, Русия и ОАЕ увеличиха производството от юни, след като Тръмп призова за по-голямо производство, за да се компенсира по-ниският ирански износ заради санкциите на САЩ.Петролните цени се сринаха с почти 1/3 от октомври до 62 долара за барел, след като Саудитска Арабия увеличи производството заради спада на иранския износ.По-рано днес Тръмп написа, че светът не иска по-високи цени.", "date": "2018.12.05", "title": "ОПЕК и Русия близо до орязване производството на петрол"}
{"url": "https://news.bg/world/shotlandskiyat-parlament-othvarli-sdelkata-na-mey-za-brekzit.html", "text": "Шотландският парламент прокара предложение, с което отхвърля договореното от премиера на Великобритания споразумение с ЕС за Брекзит, както и сценарий напускане на Общността без сделка, информират \"Гардиън\" и \"Ройтерс\".92-ма срещу 25 депутати, Шотландската национална партия, Лейбъристката партия, либералдемократите и Зелените, се обединиха срещу плана на премиера за Брекзит.Символичното гласуване не беше подкрепено от консерваторите. То няма да окаже пряко влияние върху дебата в британския парламент, където на 11 декември ще бъде гласувана сделката с ЕС.Шотландският министър за Брекзит Майкъл Ръсел заяви, че гласуването е резултат от \"уникално сътрудничество\" между всички партии в парламента. Според него това потвърждава позицията им, че все още е възможно да се остане в ЕС.От друга страна говорителят на Консервативната партия в Шотландия подчерта, че планът на Мей ще позволи на шотландските рибари да напуснат \"мразената Обща политика в областта на рибарството\".Подобен вот имаше и в парламента в Уелс.Тереза Мей предупреди, че ако планът й бъде отхвърлен, това ще означава Брекзит без споразумение.", "date": "2018.12.05", "title": "Шотландският парламент отхвърли сделката на Мей за Брекзит"}
{"url": "https://news.bg/politics/deputatite-ot-pravnata-komisiya-se-izplashiha-da-si-zamrazyat-zaplatite.html", "text": "Депутатите от правната комисия се изплашиха да си замразят заплатите и да си наложат санкции срещу нерегистрация при поименната проверка.Измененията в правилника за работата на НС бяха внесени от социалистите, които искат депутатите да си замразят заплатите.Второто предложение е на Данаил Кирилов, което той отправи в пленарна зала миналата седмица. Той се закани да дисциплинира червените като им наложи глоба от 750 лева при неоснователно отсъствие.ХамидХамид обаче подчерта, че тези промени трябва да се отложат, защото нямало да стигне времето, тъй като комисията трябва да се заеме с промените в Изборния кодекс. Наред с глобата, разстрел трябва да има, пошегува се депутатът от ДПС Хамид Хамид. Партията му също подготвяла изменения в парламентарния правилник. И патриотите подкрепиха отлагането на тази точка от дневния ред.Крум Зарков от БСП пък възропта срещу внесеното ново \"безумно\" предложение на ГЕРБ, защото така се правел опит да се \"затапи\" темата, поставена от БСП.Председателят на правната комисия Данаил Кирилов се почувства засегнат от думите на червения депутат, че е внесъл безумно предложение. Зарков се извини.Йордан Цонев от ДПС пък поиска справка за заплатите на евродепутатите и на германските депутатите спрямо минималната работна заплата.В крайна сметка измененията в правилника бяха отложени.", "date": "2018.12.05", "title": "Депутатите от правната комисия се изплашиха да си замразят заплатите"}
{"url": "https://news.bg/health/plovdivska-bolnitsa-ne-mozhe-da-izpishe-patsienti-nyama-kade-da-otidat.html", "text": "Пловдивска болница не може да изпише пациенти, защото те нямат роднини, при които да отидат, съобщиха от телевизия On Air.За неразрешимия казус сигнализирали юристи от Университетската болница за активно лечение \"Свети Георги\" в града.Става въпрос за двама пациенти на Клиниката по нервни болести. Те били настанени там още през септември. До момента обаче болничният им престой продължава, защото нямат близки, които да ги приемат.Проблем е и недостигът на места в различни социални институции. Единият от пациентите, който е лекуван заради исхемичен инсулт, е останал 3 месеца след изтичане на клиничната пътека, докато извънредният престой за другия е 2 месеца.Това предполага големи загуби за болницата, тъй като всеки ден престой в отделението струва около 100 лева на пациент.От УМБАЛ \"Свети Георги\" вече са потърсили съдействие от Дирекция \"Социално подпомагане\" за настаняване на пациентите в подходяща институция.", "date": "2018.12.05", "title": "Пловдивска болница не може да изпише пациенти, няма къде да отидат"}
{"url": "https://news.bg/society/sofiyantsi-protestirat-s-maski-pred-obshtinata.html", "text": "Столичани излязоха на протест с маски пред общината заради мръсния въздух, информира bTV.Десетки възмутени софиянци призовават общината да признае проблема с въздуха, както и да предприемат незабавни мерки.Според един от протестиращите трябва да има санкции срещу горенето на опасни битови отпадъци и поощрителни мерки за по-удобен безплатен градски транспорт.Председателя на Столичния общински съвет Елен Герджиков заяви, че поемат ангажимент да чуят всички разумни предложения и да приемат промени в механизма.От общината посочиха, че още 22 станции за измерване на чистотата на въздуха ще бъдат разположени в София до края на годината.Пред БНТ столичният кмет Йорданка Фандъкова подчертава, че се е запознала с исканията на протестиращите, като според нея програмата на общината съвпада с исканията на хората, просто трябва да време те да бъдат реализирани. Според фармацевти, последната седмица има значителен ръст на купените антисмог маски. Те отбелязват, че заради по-ниската цена хората предпочитат хирургичните маски, но от тях няма ефект.Фармацевтите съветват при високо ниво на вредните вещества във въздуха, задължително да поставим шал или маска на лицето си.", "date": "2018.12.05", "title": "Сoфиянци протестират с маски пред общината"}
{"url": "https://news.bg/euronews/ek-vseki-mesets-sledi-za-prilaganeto-na-kodeksa-sreshtu-falshivite-novini.html", "text": "Европейската комисия ще прави ежемесечен мониторинг на предприетите в сферата на саморегулацията мерки за ограничаването на фалшивите новини до изборите за ЕП през пролетта на 2019 година.Днес българският еврокомисар по цифровата икономика и общество Мария Габриел представи плана за действие на Комисията за борба с дезинформацията онлайн. На пресконференцията тя заяви, че е необходимо да се положат всички възможни усилия за предотвратяването на намеси на предстоящите евроизбори.В плана за действие се предвижда да се създаде система за ранно предупреждение, както и ежемесечен мониторинг за прилагането на . Мониторингът ще обхваща всички страни, ангажирали се с Кодекса.Стана ясно и че фалшивите профили във Facebook например са между 60 и 90 милиона, а 3-4% от съдържанието в социалната мрежа е лъжлива информация. Именно ограничаването на тези профили до минимум и ботовете онлайн е един от ангажиментите, които се предвиждат в Кодекса.\"В периода януари - май 2019 мониторингът ще е месечен, съсредоточавайки се върху точно определени индикатори от Кодекса. Целта е да се осигури бързо и ефективно изпълнение на ангажиментите, като Европейската комисия ще провери направеното със съдействието на Европейската група на регулаторите за аудиовизуални медийни услуги (ERGA). Нямаме време за губене, трябва да действаме бързо. Ще продължа да полагам всички усилия, за да се гарантира, че платформите изпълняват своите ангажименти\", заяви Габриел.Тя отново подчерта, че ако предприетите мерки не дадат резултат, ЕК няма да се поколебае да предположи нови мерки, включително и законодателни такива.Планът за действие за борба с разпространението на дезинформация онлайн предвижда и създаването на независима европейска мрежа за проверка на фактите, в която да членуват независими платформи за проверка на фактите (фактчекъри). По думите на Габриел работата на фактчекърите е от съществено значение за справяне с дезинформацията.Тя призова също така държавите членки да положат усилия за подобряване на. В този контекст ще се проведе и Европейска седмица на медийната грамотност през 2019 година.\"Способността за противодействие на дезинформацията се основава и на уменията на гражданите като критично мислене, анализ, медийни умения, което им позволява да вземат информирани решения. Нужни са много усилия в този посока\", посочи още еврокомисарят.Накрая Габриел отбеляза, че правилното и ефективно изпълнение на плана за действие ще допринесе за наличието на прозрачна, разнообразна и надеждна информация в съответствие с европейските ценности и свободи. \"Необходим е всеобхватен подход в борбата с разпространението на дезинформация онлайн, който да включва координирани действия както на национално, така и на европейско равнище\", заключи Габриел.", "date": "2018.12.05", "title": "ЕК всеки месец следи за прилагането на Кодекса срещу фалшивите новини"}
{"url": "https://news.bg/world/kuba-pusna-mobilen-internet.html", "text": "Куба пуска мобилен интернет, съобщава \"Ройтерс\", позовавайки се на държавната телекомуникационна компания ETECSA.От днес кубинци ще имат достъп до интернет през мобилните си телефони.Според осведомителната агенция това е исторически момент за една от най-изолираните държави в Западното полукълбо.Близо половината от 11,2 милиона кубинци имат мобилни телефони, но не всички ще получат достъп до мобилен интернет.От ETECSA обявиха различни пакети - 7 долара за 600 мегабайта за 30 дни и до 4 гигабайта за 30 долара. Без пакет 100 мегабайта ще струват 10 долара.Много кубинци не могат да си позволят мобилен интернет, тъй като средната месечна заплата е 30 долара.До 2013 г. интернетът в Куба беше достъпен само в хотелите за туристите. Но оттогава островната държава откри кафенета с интернет и публични места с Wi-Fi.", "date": "2018.12.05", "title": "Куба пусна мобилен интернет"}
{"url": "https://news.bg/education/den-dva-mrasen-vazduh-nyama-da-razbolee-uchenitsite-spored-valchev.html", "text": "Замърсяването на въздуха за ден-два не водило до заболявания сред подрастващите.Министърът на образованието и науката Красимир Вълчев заяви по време на участието си в образователна комисия, че един или два дни превишение на допустимите нива на фините прахови частици във въздуха няма да провокират заболявания в учениците.Инструкциите, които се дават на училищата в такива случаи, са децата да не бъдат извеждани навън и да не се извършват дейности на открито, изтъкна той.Просветният министър обясни, че има система за София, която не просто регистрира нивата на фините прахови частици (ФПЧ), но и може да прогнозира за три дни напред какви биха били нивата на замърсяване на въздуха. Вълчев уточни, че за утре и вдругиден системата показва, че няма да има превишение на нормите, но за петък такова се очаква.Към рисковите групи деца, например деца с бронхиална астма, той подчерта, че трябва да се подходи с максимална степен на предпазливост. Относно децата, които имат хронични проблеми, Вълчев отбеляза, че те могат да бъдат освобождавани да не ходят на училище, само че това да е по преценка на родителите и след консултации с личния лекар.Въпросът за фините прахови частици ни тревожи нарастващо и той кореспондира със здравето на учениците, алармира просветният министър. Вълчев припомни, че образователното министерство е получило , но, по думите му, такова решение, е крайна мярка.Той обясни, че въпросът за възможните мерки за реакция относно здравето на учениците при дни с високи стойности на замърсяване вече е бил обсъден с Министерство на здравеопазването, НИМХ, Столична община, Столичната районна здравна инспекция и Изпълнителната агенция по околна среда.", "date": "2018.12.05", "title": "Ден-два мръсен въздух няма да разболее учениците според Вълчев"}
{"url": "https://news.bg/politics/tsik-prizna-che-ne-mozhe-da-garantira-sigurnost-za-vot-pri-vseobshto-mashinno-glasuvane.html", "text": "ЦИК призна, че не може да гарантира сигурността на вота при машинно гласуване във всички секции. Управляващите искат Информационно обслужване да изготви устройствата за гласуване. Те искат гаранция за запазване тайната на вота.Депутатите решиха да не объркват избирателите и няма да има номерация в бюлетината. Ще има видеонаблюдение във всяка секция.Машинно гласуване не може да има във всяка секция, според мнозинството. Такова гласуване управляващите предлагат да има в секции с над 300 избиратели. По-рано днес предложиха да няма номерация в бюлетината, за  (б.р. с който ), тъй като той води до изкривяване на вота.Председателката на ЦИК Ивилина Алексиева подчерта, че законопроектът в голяма степен отговаря на позицията на изборната администрация. ЦИК изпитва затруднения с осигуряването на машинно гласуване в някои секции.Затрудненията не са от организационен характер, посочи тя. Не във всички секции можело да се гарантира сигурност на вота.ЦИК иска Информационно обслужване да влезе със специален статут при обработката на резултатите в Изборния кодекс, както е с печатницата на БНБ. По-дълги срокове за тестване на машинния софтуер иска още изборната администрация.За местните избори ЦИК се притеснява, че при машинен вот избирателите могат да се объркат, защото освен за кмет, гласуват и за общинари. А за електронното гласуване ЦИК иска то да се обвърже с електронната идентификация. Комисията може да въведе бюлетини без номерация.Изборният кодекс трябва да се променя само, за да се повиши честността, настоя социалистът Крум Зарков. Има смисъл от машинното гласуване, по думите му като доказателство за това бил интересът към него.Червеният депутат недоумява защо герберите се отказват от машинното гласуване. Не било приемливо да се угажда на ЦИК.ЦИК прилага закона, а не обяснява как не може да бъде приложен, недоволен е Зарков.За Десислава Атанасова от ГЕРБ левицата живее в паралелна държава. Не знам дали промяната на ръководството на БСП дава отражение върху цялостната политика и мнението върху дадени въпроси, недоумява тя. Би трябвало да оставим политиканстването на страна и да взимаме решения за изборния процес, които да гарантират правата на гражданите, настоя Атанасова като припомни, че тя е защитавала машинния вот.", "date": "2018.12.05", "title": "ЦИК призна, че не може да гарантира сигурност за вот при всеобщо машинно гласуване"}
{"url": "https://news.bg/health/zaraboti-parviyat-portal-za-sotsialno-znachimi-zabolyavaniya-u-nas.html", "text": "Платформата се казва \"Портал на пациента\". В нея се обединява информация за най-разпространените заболявания у нас.\"Новата интернет платформа предоставя полезна за пациентите информация за различни заболявания и състояния в областите кардиология, диабет, щитовидна жлеза, онкология, неврология и ревматология\", заяви авторът на идеята Владимир Томов от фондация \"В помощ на здравето\".Материалите са подготвени от специалисти на достъпен и разбираем за пациентите език, увери той.Порталът дава информация за конкретните състояния, в повечето случаи  на хронични заболявания.Порталът предлага информация и полезни съвети и за близките на болни хора, които се грижат за тях. Той е отворена система и ще продължи да се обновява и допълва, уверяват авторите.Припомняме, през 2009 г. бе съобщено, че .", "date": "2018.12.05", "title": "Заработи първият портал за социално значими заболявания у нас"}
{"url": "https://news.bg/politics/balgarin-vitseprezident-v-google-stava-pocheten-konsul-v-silitsievata-dolina.html", "text": "Българинът Богомил Балкански, който е вицепрезидент в Google, става почетен консул в Силициевата долина.С решение на правителството Балкански ще бъде назначен за почетен консул в Сан Франциско с консулски окръг, обхващащ територията на Силициевата долина, щата Калифорния, пишат от пресслужбата на Министерски съвет.Балкански е предложена е бил предложен за почетен консул от българската общност в Силициевата долина.Балкански живее в САЩ от 1991 година. Той е вицепрезидент в Google, където играе важна роля за разработването на нови продукти и ръководи екипите за маркетинг, продажби и обслужване на клиенти.Балкански е инвеститор в български стартиращи софтуерни компании, както и във фондове за рискови инвестиции в технологични компании в Силициевата долина и в България.", "date": "2018.12.05", "title": "Българин вицепрезидент в Google става почетен консул в Силициевата долина"}
{"url": "https://news.bg/crime/ostaviha-v-aresta-zhena-maltretirala-maloletniya-si-sin.html", "text": " Съдът във Враца остави за постоянно в ареста жена, измъчвала децата си.Жестоката майка е обвинена, че е причинила лека телесна повреда на малолетния си син, както и че е оставила децата си без надзор и родителски грижи.В апартамент в ж.к. \"Сениче\" във Враца обвиняемата П.Г. системно нанасяла удари с пръчка по тялото на петгодишния си син и със сила стъпвала по пръстите на краката му. Заради уврежданията, които нанесла собствената му майка, се наложила ампутация на фаланги на пръстите на двата долни крайника на детето.Освен това подсъдимата неколкократно оставяла петте си деца без надзор и грижа, с което създавала опасност за тяхното физическо, душевно и морално развитие.Престъпните деяния, заради които жената била привлечена в съда, били извършени между 2012 г. и 2013 г. Тогава тя била обявена за издирване и срещу нея е била издадена Европейска заповед за арест.След като жената била открита в град Петърч, община Костинброд, тя била задържана.", "date": "2018.12.05", "title": "Оставиха в ареста жена, малтретирала малолетния си син"}
{"url": "https://news.bg/world/mediynata-svoboda-udari-10-godishno-dano.html", "text": "Медийната свобода удари 10-годишно дъно, показва доклад, цитиран от \"Политико\".Свободата на изразяване и свободното предаване на информация достигна най-ниското си ниво по света за последното десетилетие. Полша, Хърватия, Румъния, Русия и Унгария са сред виновниците.Неправителствената организация \"Член 19\", която е  отбелязва, че упадъкът е в резултат на ограничаването на медийната свобода в световен мащаб и увеличаването на авторитарните политики. Организацията подчертава факта, че 78 журналисти и 312 правозащитници са убити по света през 2017 г., и 326 журналисти са вкарани в затвора.Според изследването глобалната свобода на изразяване е особено ограничена през последните три години, включително и в страни членки на ЕС.\"Член 19\" като пример дава Полша, където независимите журналисти и медии са сплашвани и държавните медии са под контрола на правителството.В проучването се подчертават инциденти, включително с коментар на бившия премиер на Словакия Роберт Фицо, който е нарекъл медиите \"мръсни антисловашки проститутки\" и \"идиотски хиени\", и президентa на Чехия Милош Земан, който се появи на пресконференция с Унгария се посочва като \"все по-самовластна\" след \"прокарването на едни от най-репресивните закони в Европа срещу неправителствени организации\" през 2017 г.Упадъкът на медийната свобода в САЩ e много притеснително развитие. В Русия \"\", откакто Владимир Путин се върна в президентството през 2012 г.", "date": "2018.12.05", "title": "Медийната свобода удари 10-годишно дъно"}
{"url": "https://news.bg/regions/oshte-20-000-lv-globa-poluchi-operatorat-na-smetishteto-v-ruse.html", "text": "Регионална инспекция по околната среда и водите в Русе наложи на оператора на депото в града санкция в размер на 20 000 лв., съобщи БНР. Причината е възникналия пожар през ноември.Припомняме, че на 15 ноември, , тъй като е допуснал да възникне пожар и по този начин е бил замърсен въздуха на областния град.Инцидентът е станал първоначално на 50 кв. метра едновременно от четири страни и се е разраснал до 15 дка.Неправилната експлоатация и допуснатият пожар са нарушения на Закона за управление на отпадъците, за което фирмата е санкционирана.На 10 ноември, .Кметът на Русе Пламен Стоилов коментира тогава случая, като заяви че причината за възникналия пожар е самозапалване на сметищния газ.Стоилов обаче тълкува, че разрастването на огъня е станало заради лошата работа на пожарникарите.", "date": "2018.12.05", "title": "Още 20 000 лв. глоба получи операторът на сметището в Русе"}
{"url": "https://news.bg/world/avstriya-zabranyava-naylonovite-torbichki-ot-2020-g.html", "text": "Правителството на Австрия одобри забрана за повечето полиетиленови торбички, която ще влезе в сила от началото на 2020 г., информира АП.Според инициираното законодателство дясноцентристкото правителство планира да забрани всички пликчета, които не са напълно разградими. Също планира да забрани микропластмасови частици в козметиката и препаратите за почистване, ако ЕС не излезе с решение по въпроса преди 2020 г.Правителството подчерта, че планираната забрана ще премахне между 5 000 и 7 000 тона пластмасови отпадъци всяка година. Пояснява се, че Австрия налага по-строги мерки в сравнение с изискванията на ЕС. Виена се присъединява към Франция и Италия, които въвеждат забрана на найлонови торбички, които не са биоразградими.", "date": "2018.12.05", "title": "Австрия забранява найлоновите торбички от 2020 г. "}
{"url": "https://news.bg/int-politics/kitay-ne-iska-yadreniyat-dogovor-sasht-rusiya-da-e-mnogostranen.html", "text": "Китайското външно министерство е против превръщането на ядрения договор между САЩ и Русия - ИНФ в многостранен договор. Говорителят на министерството Генг Шуанг настоя, че ИНФ е \"договорен от СССР и САЩ\", а Китай не възнамерява да се присъедини към него, въпреки забележките на президента на САЩ Доналд Тръмп, че Пекин също трябва да бъде част от споразумението.\"Договорът за ИНФ е играл винаги важна роля за облекчаването на международните отношения, напредъка в процеса на ядрено разоръжаване и поддържането на глобален стратегически баланс и стабилност. Все още е много важен днес. Едностранното оттегляне от него ще доведе до негативно въздействие на много фронтове\", коментира китайският говорител на пресконференция.\"Международната общност напълно знае, че това, което САЩ казват или правят, е мотивирано от личен интерес, а САЩ прилагат многостранни правила по селективен начин\", допълва Шуанг.\"По отношение на статута и ролята на Китай в международната общност, ние продължавахме да подчертаваме, че Китай винаги ще бъде част от архитектите за световен мир, допринасящ за глобалното развитие и пазител на международния ред\", коментира говорителят на китайското външно министерство.В понеделник Тръмп заяви, че може да сложи край на продължаващата \"мащабна и неконтролируема надпревара във въоръжаването\" в сътрудничество със своите руски и китайски колеги Владимир Путин и Си Дзинпин.В края на свое изявление през октомври, Тръмп посочва, че Китай трябва да бъде част от договора за ИНФ. Руският посланик в Съединените щати Анатолий Антонов по-късно заяви, че договорът трябва да включва не само Пекин, но и държави от НАТО, \"главно Франция и Обединеното кралство\".Договорът, който предвижда унищожаването на всички крилати или наземни балистични ракети с обхват и между 310 и 3 400 километра е подписан през 1987 г. от съветския лидер Михаил Горбачов и от тогавашния президент на САЩ Роналд Рейгън.Договорът подписан тогава, предполага, че споразумението е с неограничена продължителност, като всяка от страните може да го напусне едва след като предостави съществени доказателства за нарушенията на другата страна.", "date": "2018.12.05", "title": "Китай не иска ядреният договор САЩ-Русия да е многостранен "}
{"url": "https://news.bg/world/severnoirlandtsite-besni-sporazumenieto-na-mey-e-nepriemliva-ikonomicheska-ludost.html", "text": "Демократичната юнионистка партия обяви, че показва, че \"мрежата за сигурност\" е \"напълно неприемлива и икономическа лудост\" заради влиянието върху Северна Ирландия, пише \"Гардиън\".Вчера парламентът \"Мрежата за сигурност\" има за цел да избегне \"твърда\" граница между Северна Ирландия и Ирландия.В съобщението на партията се казва, че Северна Ирландия остава в митническия съюз на ЕС и ще прилага правилата на съюза, а също така евросъдът ще продължи да има юрисдикция относно прилагането на тези правила.Следователно стоките от Великобритания към Северна Ирландия ще бъдат предмет на митническо деклариране, отбелязва северноирландската партия.Северна Ирландия ще остане в единния пазар за стоки и под митническия режим на ЕС, и ще изпълнява и прилага съответните правила и стандарти, което открива регулаторно различие в бъдеще.Според Демократичната юнионистка партия отражението, посочено от генералния прокурор, ще е издигане на вътрешни икономически и търговски бариери във Великобритания.", "date": "2018.12.05", "title": "Северноирландците бесни, споразумението на Мей е „неприемлива икономическа лудост”"}
{"url": "https://news.bg/bulgaria/osnoven-remont-na-17-viadukta-po-am-hemus-i-am-trakiya.html", "text": "С над 143 млн. лева се ремонтират 17 виадукта на АМ \"Хемус\" и АМ \"Тракия\" през тази и следващата година, съобщиха от пресцентъра на Министерството на регионалното развитие и благоустройството.Съоръженията не са обновявани, откакто са построени преди повече от 30 години. Това съобщи министърът на регионалното развитие и благоустройството Петя Аврамова при инспекцията на заключителния етап от ремонта на виадукта при тунел \"Витиня\" на АМ \"Хемус\" в посока София.Аварийният ремонт на съоръжението се наложи заради изключително тежкото му състояние, каза председателят на Управителния съвет на Агенция \"Пътна инфраструктура\" инж. Светослав Глосов. Той напомни, че през миналата година беше ремонтирано съоръжението в посока Варна.Очаква се ремонтът да завърши до края на седмицата, ако няма влошаване на времето. Утре започва монтажът на мантинели и полагането на шумяща маркировка. Министърът напомни, че виадуктът при 33-ти км на АМ \"Хемус\" е строен преди повече от 30 години и почти всички съоръжения, които са с такъв дълъг период на експлоатация, имат нужда от основен ремонт. Целта е да се осигури безопасността на пътуващите.Продължават ремонтите на останалите съоръжения по АМ \"Хемус\". За някои от тях остава само монтажът на ограничителни системи, за да бъдат пуснати в движение. За други има частични ограничения. Трети ще бъдат открити през зимния период, но ремонтът им ще продължи напролет, каза още инж. Глосов и като пример даде виадукт \"Коренишки дол\".В момента се ремонтират устоите на съоръжението, които са високи над 90 м. Стремежът на Агенция \"Пътна инфраструктура\" е ремонтът на тези съоръжения по АМ \"Хемус\" да завърши през следващата година.През 2019 г. ще продължи ремонтът на тръбата за София на тунел \"Витиня\", който има конструктивни дефекти поради експлоатацията му. Ще бъде реновирана и анкерната стена над стария път. Инж. Глосов обясни, че това ще бъде най-затрудненият участък за движение догодина, но ремонтът е необходим заради безопасността.Тунелът ще бъде приведен в съвременен вид, който отговаря на европейските изисквания. Предстои конструкторите да вземат решение дали е възможно временно да се пусне движението през тунела до началото на ремонтните дейности.Предстои рехабилитация и на тръбата за София на тунел \"Ечемишка\". Тя обаче е в по-добро състояние и там ремонтът ще бъде по-лек, предвиждат от АПИ. Ще бъдат монтирани системи за оповестяване, вентилация и пожарогасене.\"Правим всичко възможно, за да осигурим безопасността на съоръженията, въпреки че ни упрекваха, че не правим нищо по тях. Виждате - работи се усилено\", заяви председателят на Управителния съвет на АПИ.В средата на ноември приключи ремонтът на фугите на мостовото съоръжение при 9-ти км на АМ \"Хемус\", в района на с. Яна. В заключителен етап са възстановителните дейности по долното строене на 6 виадукта на АМ \"Хемус\" - при 33-ти км (съоръжението при тунел \"Витиня\" в посока София), при 36-ти километър (виадукт \"Коренишки дол\") и на три по-малки виадукта при 37-ми км и при 51-ви км (виадукт \"Разлив\"). Предвижда се строителните дейности на тях да завършат до средата на декември.През следващата година ще продължи ремонтът на съоръжението при 19-ти км (виадукт \"Потоп\"). На АМ \"Хемус\" на територията на област Шумен бяха обновени две съоръжения - жп надлез при 364-ти км и надлез над пътя Каспичан - Енево.На \"Тракия\" се ремонтират 7 виадукта - при 13-ти км, при 15-ти км, при 17- ти и 18-ти километър (в района на село Крушовица), 20-ти км, 37-ми и 38-ми км (в района на Ихтиман). Работата на съоръженията при 37-ми 38-ми километър завършва до края на годината, а на останалите ще продължи и през следващата.Приключи обновяването и на моста над река Елшишка при 89-ти км. Ремонтирани са и пътен възел \"Мухово\" при 46-ти км и надлезът при 112-ти км край Цалапица. Мостовите съоръжения по автомагистралите \"Тракия\" и \"Хемус\" се обновяват според график, след като са приоритизирани в реда, по който трябва да бъдат ремонтирани, в зависимост от състоянието им.Строителните дейности по съоръженията ще продължат поне още година и половина. Те са наложителни и не търпят отлагане, защото гарантират сигурността и безопасността на шофьори и пътници, заявиха при инспекцията.Тази година със средства от бюджета на АПИ се ремонтира и виадукт \"Звездица\" при 2-ри километър на АМ \"Черно море\" в района на Варна. Инвестицията е за близо 3 млн. лв. Съоръжението, което е над река \"Звездишка\", е с дължина 400 метра. Очаква се при добро време строителните дейности да завършат до края на годината. Близо 700 хил. лв. са вложени в ремонта на моста над река Ботуня край село Краводер на път I-1 Монтана - Враца. Съоръжението е построено преди повече от 35 години и досега не е било основно ремонтирано. Мостът е с нова пътна плоча, фуги, асфалтова настилка, ограничителни системи, тротоарни блокове и парапети.Над 1 млн. лв. са инвестирани в изграждането на нов мост над р. Чинар дере при 19-км на път III-5802 Тополово - Поройна в област Пловдив, а над 266 хил. лв. са вложени в ремонта на две мостови съоръжения на път II-99 Бургас - Царево, при 20- ти и 43-ти километър. Изгражда се и нов мост над река Искър на третокласния път ІІI-306 Червен бряг - Чомаковци. Съоръжението е с дължина близо 10 метра.Предвижда се нов мост да бъде построен и над река Мелнишка при 11-ти км на път ІІІ-109.", "date": "2018.12.05", "title": "Основен ремонт на 17 виадукта по АМ \"Хемус\" и АМ \"Тракия\""}
{"url": "https://news.bg/politics/agentsiyata-za-horata-s-uvrezhdaniya-startira-rabota-ot-2021-g.html", "text": "Депутатите приеха на второ четене Закона за хората с увреждания.Законопроектът предвижда от 1 януари 2021 г. създаването на Държавната агенция за хората с увреждания, която да осъществява дейности, свързани с изготвяне на индивидуалната оценка на потребностите и координиране на политиката за правата на хората с увреждания.Целта е единната структура да координира изпълнението на .Създава се Съвет за наблюдение, който да гарантира защитата на правата на хората с увреждания и да извършва дейности по насърчаване, защита и наблюдение на прилагането на Конвенцията за правата на хората с увреждания, както и да провежда консултации с представителните организации на и за хора с увреждания.Координацията на органите, имащи отношение към реализацията на правата на хората с увреждания на национално, регионално и местно равнище се налага, заради необходимостта от повишаване на ефективността, както на отделните структури при постигане на общите цели, така и за ефективното използване на ограничените ресурси, с които разполага държавата.Определят се нови форми на подкрепа, идентифицирани чрез индивидуална оценка на потребностите, която изследва свързаните със здравословното състояние на човека с увреждания, функционални затруднения и наличието на бариери при изпълнението на ежедневните и други дейности, както и вида на необходимата подкрепа.Чрез установяване на вида подкрепа, човекът с увреждане се насочва към компетентните институции и организации за реализиране на съответните му права.Новият подход при изготвяне на индивидуалната оценка предвижда същата да се извършва от специализирани отдели към дирекции \"Социално подпомагане\", в чиито функции ще бъде заложено основно да осъществяват тази дейност. Специализираните отдели ще бъдат сформирани от квалифицирани експерти, обучени за работа с хора с увреждания.Имаме един нов закон, който гарантира правата на всички хора с увреждания и им дава нови форми на подкрепа. Това заяви социалният министър Бисер Петков след приемането на Закона за хората с увреждания.Петков е доволен, че за първи път финансовата подкрепа е обвързана с линията на бедност и размера ѝ е определен в самия закон. Само за тази месечна финансова подкрепа, която е диференцирана в 5 групи в бюджета на МТСП за следващата година са предвидени 426 милиона лева, изтъкна той.В закона са предвидени мерки за заетост за хората с увреждания, което е тяхната реална интеграция, обясни Петков.Убеден съм, че с приемането на закона се поставя основата за цялостна реформа на политиката за хората с увреждания, по мнението му.Задоволство изрази и омбудсманът Мая Манолова.Истинската , коментира тя. Каузата на майките на палатките е свързана със Закона за личната помощ, който очакваме депутатите да приемат утре, допълни общественият защитник. Тя се надява на утрешния Никулден да бъдат събрани палатките.", "date": "2018.12.05", "title": "Агенцията за хората с увреждания стартира работа от 2021 г."}
{"url": "https://news.bg/comments/21-neshta-koito-lipsvat-za-da-imame-chist-vazduh.html", "text": "Духна вятър. Хората си отдъхнаха. И общинарите си отдъхнаха. Размина се... До следващия път...Само припомням Големия смог в Лондон от 1952 г., когато загиват около 12 000 човека, а над 100 000 продължават да имат тежки здравословни проблеми с години. За да избегнем подобен сценарий, трябва да променим подхода си към кризата.В основата на всяка криза стоят липси. Конструктивно, ето някои липси, които стоят в основата на кризата с въздуха в София:1. Липсва апаратура за измерване. Във всеки район на София. При 1.5 млрд годишен бюджет, това е странно.2. Липсва методология за подобно измерване.3. Липсва критичност от страна на БАН. Срам за академиците.4. Липсват прогностични модели. Хората модели на Вселената направиха как се разширява за милиарди години, ние за вятъра пет дена напред не можем.5. Липсва аварийна предупредителна система. Вече има подобни системи за земетресения, ние за мръсен въздух не можем да направим.6. Липсват данни - колко са хората в София, колко са колите в София, колко хора с какво се топлят, какво количество енергия е нужно, какви енергоизточници са налични...7. Липсва анализ на причините за замърсяването. Битово горене, транспорт, фабрики, чистота на улиците, ремонти и строежи, изгаряне на отпадъци в промишлени сгради.8. Липсват систематичен подход.9. Липсват целогодишни мерки. Ама мерки на общината. А не само тя да дава предписания какво ние да правим или не. Ако само гражданите ще взимат мерки, то за какво ни е общината.10. Липсват подземни паркинги.11. Липсва реформа, приватизация или поне някакво развитие на Топлофикация София.12. Липсва идея за модернизация на топлоподаването в града.13. Липсва мислене за нови подходи. Иновации, такива сложни неща...14. Липсва модернизация на градския транспорт, развитие на електромобили или трамваи, или тролейбуси, или каквито и да заместители на ДВГ.15. Липсва системна програма за озеленяване и засаждане на дървета по всички булеварди.16. Липсва информация за пясъчни бури, започнали да идват до нас през последните години.17. Липсва редовно почистване на улиците.18. Липсва система за извозване на снега след третиране с пясък.19. Липсва план за газификация или друго енергийно решение на огромна площ от софийската котловина.20. Липсва желание за работа с гражданските организации, привличането им към решаването на проблемите, липсва кризисен щаб.21. Липсва признание от страна на общинските власти, че има системен проблем.Това е далеч от изчерпателен списък. Но ако се тръгне от решаване на тези липси, може би ще сме с една крачка по-близо до чистия въздух. А даже и да има налични някои от изброените, те не са публични, не са в отворен формат, не са удобни за използване, не предразполагат към съставяне на модели и предложения за решение.Май трябва да напомня, 21-и век сме, не 19-и. Надявам се общинарите да го разберат по-бързо...", "date": "2018.12.05", "title": "21 неща, които липсват, за да имаме чист въздух"}
{"url": "https://news.bg/world/es-mozhe-da-blokira-velikobritaniya-v-mitnicheskiya-sayuz-za-dalag-period.html", "text": "Европейският съюз може да блокира Великобритания в митническия съюз за дълъг период, ако преговорите за Брекзит се провалят. Информацията съобщават британски медии, които се позовават на публикувания от главния прокурор правен съвет за Брекзит.Вчера парламентът Ако преговорите се провалят, Великобритания няма да може напълно да напусне митническия съюз заради така наречената \"мрежа за сигурност\"или backstop.Принципът е описван като застрахователна политика или \"мрежа за сигурност\". Целта е да се гарантира, че няма да има \"твърда\" граница между Северна Ирландия и Република Ирландия, дори и ако не бъде постигнато споразумение в областта на търговията и сигурността.Означава, че ако няма работещо споразумение в тези сфери, Северна Ирландия ще остане в митническия съюз и в единния пазар, с което се гарантира свободна граница с Република Ирландия.Правният съвет показва, че \"мрежата за сигурност\" може да продължи \"безсрочно\". Споразумението за Брекзит не може да принуди ЕС да прекрати \"мрежата за сигурност\". Механизмът не предоставя възможност за едностранно напускане.Освен това има правен риск Великобритания да заседне в продължителни преговори с ЕС.\"Гардиън\" пише, позовавайки се на, че при сегашните условия на механизма Великобритания може да попадне в капанa на дългогодишни преговори.Този казус е именно в центъра на политически спор дали британските депутати трябва да приемат сделката за Брекзит.В документа главният прокурор Джефри Кокс признава, както го направи в парламента в понеделник, че Обединеното кралство може да попадне в капана на \"безсрочна\" \"мрежа за сигурност\".Според лейбъристите правният съвет разкрива \"основните слабости\" на споразумението на Мей с ЕС за Брекзит.", "date": "2018.12.05", "title": "ЕС може да блокира Великобритания в митническия съюз за дълъг период"}
{"url": "https://news.bg/int-politics/putin-predupredi-sasht-shte-otgovorim-pri-unishtozhavane-na-dogovora-za-raketite.html", "text": "Президентът на Русия Владимир Путин обяви, че Москва е против унищожаването на Договора за ликвидиране на ракетите със среден обсег, но ще отговори съответно, ако това се случи, съобщават руските медии.Коментарите му бяха направени ден след като САЩ обявиха ултиматум на Русия в рамките на следващите 60 дни да се завърне към изпълнението на договора, иначе те ще се оттеглят от него.По думите на Путин, САЩ са решили да излязат от договора много преди да направят публично изявление за това и са използвали предполагаеми нарушения от страна на Русия като предлог да го сторят.\"Това означава, че решението отдавна е било взето, но то е било взето скрито. Те мислеха, че няма да го забележим, но това вече е в бюджета на Пентагона - създаването на тези ракети. Но едва след това те обявиха публично, че напускат. Като следваща стъпка те започнаха да мислят върху кого да хвърлят вината. Е, да кажеш \"Русия е виновна\" е най-лесното и най-обичайното нещо за обикновения западен човек. Това не е вярно, ние сме против унищожаването на договора, но ако това се случи, ще реагираме съответно\", подчерта Путин.Руският президент се съгласил, че много други страни все още разработват ракети със среден и малък обсег, докато Русия и САЩ се ограничиха съгласно Договора за ликвидиране на ракетите от 1987 г. В същото време той добави, че ако Вашингтон смята да има такива оръжия, Москва ще последва примера му.\"Сега нашите американски партньори очевидно смятат, че положението се е променило толкова много, че САЩ също трябва да имат такива оръжия. Какъв е нашият отговор? Просто е: ние също ще ги разработим\", предупреди руският държавен глава.По думите му, САЩ едностранно са се оттеглили от Договора за борба с балистичните ракети през 2002 г., който беше един от ключовите договори в областта на международната сигурност.\"Независимо от това те не се срамуваха, излязоха спокойно от него, между другото, без никакво позоваване, те просто напуснаха и това е всичко. Всъщност същото нещо се случва сега, но те обмислят кого да обвинят за това, по мое мнение, безразсъдна стъпка\", коментира още Путин.", "date": "2018.12.05", "title": "Путин предупреди САЩ: Ще отговорим при унищожаване на договора за ракетите"}
{"url": "https://news.bg/crime/sled-gonka-shofyor-bez-knizhka-napadna-politsay.html", "text": " Арестуваха шуменец заради многобройни нарушения на пътя.32-годишният мъж e задържан в полицейското управление в Шумен, след като не спрял на стоп палка и с неразумното си поведение на пътя застрашил участниците в движението.Малко след 11.00 часа днес полицейски екип забелязал шофьор на лек автомобил \"Пежо\" 306. Преди дни същият екип го проверил и установил, че мъжът е с отнета шофьорска книжка.Униформените подали сигнал със стоп палка, но водачът ги подминал и продължил движението си. Полицаите го последвали и му дали знак със звукова и светлинна сигнализация да спре.В стремежа си да се укрие мъжът започнал да обикаля с автомобила съседен квартал. На кръстовище увеличил скоростта и ударил лек автомобил. Въпреки това не спрял, но на ул. \"Самара\" бил пресрещнат от друг екип.Мъжът бил спрян за проверка. Той обаче отказал да представи документи, оказал съпротива и ударил по главата един от полицаите.При проверката било установено, че шуменецът управлява в срок на лишаване от правото да управлява. На 1 декември бил хванат да шофира, без да притежава книжка от над две години. Свидетелството му било временно отнето, след като преди време отново не спрял на стоп палка и извършил други пътни нарушения.В началото на декември регистрационните номера на автомобила му били свалени и регистрацията била прекратена за 6 месеца до плащане на дължими глоби. Това обаче не го спряло да шофира.Днес било установено, че мъжът шофирал автомобил с номера за друго превозно средство. Тестовете за алкохол и наркотици били отрицателни.Мъжът е с множество установени нарушения на пътя - шофиране без книжка, без \"Гражданска отговорност\", след употреба на алкохол, след причиняване на пътен инцидент, след неизпълнение на полицейско разпореждане.Има наложени наказателни постановления на стойност 6490 лева, които не са платени.След преглед в МБАЛ - Шумен било установено, че пострадалият полицейски служител е с открита рана.Работата по случая продължава. Образувано е досъдебно производство.", "date": "2018.12.05", "title": "След гонка шофьор без книжка нападна полицай"}
{"url": "https://news.bg/education/ms-dava-blizo-92-000-lv-za-stipendii-na-uchenitsi-v-uchilishta-po-izkustva.html", "text": "Правителството осигурява 91 980 лв. за изплащане на стипендии и еднократно финансово подпомагане на ученици, обучаващи се в училищата по изкуствата и по културата към Министерството на културата, както и за стипендии на даровити деца.Министерски съвет одобри и допълнителни разходи в размер на 25 483 лв. е за физическо възпитание и спорт на учениците от държавните училища по изкуствата и по културата към Министерството.С друго решение кабинетът одобри допълнително и 58 860 лева за стипендии на даровити деца.За постъпили от 12 общини искания за 55 стипендии са предоставени 44 415 лв. За издадени 19 заповеди от министъра за отпускане на стипендии на ученици в държавни училища средствата са 11 205 лв. За три издадени от министъра заповеди и одобрени три стипендии на ученици в частни училища на територията на София, необходимите средства са 3 240 лв. и се предоставят на Столична община.С три постановления през 2018 година по бюджетите на общините и на МОН са предоставени общо 500 985 лв. по програмата на мерките за закрила на деца с изявени дарби от държавни, общински и частни училища.", "date": "2018.12.05", "title": "МС дава близо 92 000 лв. за стипендии на ученици в училища по изкуства"}
{"url": "https://news.bg/crime/sadat-varna-reshenieto-za-novata-ekootsenka-na-pirin.html", "text": "Върховния административен съд (ВАС) върна за  на долна инстанция делото за екологичната оценка на новия план за управление на Национален парк \"Пирин\". на петчленния състав на ВАС е публикувано днес.С него съдът отменя решението на , с което се отменя . Според министерството характерът на актуализацията на плана за управление не изисква изготвяне на екооценка.Припомняме, че днес правителството упълномощи министъра на околната среда и водите Днес става ясно, че ВАС отменя първото решение с аргумент, че тричленният състав не е отчел всички доводи в първото дело. В решението си петчленният състав приема, че \"спорът за законосъобразност на оспореното решение да не се извършва екологична оценка на Проект за актуализация на План за управление на НП \"Пирин\" се свежда до отговор на въпроса каква е правната природа на плана за управление на защитената територия според приложимата за него уредба по създаване и приемане в Закона за защитените територии (ЗЗТ). Отговорът е важен с оглед преценката дали принципно планът за управление, респективно настоящият проект за актуализация на план за управление на национален парк, подлежи задължително на екологична оценка, без значение своето съдържание, характер и цел и това ли предвижда разпоредбата на чл. 85, ал. 1 ЗООС.\"През април тричленен състав на ВАС отмени като нарушаващо Директива 2001/42/ЕО за екологичните оценки решението на служебния екоминистър (решение № ЕО-1 от 1.03.2017г.), с което е постановено да не се извършва екологична оценка на проекта за актуализация на Плана за управление на Национален парк \"Пирин\" за периода 2014 - 2023 г.Промените в актуализирания план за управление на \"Пирин\" бяха обжалване в съда от WWF - Световен фонд за дивата природа, Дунавско-Карпатска програма България\" ) и Асоциация на парковете в България, според които при такива промени екологичните оценки са задължителни.  по отношение на национален парк \"Пирин\". В споровете се намеси , като само преди седмици главният прокурор Сотир Цацаров предупреди, че ако  по отношение , ще има обвинени. Припомняме, от коалицията \"За да остане природа в България\" е заведено и второ дело за Пирин - обжалване на  за изгражедането на втори лифт на Банско, с което се отваря за строителство 48% от територията на Национален парк Пирин.", "date": "2018.12.05", "title": "Съдът върна решението за новата екооценка на \"Пирин\""}
{"url": "https://news.bg/world/es-iska-da-zameni-dolara-s-evro-pri-energiynite-sdelki.html", "text": "Европейската комисия обяви, че ЕС трябва да разшири използването на еврото при енергийни сделки с държави в съюза и извън него, се казва в съобщение на Комисията.Брюксел подчертава, че ЕС трябва да се опита да замени щатския долар с еврото при сделки с петролни и газови продукти, за да се избегнат политически рискове, свързани с долара.\"\", пояснява Европейската комисия.В съобщението се отбелязва, че ще позволи на европейския бизнес да спечели от по-силна автономия с намаляване на рисковете от правни действия, предприети от трета страна. Това ще подпомогне задачата на ЕС да изгради по-безопасен, по-гъвкав и достъпен Енергиен съюз.", "date": "2018.12.05", "title": "ЕС иска да замени долара с евро при енергийните сделки"}
{"url": "https://news.bg/politics/pravitelstvoto-odobri-dopalnitelni-5-mln-leva-za-onkologiya-v-bolnitsite.html", "text": "Правителството одобри допълнителни разходи в размер на 5 000 000 лева по бюджета на Министерството на здравеопазването за 2018 г., с целево предназначение за държавни лечебни заведения за болнична помощ - търговски дружества, за закупуване на дълготрайни материални активи. Очакваните резултати от приемането на постановлението са свързани с подобряване на функционирането на системата за оказване на болнична помощ в страната с фокус върху онкологичната болнична помощ. Ще се подобри достъпът и ефективността на диагностиката и определянето на терапията за лечение. Ще се повиши качеството на живот, на пациентите.Средствата са по \"Политика в областта на диагностиката и лечението\", бюджетна програма \"Осигуряване на медицинска помощ на специфични групи от населението\". Проектът е в съответствие с действащото в страната законодателство в областта на медицинската помощ и с целите, набелязани от действащите стратегически документи в сектора, основните от които са Националната здравна стратегия 2020 и Концепция \"Цели за здраве 2020\".", "date": "2018.12.05", "title": "Правителството одобри допълнителни 5 млн. лева за онкология в болниците"}
{"url": "https://news.bg/politics/nad-8-mln-lv-sa-neobhodimi-za-restavratsiyata-na-pametnika-na-buzludzha.html", "text": "Европейската организация за опазване на културното наследство в Европа \"Европа ностра\" и Институтът на Европейската инвестиционна банка публикуваха , съдържащ стратегия за опазване и развитие на паметника на Бузлуджа.Припомняме, в началото на годината  по номинация на фондация \"Проект Бузлуджа\".Според експертите \"паметникът Бузлуджа е уникално инженерно постижение\" и \"шедьовър на архитектурата и изкуството от явно европейско значение заради своята история, изключителни характеристики и многобройни възможности за ново предназначение\".В момента обаче паметникът е изоставен и се руши. \"Основната цел на този план за действие е възстановяването на паметника. Първо, той трябва да се обезопаси и да се приведе в използваемо състояние, а след това да му се вдъхне нов живот чрез организиране на туристически посещения и допълнителни събития като семинари, концерти и изложби. Основният замисъл е не да се възстанови оригиналният вид на паметника, а да се приспособи за нови и атрактивни предназначения\", пише в докладаСпоред обобщението на подробния план за действие първо управляващите трябва да прехвърлят собствеността на паметника на държавната институция, която ще носи отговорност за изпълнението на проекта и за стопанисването му, най-вероятно Министерството на културата или областната администрация на Стара Загора или общината в Казанлък. Паралелно с това паметникът Бузлуджа трябва да бъде обявен за паметник на културното наследство от национално значение по българското законодателство.Необходимо е също така незабавно да се планират и приложат спешни мерки, предотвратяващи допълнителна разруха на паметника и подготвящи го за безопасни посещения.Стойността за провеждане на всички спешни мерки се оценява на приблизително 500 000 евро без ДДС.Предварителната оценка на разходите по проекта (включително спешните мерки) е 7.5 милиона евро без ДДС. Тази оценка е направена под презумпцията, че бетонната конструкция и елементите нямат необичайни повреди.Проектът би генерирал около 600 работни места на година. Общо между 4 и 5 години ще са необходими за изпълнението на проекта.Смята се, че проектът би отговарял на условията за финансиране по един от Европейските структурни фондове, най-вероятно Европейския фонд за регионално развитие или Кохезионния фонд.Ако Министерство на културата поеме отговорността за паметника, с помощта на Европейските фондове може да се разработи и изпълни много по-амбициозен проект, който да включва целия Национален парк-музей \"Шипка-Бузлуджа\". Освен опазването на паметниците и природата в него, проектът може да включва цялостна противопожарна система, нова туристическа инфраструктура и включването на парка в международни туристически маршрути, пише още в доклада.\"Проектът може да се превърне в пример за други изоставени обекти от периода на социализма, както в България, така и в Източна Европа, и може да отвори врати за преоценяване на други обекти на културното наследство с цел образование, опазване и ново ползване\", заключва докладът.Докладът е съставен въз основа на резултатите от тридневна експертна мисия в България, проведена от 26 до 28 септември 2018г. По време на мисията делегация от европейски специалисти по културно наследство и финанси посети паметника Бузлуджа и се срещна с представители на Министерски съвет, Министерство на културата и Областна администрация Стара Загора.Припомняме, през 2011 г. първото правителство на  безвъзмездно паметника на Бузлуджа на БСП. Години по-късно от левицата не бяха поели отговорност за монумента.През изминалата 2017 година червените обявиха, че , но до ремонтни дейности така и не се стигна.", "date": "2018.12.05", "title": "Над 8 млн. лв. са необходими за реставрацията на паметника на Бузлуджа"}
{"url": "https://news.bg/economics/otpuskame-blizo-880-000-lv-bezvazmezdna-pomosht-za-proekti-v-4-strani.html", "text": "Държавата отпуска безвъзмездна финансова помощ за проекти в Босна и Херцеговина, Македония, Молдова и Грузия. Средствата са на стойност 877 303 лева и се отпускат по линия на официалната помощ за развитие и хуманитарната помощ.Финансираните проекти ще бъдат в областта на здравеопазването, образованието и съвременните технологии. Сред тях са оборудване на имиграционен център (Босна и Херцеговина), на център за деца с аутизъм (Република Македония) на терапевтичен комплекс за деца с увреждания (Грузия), както и осигуряване на компютри за 19 училища (Молдова).Финансирането ще бъде осигурено от одобрените средства от бюджета на Министерството на външните работи, които са предназначени за официална помощ за развитие и хуманитарна помощ.Официалната помощ за развитие е важно средство за насърчаване на устойчивия растеж на развиващите се страни, подпомагане на интегрирането им в световната икономика и изграждане на по-справедливи и демократични общества.Като държава член на Европейския съюз България активно се ангажира в международното сътрудничество за развитие като в рамките на Средносрочната програма за периода 2016-2019 г., страната ни финансира проекти в Западните Балкани, Черноморския регион, Афганистан, Монголия, Виетнам и други.", "date": "2018.12.05", "title": "Отпускаме близо 880 000 лв. безвъзмездна помощ за проекти в 4 страни"}
{"url": "https://news.bg/world/turtsiya-izdirva-priblizheni-na-sauditskiya-prints-za-ubiystvoto-na-kashogi.html", "text": "Главният прокурор в турския град Истанбул издаде заповеди за арест на топ съветник на престолонаследника на Саудитска Арабия и заместник-директора на външното разузнаване. Те са заподозрени в планиране убийството на саудитския журналист Джамал Кашоги, обявиха двамата турски представители, цитирани от \"Ройтерс\".От прокуратурата заключиха, че има \"силно подозрение\", че Сауд ал Катани и генерал Ахмед ал Асири, двамата са отстранени от постовете си през октомври, са сред тези, които са планирали убийството на Кашоги на 2 октомври в саудитското консулство в Истанбул, отбелязаха източниците.Преди ден американски сенатори обявиха, че почти със сигурност саудитският принц Мохамед бин Салман е отговорен за убийството. Сенаторите се позовават на информация на ЦРУ. Днес ООН призова за международно разследване., обяви единият от турските източници.Рияд твърди, че принц Мохамед бин Салман не е знаел предварително за убийството.", "date": "2018.12.05", "title": "Турция издирва приближени на саудитския принц за убийството на Кашоги"}
{"url": "https://news.bg/politics/predlagat-mihail-belchev-za-orden-stara-planina.html", "text": "Министрите предложиха на президента да издаде Указ за награждаване на акад. Михаил Белчев с орден \"Стара Планина\" - първа степен за изключително големите му заслуги в областта на културата и изкуството.Акад. Михаил Иванов Белчев е български естраден певец, композитор, поет и режисьор. Той е автор на повече от 50 песни, между които най-популярни са: \"Булевардът\", \"Младостта си отива\" и \"Не остарявай, любов\". Негови са текстовете на шлагери като \"След десет години\", \"Жалба за младост\", \"И утре е ден\" и много други. Има издадени десетки албуми, сред които: \"Къде сте, приятели\", \"Двойник\", \"Преквалификация\", \"Късна любов\", \"Мила моя\", \"Прераждане\".Белчев е носител на Първата национална литературна награда \"Георги Джагаров\" (2004 г.), на \"Златна книга\" от Европейския форум на експертите в сътрудничество с Академия на международно признати лидери в науката и културата (2008 г.) и на Почетна награда на Министерство на културата - \"Златен век\" за заслуги към Българската култура (2011 г.).През 2004 г. Михаил Белчев е удостоен със ззюванието \"Почетен гражданин на София\", пишат от пресслужбата на МС.", "date": "2018.12.05", "title": "Предлагат Михаил Белчев за орден \"Стара планина\""}
{"url": "https://news.bg/regions/chast-ot-staro-darvo-padna-na-trotoar-v-tsentara-na-sofiya.html", "text": " Част от старо дърво падна на тротоара на столичния булевард \"Драган Цанков\", предаде БНР.По чудо няма пострадали при инцидента.Дървото се намира в двора на Университета по архитектура, строителство и геодезия.Столичната община и полицията вече са уведомени за случая.", "date": "2018.12.05", "title": "Част от старо дърво падна на тротоар в центъра на София"}
{"url": "https://news.bg/world/paladiyat-zadmina-zlatoto-kato-nay-tsenniya-metal-v-sveta.html", "text": "Паладият задмина златото като най-ценния метал, съобщават медии.Цената на метала достигна рекордни нива при търговията днес от 1 247,53 долара за унция. Така изпревари златото като най-скъпия метал за първи път от 2002 г. Стойността на ценния метал, който се използва за превръщането на газовете от автомобилите в по-малко вредни вещества, е нараснала с 25% през последните 6 месеца.Днес към 14,15 часа паладият добави 0,66% и се продава за 1 245,64 долара за унция, докато златото се търгува за 1 237,38 долара за унция. Среброто се понижи с 0,31% до 14,48 долара за унция, а платината е надолу с 0,35% до 799,90 долара за унция.", "date": "2018.12.05", "title": "Паладият задмина златото като най-ценния метал в света"}
{"url": "https://news.bg/regions/otkriha-ptichi-grip-v-yambolsko-selo.html", "text": "Откриха огнище на птичи грип в ямболското село Правдино, предаде БНР. По данни на областната дирекция по безопасност на храните в Ямбол всички птици в заразеното стопанство са евтаназирани. Унищожени са общо 50 кокошки и три гълъба.По това време на годината рискът от заболяването се увеличава. Причината е, че много прелетни птици зимуват в региона, най-вече около водните басейни.В областта има десет големи птицеферми и разпространението на заболяването води до големи стопански загуби. При последните констатирани огнища са били умъртвени над 70 000 птици в селата Зимница и Чарда.", "date": "2018.12.05", "title": "Откриха птичи грип в ямболско село"}
{"url": "https://news.bg/society/zadimiha-okolovrastnoto-v-sofiya-s-gorene-na-kabeli.html", "text": "Пожар в близост до столичния Околовръстен път вдигна огнеборците и полицията на крак, съобщи bTV.Оказало се, че става дума за група хора, горели кабели в района на \"Филиповци\".Пламъците са загасени, а виновните се разминали без санкции, тъй като нямали документи.По-късно те отново са запалили огън.", "date": "2018.12.05", "title": "Задимиха Околовръстното в София с горене на кабели "}
{"url": "https://news.bg/world/slovakiya-izgoni-ruski-diplomat-zaradi-shpionazh.html", "text": "Словакия изгони руски дипломат заради шпионаж. Това заяви премиерът на страната Петер Пелегрини, цитиран от \"Ройтерс\".Според Пелегрини информация на военното разузнаване показва, че дипломатът е шпионирал дейности на НАТО и страна членка на ЕС.\"Ние го експулсирахме на 22 ноември, той напусна Словакия в рамките на 48 часа\", каза министър-председателят пред репортери.Руското посолство в Словакия обяви, че проучва информацията.Не за първи път европейски държави обвиняват Русия в шпионаж. . Москва отрича обвиненията като безпочвени.", "date": "2018.12.05", "title": "Словакия изгони руски дипломат заради шпионаж"}
{"url": "https://news.bg/regions/blizo-75-hil-zeleni-bileta-se-prodali-vchera-v-stolitsata.html", "text": "Близо 75 хиляди \"зелени билета\" са продадени вчера, 4 декември.От пресслужбата на столичния Център за градска мобилност (ЦГМ) съобщават за 74 478 продадени билета. Най-голям интерес имало на касите на метростанциите, където са продадени 38 362 билета.Останалите \"зелени билети\" са продавани от водачите в наземния транспорт и касите на ЦГМ.Много хора избраха да пътуват със \"зелен билет\" през вчерашния ден. Голяма част от тях са пътници, които не са постоянни клиенти на градския транспорт. Центърът за градска мобилност има готовност за незабавна реакция да пусне нов \"зелен билет\", ако има необходимост, допълват от центъра, като напомнят, че \"зелените билети\" били само една от многото мерки за ограничаването на замърсяването на въздуха с фини прахови частици (ФПЧ).", "date": "2018.12.05", "title": "Близо 75 хил. \"зелени билета\" се продали вчера в столицата"}
{"url": "https://news.bg/regions/73-godishen-patnik-izhvarcha-ot-kola-v-dvizhenie.html", "text": " Възрастен мъж изхвърча от кола в движение, предаде Областната дирекция на МВР в Кърджали.Инцидентът станал вчера около 8.00 часа в село Дъждино.73-годишният пътник паднал от лек автомобил \"Фолксваген\", който шофирал 25-годишен мъж. Причината била, че колата потеглила, преди пострадалият да затвори вратата. При падането той счупил крака си.Към момента мъжът е настанен в болница в Кърджали.Работата по случая продължава. Образувано е досъдебно производство.", "date": "2018.12.05", "title": "73-годишен пътник изхвърча от кола в движение"}
{"url": "https://news.bg/int-politics/rusiya-plashi-da-udrya-darzhavi-v-koito-sa-razpolozheni-raketi-na-sasht.html", "text": "Ако Договорът за ликвидиране на ракетите със среден обсег (INF) бъде отменен, тогава ответните мерки на Русия ще бъдат насочени към страните, в които има разположени американски ракети със среден и малък обсег. Това предупреди началникът на Генералния щаб на руската армия ген. Валерий Герасимов, цитиран от руските медии.Действията на САЩ, насочени към запазване на доминиращата роля на Вашингтон в света, са един от основните фактори, които влошават международното положение, отбеляза Герасимов.\"Като военни професионалисти, трябва да разберете, че не американска територия, а страните, в които са разположени американски ракетни системи със среден и малък обсег, ще станат целите на руските ответни мерки\", изтъкна Герасимов.Началникът на руския генерален щаб уточни, че създаването на солидно радарно поле близо до границите на Русия е било завършено, като това гарантирало засичането на балистични ракети от всички посоки.\"Един от основните разрушителни фактори, влошаващи международната ситуация, са дейностите на САЩ, насочени към запазване на доминиращата им роля в света и изключване на други страни от състезанието\", допълни той.Началникът на руския генерален щаб подчерта, че за тези цели Вашингтон и неговите съюзници предприемат мерки за ограничаване на Русия и дискредитиране на ролята ѝ в международните отношения.Изявленията на Герасимов идват, след като американският държавен секретар Майк Помпео обяви вчера, че САЩ ще спрат да се придържат към Договора за ликвидиране на ракетите със среден обсег в срок до 60 дни, ако Русия не се върне към пълно спазване на договора.", "date": "2018.12.05", "title": "Русия плаши да удря държави, в които са разположени ракети на САЩ"}
{"url": "https://news.bg/world/nay-smartonosnite-teroristichni-organizatsii-po-sveta-dnes.html", "text": "Списание \"Форбс\" представя най-смъртоносните терористични организации в света, позовавайки се на През изминалата година 18 814 души са загинали при тероризъм. Повече от половината от атаките са извършени от четири групировки: Четирите организации са отговорни за 10 632 смъртни случая през 2017 г. Техните действия носят нестабилност в някои от най-опасните държави в света, включително Афганистан, Ирак, Нигерия, Сомалия и Сирия. През последните 10 г. те са отговорни за 44% от всички загинали при тероризъм.Това е най-смъртоносната терористична организация в света през последните три години. През последните месеци изгуби позициите си в Сирия и Ирак, но все още е способна да извършва нападения в тези държави, а също така да вдъхновява екстремисти в Близкия изток, Европа и Азия. Организацията предпочита бомби и експлозиви - 69% от атаките през миналата година. Но също така взема заложници и извършва убийства.През изминалата година ДАЕШ е извършила 22% по-малко атаки в сравнение с 2016 г. Броят на загиналите е спаднал от 9 150 през 2016 г. до 4 350 през 2017 г. Броят на смъртните случаи при атака е паднал от 8 през 2016 г. до 4,9 2017 г.Афганистанската групировка води война на изтощение с подкрепяната от САЩ коалиция от 2001 г. и се оказа забележително гъвкава. Към средата на 2017 г. организацията е контролирала 11% от страната и се бори за още 29% от 398-те административни района в Афганистан. Активна е в 70% от провинциите.През 2017 г. талибаните са отговорни за 699 атаки, загинали са 3 571 души. Най-честите форми на атаки са въоръжено нападение и бомбени атентати. В допълнение пакистанските талибани са отговорни за 56 атаки и 233 загинали.Действията на талибаните са били по-смъртоносни през изминалата година, средно 5,1 души при атака през 2017 г. в сравнение с 4,2 души година по-рано. Групировката приспособява тактиките си през последните години. Предимно се пренасочи от цивилни цели към полицията и армията. Талибаните са убили 2 419 полицаи и военни през 2017 г. в сравнение с 1 782 през 2016 г. Атаките срещу такива цели са се увеличи от 369 през 2016 г. до 386 през изминалата година. В същото време броят на загиналите цивилни е спаднал до 548 през 2017 г. в сравнение с 1 223 през 2016 г.Екстремистката организация \"Аш Шабаб\" се появи през 2006 г. Тя е клон на \"Ал Кайда\". Предимно действа в Сомалия, но е извършвала нападения и в Етиопия, Кения и Уганда.\"Аш Шабаб\" е най-смъртоносната терористична организация в Субсахарска Африка през 2017 г. Отговорна е за 1 457 смъртни случая - увеличение от 93% спрямо предходната година. 2/3 от загиналите са в сомалийската столица Могадишу., когато 588 души загинаха, а 316 пострадаха.В много държави, засегнати от тероризъм, се отчита понижение на броя на загиналите през последните години, включително в Афганистан, Ирак, Сирия, Нигерия и Пакистан. Сомалия обаче е изключение заради действията на \"Аш Шабаб\". Там има почти 6 000 смъртни случая от тероризъм от 2001 г.Нигерийската терористична група \"Боко харам\" беше една от най-смъртоносните терористични организации, но от 2014 г. групировката е в упадък, отделно тя започна да се разцепва.Тя се появява в Нигерия през 2002 г., но впоследствие се разпространява в Чад, Камерун и Нигер. Групировката се врича във вярност на ДАЕШ.През последните години се отчита намаляване на смъртните случаи от тероризъм в Нигерия - 83% от пика през 2014 г. Но битката все още не е спечелена от местните армии. \"Боко харам\" е извършила 40% повече атаки и е отговорна за 15% повече смъртни случаи през 2017 г. в сравнение с 2016 г.Повечето атаки през изминалата година са извършени в Нигерия и по-малък брой в Камерун и Нигер. Групировката предимно взема заложници и използва жени и деца като атентатори самоубийци.По света има и други терористични групировки. През 2017 г. общо 169 групировки са отговорни за най-малко един смъртен случай, а други 130 са извършили нападения.Много от тези групировки са малки, но някои са големи, включително \"Ал Кайда\", която се смята, че има 30 000 екстремисти в 17 държави в Близкия изток и Африка.", "date": "2018.12.05", "title": "Най-смъртоносните терористични организации по света днес"}
{"url": "https://news.bg/energy/ivanov-tsenata-na-bitoviya-tok-ostava-nepromenena-do-lyatoto-na-2019.html", "text": "Цената на битовия ток остава непроменена до лятото на 2019 г. Това съобщи председателят на Държавната комисия за енергийно и водно регулиране Иван Иванов, цитиран от БНР.Скокът на цените на борсата от последните дни притесни работодателските организации. Според тях, това ще окаже влияние и на цените на битовия ток.Иванов обясни, че регулираните цени се определят за едногодишен период. Той припомни, че това е анализ не само в периодите, когато има сериозно повишение на цената, но и в периодите, когато цената е значително по-ниска от цената на регулирания пазар.\"Традиционно, през месеците март, април, май и юни включително, цената на свободния пазар е значително по-ниска. Ние ще се съобразим и ще направим оценка върху движението на цените в рамките на целия годишен период\", заяви Иван Иванов.Иванов допълни, че регулаторът няма пряко отношение към работата на енергийната борса, където цените се определят от търсенето и предлагането.До края на годината се очаква да са ясни резултатите от проверката, която започна преди няколко месеца и трябва да установи имало ли е злоупотреби на борсата преди няколко месеца, когато отново имаше скок при цените, допълни Иванов.", "date": "2018.12.05", "title": "Иванов: Цената на битовия ток остава непроменена до лятото на 2019"}
{"url": "https://news.bg/politics/vitsepremierat-marina-nikolova-e-noviyat-shef-na-tristrankata.html", "text": "Вицепремиерът Марияна Николова ще председателства Националния съвет за тристранно сътрудничество (НСТС), съобщиха от МС.Припомняме, преди това председател на Тристранката беше нейният предшественик на поста Валери Симеонов.На днешното заседание на Министерския съвет министрите промениха свое решение № 289/2017г. за определяне на представителите на Министерския съвет в Националния съвет за тристранно сътрудничество.\"Във връзка с настъпилите персонални промени в Министерския съвет, заместник министър-председателят по икономическата и демографската политика Марияна Николова е определена за председател на Националния съвет за тристранно сътрудничество\", се казва в постановлението.", "date": "2018.12.05", "title": "Вицепремиерът Марина Николова е новият шеф на Тристранката"}
{"url": "https://news.bg/politics/mosv-zapochva-pregovori-s-yulen-za-promyana-na-kontsesionniya-dogovor.html", "text": "Правителството възложи на министъра на околната среда и водите Нено Димов да проведе преговори с \"Юлен\" АД за изменение и допълнение на концесионния договор.Договорът от 21 декември 2001 г. с \"Юлен\" АД за предоставена концесия с предмет особено право на ползване върху част от територията на Национален парк \"Пирин\", община Банско, \"Ски зона с център Банско\".Преговорите трябва да бъдат След постигането на взаимно приемливо решение, министърът трябва да внесе в Министерския съвет проект решение за даване на съгласие за изменение и допълнение на концесионния договор в съответствие със Закона за концесиите.Припомняме, че на 12 юни тази година стана ясно, че ползваната площ от \"Юлен\" е различна от тази, за която е сключен концесионния договор. Концесионерът \"Юлен\", който използва 164,78 хектара, има договор за предоставяне на 95,5 хектара. По думите на говорителя на главния прокурор Румяна Арнаудова в продължение на повече от предоставената му по силата на договора за концесия площ. Главният прокурор Сотир Цацаров препоръча на премиера Борисов и цялото правителство да се предприемат незабавни действия за изменение на концесионния договор за парк \"Пирин\". Препоръката на Цацаров дойдеНа 26 февруари във Върховната касационна прокуратура е , според който са извършени престъпления във връзка с изпълнението на договор за предоставяне на концесия на територията на Национален парк \"Пирин\", на дружество \"Юлен\" АД.В сигнала имало и твърдения за незаконосъобразно разходване на средства от държавния бюджет за субсидиране на Българска федерация по ски.", "date": "2018.12.05", "title": "МОСВ започва преговори с \"Юлен\" за промяна на концесионния договор"}
{"url": "https://news.bg/politics/4-mln-lv-otgore-dadoha-na-mvr-za-godinata.html", "text": "Управляващите одобриха допълнителни разходи по бюджета на МВР за 4 милиона лева.С едно решение министрите решиха да се отпуснат допълнителни средства за настоящата 2018 година за финансиране на проекти, свързани с изпълнението на неотложни мерки за присъединяването на страната ни към Шенгенското пространство, информират от пресцентъра на Министерски съвет.Одобрените средства са в размер на 2 076 000 лева.Средствата са за дейности, които са от първостепенно значение за ефективно изпълнение на мероприятията по противодействие на засиления миграционен натиск по границите на страната. Парите са и за строителни дейности и повишаване на техническата обезпеченост на граничните контролно-пропускателни пунктове (ГКПП-тата).Съгласно друго правителствено решение бяха одобрени и допълнителни разходи по бюджета на МВР в размер на 2 130 500 лв. Средствата са за подобряване на административното обслужване на гражданите в отдел \"Пътна полиция\" при СДВР и секторите \"Пътна полиция\" при ОДМВР Пловдив, Варна и Бургас.Министерският съвет одобри също така вътрешнокомпенсирани промени по бюджета на МВР за настоящата година, които целят увеличаване на разходите по политиките в областта на противодействието на престъпността и опазването на обществения ред и политиките в областта на управлението и развитието на системата на МВР.", "date": "2018.12.05", "title": "4 млн. лв. отгоре дадоха на МВР за годината"}
{"url": "https://news.bg/world/putin-obyasni-zashto-ne-iska-da-razgovarya-s-poroshenko.html", "text": "Руският президент Владимир Путин обясни защо отказва да разговаря с украинския си колега Петро Порошенко по телефона, съобщават руски медии.Путин отбеляза, че не отговаря на молбата на Порошенко за провеждане на телефонен разговор, тъй като не иска да участва в предизборната кампания на украинския лидер.Путин поясни, цитиран от РИА Новости, че причината не е свързана с това, че не иска да разговаря с Порошенко, а \"просто не иска да участва в предизборната му кампания\".Според него Порошенко изкусно създава кризи и провакационни ситуации, за да покаже, че успешно може да разрешава възникнали проблеми.Това е проста комбинация и аз не желая да участвам в тези комбинации, изтъкна Владимир Путин.По-рано Порошенко обяви, че след се е опитал да се свърже с Путин по телефона, но разговор така и не се е състоял.", "date": "2018.12.05", "title": "Путин обясни защо не иска да разговаря с Порошенко"}
{"url": "https://news.bg/crime/s-flashmob-iskat-ostavkata-na-tsatsarov.html", "text": "Главният прокурор трябва да си отиде, за да имаме правосъдие, заяви адвокат Николай Хаджигенов на импровизиран флашмоб. Според него Сотир Цацаров е трябвало да си подаде оставката още преди 5 години.По думи на Хаджигенов държавата има палачи в лицето на специализираната прокуратура, която е въведена от настоящото правителство специално с тази цел.Имаме инквизиция, но това няма нищо общо с правосъдието, заяви той и даде пример с делото \"Иванчева и Петрова\". Според него то не може да бъде определено като право, а като тормоз.Хаджигенов отсече, че Сотир Цацаров е тотатен провал като главен прокурор и допълни, че той става само за пример за корупция в прокуратурата.От своя страна политологът Арман Бабикян заяви, че не помни подобно политическо правосъдие дори по времето на комунизма, а скулпторът Велислав Минеков го подкрепи с думите, че правосъдието е единствената система, която не е променяна от 30 години.Тримата припомниха и емблематична реплика от българския филм \"Кит\" - \"Другари, риба! Риба, ама цаца. Цаца, ама риба. Е, риба, ама цаца. Цаца, ама риба. Другари, все пак риба!\"С тази препратка Хаджигенов, Бабикян и Минеков зададоха и своя въпрос: Колко големи риби хвана нашата цаца, или нас ни взимат за шарани?", "date": "2018.12.05", "title": "С флашмоб искат оставката на Цацаров"}
{"url": "https://news.bg/politics/balgariya-se-vazdarzha-ot-prisaedinyavane-kam-globalniya-pakt-za-migratsiyata.html", "text": "Министрите от кабинета \"Борисов-3\" решиха Република България да се въздържи от присъединяване към Глобалния пакт за безопасна, регулирана и редовна миграция, съобщиха от МС.Страната ни няма да участва със свои официални представители в Междуправителствената конференция за приемане на Пакта. Тя ще се проведе в Маракеш, Мароко, на 10 и 11 декември.Министрите решиха при последващо гласуване на резолюция в Общото събрание на ООН за утвърждаване на вече приетия пакт Постоянният представител на Република България в ООН да гласува с \"въздържал се\".Припомняме, на 12 ноември 2018 г. правителството обяви, че .Темата за по-ефективното управление на миграционните процеси е от основно значение за Република България. На този етап българското правителство смята, че решението за неприсъединяване към Глобалния пакт за безопасна, регулирана и редовна миграция защитава в най-пълна степен интересите на страната и нейните граждани.Република  в областта на правата на човека, както и да упражнява засилен контрол на националните граници, уверяват от МС.", "date": "2018.12.05", "title": "България се въздържа от присъединяване към Глобалния пакт за миграцията"}
{"url": "https://news.bg/education/otvoriha-balgarsko-uchilishte-i-v-bern.html", "text": "Поредното българско училище зад граница отвори врати днес. С усилията на десетки родители българско училище вече има и в Берн, Швейцария, информира БНР.В Швейцария има общо 5 български училища, но само това в Женева е с държавна подкрепа, а останалите съществуват заради частна инициатива на българи.Нуждата от ново училище е продиктувана от разрастването на българската диаспора в големите градове в Швейцария. Само в Берн живеят над 1 500 души, които заявяват силното си желание децата им да не прекъсват корените си с родината, българския език и култура.Президентът на новото училище Верджиния Лазарова коментира пред общественото радио, че всичко около организирането на проекта започнало по инициатива на няколко майки, които проучили дали има интерес от създаването на такова училище. Оказало се, че интерес за българско училище има.\"Така се създаде една инициативна група от седем души - майки, филолози, педагози. Започнахме интензивна работа за разработване на инструктора, подготовка на учебни планове, популяризиране на инициативата. На трети ноември стартирахме\", обясни тя.Инициаторите потърсили подкрепата на държавата в начинанието си - те се свързали с посолството още в началото на годината. Те обаче не получили подкрепа, защото били частна инициатива и не били признати от Министерството на образованието. Така родителите решили да продължат проекта като частна инициатива, защото условията за кандидатстване на МОН били доста сложни.\"Искахме да сме подготвени, да стартираме най-напред, да имаме добра база, да покажем учебни планове, брой ученици и тогава ще се обърнем към министерството\", обясни още Лазарова.По думите ѝ сградата, където е училището, цялото оборудване и учебните помагала са осигурени със средства на българите в Берн.\"Съществуването на програми, учебни планове и учебници, създадени за случаи като нашите, би било страхотна подкрепа. Италия изпраща и учители в Швейцария, които обучават италианските деца\", каза още тя.По данни на ръководителя на дирекция \"Образование на българите зад граница и училищна мрежа\" в МОН Наталия Михалевска през настоящата учебна година ведомството подпомага 362 български неделни училища зад граница, от които 298 са в Европа. В рамките на миналата учебна година тези училища са били подпомагани с над 9 милиона лева.Във връзка с училището в Берн Михалевска заяви, че заведението може да кандидатства по Националната програма \"Роден език и култура зад граница\".\"Трябва да има учители. Трябва да има помещения, подходящи, свързани с нормативно определените изисквания на съответната държава. По националната програма няма изисквания за брой деца в началото. Трябва да могат да създадат свой родителски съвет, както и да изберат училищен ръководител или човек, който да се грижи за цялостния процес\", обясни Михалевска и прикани инициаторите да кандидатстват по програмата.\"Много важно е да участват в нашата програма, за да бъдат част от общността на българските неделни училища и да имат шанса да сертифицират българския език като чужд по общата европейска езикова рамка и по този начин да бъдат признати и в швейцарската образователна система\", допълни тя.Относно командироването на учители по български от България към дипломатическите представителства в чужбина, Михалевска посочи, че все още не са постъпили искания за командироване на такива.", "date": "2018.12.05", "title": "Отвориха българско училище и в Берн"}
{"url": "https://news.bg/int-politics/rusiya-s-voenni-ucheniya-v-cherno-more-na-fona-na-naprezhenieto-s-ukrayna.html", "text": "Русия провежда военноморски и ракетни учения в региона в района на Черно море в контекста на напрежението с Украйна и Запада във връзка с  и техните екипажи в Керченския проток през миналия месец, съобщава \"Ройтерс\".Две подводници - Ростов-на-Дон Б-237 и Стари Оскол Б-262, са практикували спешно разгръщане за откриване, придружаване и унищожаване на морски и крайбрежни цели с ракетен огън, уточниха от руското военно министерство.Екипажи на подводници от Черноморския флот също така е трябвало да практикуват дълбоки гмуркания и да работят по техники като аварийно излизане на повърхността.В изявлението не е била уточнена началната и крайната дата на ученията или да се казва дали ученията с подводници са били част от мащабни учения в Черно море и на Кримския полуостров, анексиран от Русия през 2014 г.Навигационно предупреждение за корабоплаването, публикувано от военноморските сили на Турция посочва, че в периода между 3 и 9 декември се очакват \"огневи учения\".Отделно от това, ракетни системи със среден обсег \"Панцир\" в източната част на Крим са практикували засичане, идентифициране и сваляне на въздушни цели, съобщи руската агенция \"Интерфакс\", цитирайки говорител на Черноморския флот.Ученията идват във време на засилено напрежение между Русия и Запада заради действията на Русия на 25 ноември в Керченския проток.", "date": "2018.12.05", "title": "Русия с военни учения в Черно море на фона на напрежението с Украйна"}
{"url": "https://news.bg/society/bchk-razdava-hranitelni-produkti-na-nuzhdaeshtite-se.html", "text": "БЧК започва да раздава хранителни продукти на уязвими българи. Инициативата е по Оперативната програма за храни и/или основно материално подпомагане на най-нуждаещи се лица.Близо 300 000 нуждаещи се ще получат индивидуални пакети с хранителни продукти.Раздаването ще се извършва от служители и доброволци на БЧК в 309 раздавателни пункта в цялата страна и ще продължи до 28 февруари 2019 г.Пакетите съдържат общо 16 вида хранителни продукти: спагети - 1,5 кг; говеждо в собствен сос - 0,300 кг; леща - 3 кг; захар - 3 кг; гювеч - 1,6 кг; зелен фасул - 2,4 кг; лютеница - 0,500 кг; грах - 1,6 кг; домати стерилизирани - 1,6 кг; говежди кюфтета в бял сос - 0,600 кг; риба херинга - 0,170 кг; пиле фрикасе - 0,300 кг; зрял боб - 2 кг; конфитюр - 0,500 кг; ориз - 2 кг; олио - 3 л.Продуктите се получават срещу документ за самоличност и подпис.На 6 декември се отварят раздавателни пунктове в областите Враца и Ловеч, а до края на месеца и в областите Благоевград, Велико Търново, Видин, Габрово, Кърджали, Пазарджик, Разград, Русе, Сливен, Стара Загора, Търговище, Шумен, Ямбол и Софийска област.Всички останали области ще стартират раздаването през месец януари догодина.Подробният график за поетапното раздаване на продукти по програмата е публикуван на интернет страниците на БЧК (www.redcross.bg) и на АСП (www.asp.government.bg).Право на подпомагане по програмата имат:Оперативната програма се управлява от Агенцията за социално подпомагане и се осъществява със съдействието на местните власти.Графикът и пунктовете на БЧК може да видите . ", "date": "2018.12.05", "title": "БЧК раздава хранителни продукти на нуждаещите се"}
{"url": "https://news.bg/crime/banevi-se-vrashtat-v-balgariya-utre.html", "text": "Утре Евгения и Николай Баневи ще пристигнат на българска територия. Това съобщи главният прокурор Сотир Цацаров, който взе участие в брифинг в ГДБОП.След като пристигнат, Баневи ще бъдат задържани за срок до 72 часа. Ще последва и иск за постоянен арест. Специализираната прокуратура щяла да повдигне ново актуализирано обвинение.За нас е важно самото пристигане, допълнително ще се направи организация, която е свързана с по-нататъшни действия. Той коментира и случая с Димитър Желязков - Митьо Очите. По думите му има. В Турция процедурата по екстрадиция не е такава, каквато у нас, обясни Цацаров. Има съдебна и административна фаза. Тя е свързана с решение на изпълнителната власт. У нас е достатъчно само влязло в сила съдебно решение. След подписа на правосъдния министър на Турция и гласуване от страна на правителството, се очаква екстрадицията. По темата за ремонта на столичната улица \"Граф Игнатиев\" и зам.-кмета Евгени Крусев, който вчера , главният прокурор поясни, че разследването на прокуратурата е свързано с нарушаване на Закона на обществените поръчки. Нарушенията са свързани с ремонта на трамвайния релсов път и шумоизолирщите подложки. \"Конкретно е свързано с обществената поръчка за . Става дума за нарушение на Закона за обществените поръчки и отговорността ще бъде за длъжностно престъпление\", обясни Цацаров.Иванчева не трябва да бъде поставена в по-тежки условия от тези, в които се намират и другите арестанти, но и Иванчева не би трябвало да има привилегии дори със сантиметър повече от останалите, посочи още Цацаров по другата тема, която привлече общественото внимание - .По думите на Цацаров темата обаче е била въвлечена в сценарий, който е трябвало да покаже, че става дума за жертва на правосъдието за репресии.Сотир Цацаров, както вчера вътрешният министър Младен Маринов, не беше конкретен в отговор на въпрос какво точно го е възпрепятствало, за да не отиде на срещата при правосъдния министър Цецка Цачева именно за условията в арестите. Отговорът на Цацаров беше: \"По-важни задачи.\"Това беше сценарий на всички, които трябва да покажат,че става дума за жертва на правосъдието за репресии, коментира той.", "date": "2018.12.05", "title": "Баневи се връщат в България утре"}
{"url": "https://news.bg/regions/otkriha-trup-na-mazh-v-kashta-v-selo-osen.html", "text": "Откриха труп на 70-годишен мъж след пожар в къща във врачанското село Осен, съобщи БНР.Според полицията вероятнаta причина за пожара е незагасена цигара.Сигналът за инцидента е подаден вчера в 10 часа.Образувано е досъдебно производство.", "date": "2018.12.05", "title": "Откриха труп на мъж в къща в село Осен"}
{"url": "https://news.bg/int-politics/nato-znae-kak-da-pobedi-rusiya-v-krim-i-kaliningrad.html", "text": "НАТО е открило ключовете към отбраната на Русия в Крим и Калининград, с което да може да я победи. Това обяви началникът на наскоро възстановения Втори флот на военноморските сили на САЩ вицеадмирал Андрю Люис, пише \"\".По-специално американските военни придават особено значение на тактиката на руските войски, съгласно която Русия непрекъснато разширява системата за блокиране на достъпа на чужди войски до стратегически важни райони.Както по-рано заяви бившият командир на сухопътните сили на САЩ в Европа Бен Ходжис, потенциалът на Русия да блокира достъпа до стратегически важни точки варира в различните региони.\"Този потенциал на Русия в Калининград и в Крим обаче е най-значим, тъй като там има средства за противовъздушна, противоракетна и противокорабна отбрана, а също така има няколко хиляди войници\", изтъкна той.А във връзка със средствата за радиоелектронна борба и радарите, възможностите за придвижване на силите на НАТО в тези региони могат да бъдат значително ограничени.Но както е подчертал вицеадмирал Андрю Люис, НАТО вече знае как трябва да се бори с тази тактика на руските военни.\"Ако не се впускаме в подробности, за които не мога да говоря, то аз съм сигурен, че можем да действаме в условията на блокиране на достъпа. Знам, че това могат нашите самолетоносачи. Знам, че това могат нашите сухопътни сили. Ние разполагаме с ясен метод за това. Той е основан на физическа, сложна маневра; ние умеем да не шумим, когато не трябва да създаваме шум, и можем да говорим, когато е необходимо\", подчертал американският висш военен.Освен това Люис добавил, че страните членки на НАТО в продължение на много години са отделяли на този въпрос много голямо внимание, като са успели да постигнат \"сериозен напредък\".", "date": "2018.12.05", "title": "НАТО знае как да победи Русия в Крим и Калининград"}
{"url": "https://news.bg/crime/otkritite-orazhiya-izlizat-ot-zavod-arsenal.html", "text": "17 калашника със заглушители и 15 пистолета със заглушители са били открити при операцията в столичния квартал \"Редута\", с която се  в началото на днешното заседание в МС. Това съвпадна с брифинга в ГДБОП за операцията на службите.Тази операция е втора част, своеобразно продължение на операция от преди три години, когато група от трима души е била заловена отново със сериозен арсенал. Именно тогава се е издирвал четвърти, който явно се е оказал лидер на групата, стана ясно от думите на Иван Гешев на брифинга в ГДБОП.Службите смятат, че оръжията излизат от завод \"Арсенал\", но е е ясно по какъв начин. Това криминално изнасяне от предприятието вероятно ще продължи.Именно лидерът на групата е притежавал склад в жилищен блок, който е бил добре обезопасен с камери и прожектори. Миналата събота ГДБОП задържат лицето при влизането му в гаража към жилищния блок в София. Открити са десетки автомати, скорпиони, 8 кг. черен барут, РПГ.Гешев посочи, че ако барутът се е възпламенил от мястото би останало само дупка.Образувани са три досъдебни производства вследствие проведената операция в столичния квартал \"Редута\". Резултатът от съвместната работа е споделен със специализираната прокуратура.. Трима от престъпната група са привлечени към наказателна отговорност без един. Оказва се, че това е лидерът на групировката. Той е с присъда на първа инстанция за три години лишаване от свобода.Делото е висящо пред Апелативен специализиран съд, припомни Гешев. Обвиняемият е притежавал склад в жилищен блок, добре обезопасен с камери и прожектори, от което става явно, че е ползван като склад за оръжие.От ГДБОП са продължили да работят по случая и миналата събота лицето е задържано при влизане в гараж в жилищен блок в София.Към всеки автомат има торбичка с резервни части, за да стане използваем по всяко време. Иззети са също така и десетки хиляди патрони.На 30 ноември при акция на ГДБОП лицето е задържано, като са претърсени и иззети голямо количество оръжия. Касаейки големия обем от оръжие, цяла нощ на територията на гаражите са извършвани претърсване и изземване. Лицето е обвиняемо и е определена мярка за неотклонение задържане под стража подари големи количества боеприпаси, оръжие и взривни вещества. Това заяви прокурорът от Специализирана прокуратура Евгения Станкова.Общото количество на Калашников са 65, 37 чешки автомати Скорпион, 43 кг пистолети с различни марки, 8 кг. черен барут, два сандъка със запалки за гранати, като една запалка е с мощност 3 конски сили, две пушки помпи, 14 дръжки със спусък за РПГ. Патроните са около 50 000, но е възможно и да са повече, предполага главният консул на ГДБОП Ивайло Спиридонов.Вчера е проведена и акция, при която са намерени десетки автомати, изнесени от склад в Казанлък. Организираната престъпна група се е занимавала с придобиване и разпространение на оръжие и взривни вещества. Претърсени са 9 адреса, 7 лица са задържани за 24 часа. Намерени са 10 автомата Калашников и пистолети, като всички доказателства са общо 17 автомата, 15 пистолета и 12 цеви.Как тези оръжия излизат от завод Арсенал не е ясно за ГДБОП. Това криминално изнасяне от предприятието вероятно ще продължи, смята Спиридонов. Престъпната група е свързана с друга, която произвежда фалшиви документи за самоличност.За фалшивите документи са задържани пет лица, като три от тях са чужди граждани. Намерена е печатницата, където се печатат документите, сред които са канадска виза, подправени документи на арабски и ирански, италиански, израелски и естонски документи са самоличност.Главният консул на ГДБОП Ивайло Спиридонов обясни, че действията са в противодействие на тероризма, защото иззетите оръжия биха достигнали до всяка точка на планетата, а най-близката такава е вътрешността на Европа.Съществени проблеми в борбата с организираната престъпност към този момент няма, обяви заместникът на главния прокурор Иван Гешев. Трябва да уважаваме труда, благодарение на който точката Организирана престъпност в ежегодните доклади на Европейската комисия по Механизма за сътрудничество и проверка в ЕС се закрива.", "date": "2018.12.05", "title": "Откритите оръжия излизат от завод \"Арсенал\""}
{"url": "https://news.bg/politics/stolichni-obshtinari-oshte-obsazhdat-motivite-za-ostavkata-na-zam-kmeta-krusev.html", "text": "Ден след като зам.-кметът по транспорта  и тя бе приета от кмета на столицата Йорданка Фандъкова, столичните общинари обсъждат мотивите за напускането му.Пред bTV зам.-председателят на СОС Николай Стойнев заяви, че Крусев е постъпил достойно като се е оттеглил от поста си.Припомняме, по време на обществения търг за избор на изпълнител на ремонта на столичната ул. \"Граф Игнатиев\" е  да вложи по-модерни и по-скъпи виброизолационни подложки. След като е подписан договор  слага по-евтини подложи, които са били предложени от другата фирма, кандидатствала по конкурса за ремонт на \"Графа\" и отстранена заради това предложение.Симеон Славчев припомни, че от \"Група 5\" още на 3 октомври са поискали  заради некачествения ремонт на улицата и цялостната политика, която той води.Славчев припомни постоянните скандали с всички ремонти, които се случват и по бул. \"Дондуков\", и по бул. \"Васил Левски\", и по бул. \"Константин Величков\", където имаме идентичен случай с този на \"Граф Игнатиев\", тъй като и там прокуратурата ще бъде сезирана, защото и там има подмяна\", обяви той.Според Славчев некачествените ремонти са се превърнали в емблемата на ГЕРБ в София.Според общинския съветник от \"Реформаторски блок\" Стефан Марков трябва да се изчака институциите да свършват своята работа.\"Очевидно те са свършили някаква част от работата си, това дава резултат. От морална и политическа гледна точка според мен тази оставка е правилен ход\", каза Марков, който предполага, че Крусев може да е бил подведен. Всеки е невинен до доказване на обратното, припомни Марков.", "date": "2018.12.05", "title": "Столични общинари още обсъждат мотивите за оставката на зам.-кмета Крусев"}
{"url": "https://news.bg/regions/nameriha-zadushena-40-godishna-zhena-v-pazardzhik.html", "text": "Намериха завързана със сезал и задушена 40-годишна жена в Пазарджик, съобщи Нова телевизия, позовавайки се на областната дирекция на МВР.По случая е задържан 74-годишен мъж.Тялото на жената е намерено в къщата на пенсионера на ул. \"Цар Самуил\" в центъра на града.Според първоначалната информация мъжът е срещнал 40-годишната жена от ромски произход, преди няколко дни около кофи за смет. Той водел клошарски начин на живот. Приютил я в дома си, но през изминалата нощ двамата се скарали.Мъжът поискал жената да напусне къщата му, но тя отказала. Тогава пенсионерът я завързал със сезал през шията и ръцете и отишъл в полицията, където поискал униформените да му съдействат.Когато полицаите и мъжът се върнали на адреса, те открили жената мъртва. Според разследващи най-вероятно тя се е опитала да се отвърже и се е задушила.", "date": "2018.12.05", "title": "Намериха задушена 40-годишна жена в Пазарджик"}
{"url": "https://news.bg/economics/skap-tok-izpravya-pred-falit-starozagorski-predpriyatiya.html", "text": "Предприятия в Стара Загора спряха работа заради скъп ток, предаде БНР.Заради поскъпването на електрическата енергия на свободния пазар много старозагорски предприятия прекратиха работата си или намалиха мощностите си, за да не търпят сериозни загуби.Според Славин Янакиев - директор на едно от засегнатите предприятия, няма обяснение за изключително високите цени на тока на енергийната борса, при положение че няма извънредни ситуации. Към момента цените достигат 250 лева на мегаватчас, а Комисията за енергийно и водно регулиране е дала прогнозна цена за периода от 70 лева.Той е убеден, че ако тези цени се задържат, предприятията с голяма консумация на енергия в региона ще бъдат изправени пред фалит. Те не могат да спрат работа за дълъг период от време, защото имат поръчки, които трябва да изпълнят. В противен случай ги очакват големи неустойки.Заради сериозните затруднения от сектора са изпратили писмо до премиера Бойко Борисов и до КЕВР, в което призовават за действия срещу скока на цената на тока за бизнеса. Те очакват и логично обяснение за поскъпването.", "date": "2018.12.05", "title": "Скъп ток изправя пред фалит старозагорски предприятия"}
{"url": "https://news.bg/politics/otzad-napred-tragnali-promenite-za-horata-s-uvrezhdaniya-spored-petkov.html", "text": "Промените, касаещи хората с увреждания у нас, са тръгнали отзад напред, тъй като системата на медицинската експертиза все още не е докрай реформирана. Това мнение изрази пред БНТ социалният министър Бисер Петков.Въпреки че майките на деца с увреждания намират промените за стъпка напред, те все още са притеснени от проблемите с ТЕЛК решенията. Поради това протестиращите планират да пренесат палатковия лагер пред сградата на Министерството на здравеопазването, ако всичко мине наред и промените бъдат приети в пленарна зала.Петков обаче обяснява, че стъпки за промяната на медицинската експертиза вече са предприети. Начинът на оценка вече бил променен с измененията в наредбата, има и големи промени по отношението на ТЕЛК съставите, по думите му.Според министъра реформата ще продължи и ще се затвърди и през следващата година.Петков очаква двата законопроекта за хората с увреждания да бъдат приети в пленарна зала без изненади.\"Изпитвам удовлетворение, че тази съвместна работа, на която посветиха усилие не малко хора, и от страна на майките, и екипа на омбудсмана Мая Манолова, самият омбудсман, колегите от правителството, има своя положителен завършек. Давам си сметка, че това е само първата крачка и че работата трябва да продължи с още по-интензивни темпове, защото след приемане на законопроектите, следва приемането на подзаконовите актове, които произтичат от тези закони, за да може реално те да се прилагат\", каза още социалният министър. ", "date": "2018.12.05", "title": "Отзад напред тръгнали промените за хората с увреждания според Петков"}
{"url": "https://news.bg/int-politics/rusiya-imala-dokazatelstva-che-kiev-gotvi-blitskrig-v-donbas.html", "text": "Говорителката на Министерството на външните работи на Русия Мария Захарова обяви, че има доказателства за струпване на сили от страна на армията на Украйна в Донбас, съобщава ТАСС.По думите ѝ, Русия получава информация, която показва, че атаката на силите на Киев не била малко вероятна.\"Режимът в Киев е готов да направи всичко, включително разгръщането на нов блицкриг в Югоизточна Украйна. За съжаление в последните дни започна да се появява информация за активна подготовка за възможни военни действия на украинските въоръжени сили в Донбас\", подчерта Захарова.Тя добави, че \"режимът в Киев се опитва да отклони вниманието на света към собствената си \", за да се подготви незабелязано за действията си.Захарова също така коментира въвеждането на военно положение в Украйна, наричайки го друга техника за отклоняване на вниманието.\"Военното положение е камуфлаж, екран, зад който украинският президент Петро Порошенко очевидно се опитва да скрие намерението си да организира още една провокация в Донбас\", отбеляза Захарова.Припомняме, че Донбас от 2014 г. се контролира от проруските сепаратисти, които активно са активно подпомогани от Русия. ", "date": "2018.12.05", "title": "Русия имала доказателства, че Киев готви блицкриг в Донбас"}
{"url": "https://news.bg/bulgaria/ninova-se-oplaka-che-api-hvarlya-prah-v-ochite-na-levitsata.html", "text": "АПИ хвърля прах в очите на левицата. За това се оплака лидерът на БСП Корнелия Нинова на брифинг в парламента.Червените са получили отговора от пътната агенция на тяхното искане за независима експертиза на качеството на магистралите, внесено по инициатива на Елена Йончева преди месец.Абсурдно е да не може да се прави проверка на вече построен път, недоволна е Нинова. Левите не са съгласни строителят сам да определи коя лаборатория да го провери. АПИ иска от червените техни експерти да проверят пътищата.За нас това е абсолютно неприемливо, изтъкна соцлидерът. БСП иска независима европейска лаборатория да провери строежа на пътищата. Строителите организирали подписка сред своите служители в защита на бранша. Секторът се жалва от  в строителството на пътища.Тръгнали сте да правите подписка срещу опозицията, атакува социалистката. Левите търсели само истината.Освен това доклад на ОЛАФ алармира за проблеми с евросредства в строителството на пътища. Затова Нинова пита защо браншът не направи подписка и срещу ОЛАФ. Червените не се отказват от проверката на качеството на строежа на магистралите и ще посочат на АПИ от къде да се вземат проби, ще посочат и коя да е европейската независима лаборатория. Нещо искат да се скрие, предположи още червеният лидер.", "date": "2018.12.05", "title": "Нинова се оплака, че АПИ хвърля прах в очите на левицата"}
{"url": "https://news.bg/world/frantsiya-mozhe-da-promeni-danaka-varhu-bogatstvoto.html", "text": "Правителството на Франция може да промени позицията си за данъка върху богатството, обяви говорител на френския кабинет, цитиран от \"Ройтерс\".Кабинетът промени аспекти на данъка - известен във Франция като ISF - като го сведе до големи имотни сделки и активи от недвижими имоти.Но това решение доведе до критики по адрес на президента Еманюел Макрон, наричан \"Президентът на богатите\", след като облекчава данъчната тежест на много богати френски граждани.Днес говорителят заяви пред радио RTL, че правителството може да преразгледа тези предложения, ако установи, че не работят.\"\", отбеляза той.По-рано тази седмица  Това е първият обратен завой на администрацията на Макрон, откакто пое властта преди 18 месеца.Повече от 400 души бяха задържани и над 130 души пострадаха при демонстрациите срещу правителството.", "date": "2018.12.05", "title": "Франция може да промени данъка върху богатството"}
{"url": "https://news.bg/politics/nikolay-nankov-vecher-spya-spokoyno.html", "text": "Бившият регионален министър Николай Нанков обясни в социалната мрежа Фейсбук, че спи спокойно.\"Вечер спя спокойно и пожелавам на всичките си \"доброжелатели\" да са в същия мир със себе си и съвестта си\", завършва публичното обяснение на Нанков.Припомняме, след като , който живее в апартамент на  от 180 кв. м излезе информация, че добронамерени кръстници и бизнеспартньори имат и други бивши или настоящи управленци. Нанков бе един от споменатите.След това Горанов обясни, че при земетресението от 2012 г. съпругата и децата му се изплашили и  в един от своите апартаменти безвъзмездно.Припомняме,  след голямата катастрофа край Своге на 25 август 2018 г.В публичен пост Нанков написа, че предпочел да даде информация по въпросите, които витаят в публичното пространство. \"Всъщност всички отговори са отдавна в съответните регистри и нито един от тях не ме е притеснявал и не ме притеснява\", пише Нанков.\"Надлежно съм декларирал свързаност с физическото лице, с което преди 9 години сме били съдружници, както и това е упоменато в декларациите при проучванията, правени ми във връзка с достъп до класифицирана информация. Въпреки че бизнесът на бившата ми съдружничка няма връзка с проекти, управлявани от МРРБ.Нанков уверява, че няма никакви нарушения, които да са в разрез със закона или с морала.", "date": "2018.12.05", "title": "Николай Нанков: Вечер спя спокойно"}
{"url": "https://news.bg/int-economics/po-malki-imotni-danatsi-v-gartsiya.html", "text": "Променя се размера на имотния данък в Гърция. За по-евтини къщи налогът може да спадне с до 50%, информира кореспондентът на БНР в южната ни съседка.Очаква се следващата година българите, които са собственици на къщи и вили в страната да плащат по-малки данъци.Имотните данъци в Гърция са обвързани със стойността на самото жилище и района, в който се намира.Хората, които притежават имот на стойност до 60 000 евро, от следващата година ще плащат 30% по-нисък данък. Ако имотът се намира в район, който не е туристически, то намалението пада до 50%.Повечето българи притежават имот именно в този сектор и ще плащат по-ниски данъци.При скъпите имоти на стойност 250 000 евро и нагоре, намалението ще е около 10% и в зависимост от района.С промените правителството в Гърция се опитва да постигне двоен ефект - от една страна да спре сриването на пазара на имоти, а от друга - да принуди собствениците, които дължат данък, да го изплатят на вноски при по-ниски стойности.", "date": "2018.12.05", "title": "По-малки имотни данъци в Гърция"}
{"url": "https://news.bg/economics/ne-dostigat-ne-kadri-a-dostoyni-zaplati.html", "text": " Дефицитът на работна ръка се дължи на недостойно заплащане и неудовлетвореност от условията на труд. Това показват данните от доклад за недостига на работна ръка у нас.Докладът съдържа преглед на официалните данни на агенцията по заетостта, както и данни от агенциите за подбор на персонал. Проведени са срещи със синдикати и работодатели, както и представители на агенцията по заетостта във Варна, Казанлък и Пловдив.Представена е и позицията на България по отношение заплащането в ЕС, както и възнагражденията на служителите в трети страни и предложения за балансиране на пазара на труда.Твърденията за недостиг на работна ръка датират от 2008 година, когато фирмите у нас са вече декларират готовност да внасят виетнамски работници.Това заяви председателят на Фондация \"Солидарна България\" Ваня Григорова и икономически съветник на КТ \"Подкрепа\", която е ръководител на проучването. От години продължават да напускат страната хора в трудоспособна възраст, подчерта тя. Свободните работни места са малко над 13 000, а регистрираните безработни са над 193 000 души към 2018. Обявените работни места са с изисквания за хора с ниско образование и без особена квалификация. Най-малко у нас се търсят висшисти с бакалавърска или магистърска степен. Оказва се, че недостигът е само за нискоквалифицирана работна ръка, обясни Григорова.Основната причина за незаемане на длъжността е неудовлетворение от заплащането или условията на труд.46% от предложените заплати са под 1000 лв. Приемливите заплати са едва 9% от всички обяви за работа, заяви Григорова.89% от заявените работни места в Агенцията по труда се заемат в рамките на два месеца, което не показва особени проблеми в българския пазар на труда, коментира тя.Според сайтовете за търсене на работа най-търсени са професии в търговията и продажбите, както и в ресторантьорство и административни дейности.Гладът за кадри не е за България, а за износ към Западна Европа, отчита Григорова.Не е възможно да се удовлетворят големи търсения и за временна заетост, поясни Григорова. Отделни специалности, като няколко групи инженери, са дефицитни. Към 2017 година у нас е имало 409 свободни работни места, докато инженерите са 2880.Препоръката на Агенция по заетостта е работодателите да предложат допълнително обучение при постъпване на работа, тъй като всяка позиция има специфики за конкретното работно място. ", "date": "2018.12.05", "title": "Не достигат не кадри, а достойни заплати"}
{"url": "https://news.bg/health/bolni-s-muskulna-atrofiya-iskat-da-sa-chast-ot-spisaka-s-redki-zabolyavaniya.html", "text": "Сдружение на пациентите със Спинална мускулна атрофия (СМА) алармират, че една от най-страшните и смъртоносни генетични болести, у нас не е в списъка на заболяванията, лечението на които Националната здравно-осигурителна каса (НЗОК) реимбурсира.По думите им у нас съществуващите възможности за достъп до лечението са възпрепятствани от редица процедурни и нормативни пречки.На 27 януари 2016 г. Комисията по редки заболявания към Министерството на здравеопазването (МЗ) е приела препоръка за добавяне на СМА тип 1, 2 и 3 към Списъка на редките заболявания.От сдружението твърдят, че тази препоръка все още не е приета и разписана от министър на здравеопазването.По тяхна информация, тази година два пъти е отправено предложение до НЗОК за включването на СМА в Списъка на заболяванията, за чието домашно лечение касата заплаща напълно или частично лекарствени продукти, медицински изделия и диетични храни за специални медицински цели (Списъка).От организацията са категорични, че отговор или приемане на предложението от страна на НЗОК, до този момент няма. Единственото уверение получено от Министерството на здравеопазването е, че поради съществуващ нормативен вакуум към момента е невъзможно включването на СМА в Списъка.Те споделят, че след дълги усилия и настояване за срещи и активна кореспонденция с МЗ, в края на ноември продуктът за лечение на СМА nusinersen е включен в списъка. От сдружението изтъкват, че това не решава проблема на нито един пациент, защото продуктите включени в списъка не се заплащат с публични средства и никоя болница не може да отдели пари от своя бюджет, за да осигури лечение дори за един единствен пациент.Според представителите на организацията повечето страни в Европа са намерили начин да осигурят лечение за болните от СМА, въпреки че то е скъпо, а лечението показало, че пациентите подобряват значително състоянието си. Лекарството се използва също в САЩ, Канада, Бразилия, Япония, Австралия и в много други страни. Очаква се и Македония да започне лечението на своите граждани, засегнати от СМА.Според сдружението единственият механизъм, по който може да бъде финансирано лечението на страдащите от СМА е Център \"Фонд за лечение на деца\" (ЦФЛД). Нямало обаче гаранции, че ЦФЛД има капацитета и нужните средства, за да подсигури финансиране за лечението на болните от СМА.От сдружението смятат, че единственото устойчиво решение е заболяването да бъде включено в списъка на НЗОК за реимбурсация.Спиналната мускулна атрофия е тежко и животозастрашаващо наследствено заболяване. То води до загуба на двигателна функция и дихателна недостатъчност.Около 1 на 6 000 до 1 на 10 000 живородени деца се раждат със заболяването.Въпреки че е рядко заболяване, СМА е водеща генетична причина за детска смъртност, като в повечето случаи децата умират от задушаване. С напредване на заболяването, мускулите им отказват един по един, накрая и мускулатурата на гръдния кош също спира да работи, дробовете се пълнят с течност и настъпва бавна смърт.Преди това децата прогресивно губят способност да се движат, да стоят изправени и да седят.Болестта не засяга мозъка и пациентите са със запазени мисловна дейност и интелигентност. Това означава, че те напълно осъзнават какво им се случва и какво предстои. ", "date": "2018.12.05", "title": "Болни с мускулна атрофия искат да са част от списъка с редки заболявания"}
{"url": "https://news.bg/health/nova-aparatura-za-hemodializa-poluchi-bolnitsata-v-silistra.html", "text": "Болницата в Силистра се сдоби с нова апаратура за хемодиализа, предаде БНТ. Министерство на здравеопазването отпусна средства в размер на 300 000 лева, с които бяха закупени 12 апарата. Те ще осигурят лечението на пациентите от региона, които са повече от 70 души.Според лекарите новата техника е купена точно навреме, защото досегашната вече е прехвърлила изработените по норматив 30 000 часа.Последно такъв вид апаратура е била осигурена преди 9 години.Директорът на МБАЛ - Силистра д-р Даниела Костадинова увери, че отделението по хемодиализа в болницата е единственото в цялата област.Тук се диализират 70-73 човека от цялата област, обясни тя и подчерта, че животът на пациентите зависи от качеството на съвременната апаратура.На същото мнение е и д-р Милен Минчев. Според него преживяемостта на пациентите на диализа зависи от апаратурата и консумативите, които се използват.Ние имаме двама пациенти, които от 20 години са на диализа - значи техния живот, де факто, сме го удължили с 20 години, пресмята той.На досегашните апарати ще бъде направена профилактика. Част от тях ще останат като резервни, а един ще бъде поставен в отделението по анестезиология и интензивно лечение.Д-р Костадинова изтъкна, че по този начин ще има възможност пациенти от това отделение, които се нуждаят от спешна или планова хемодиализа, да не бъдат транспортирани.Според лекарите инвестицията е повече от добра.От отпуснатите 300 000 лева е закупена и нова ортопедична операционна маса.", "date": "2018.12.05", "title": "Нова апаратура за хемодиализа получи болницата в Силистра"}
{"url": "https://news.bg/int-politics/prokurori-podhvashtat-biznesa-na-donald-tramp.html", "text": "Главните прокурори на американския щат Мериленд и окръг Колумбия възнамеряват да поискат от съда документите, свързани с бизнеса на американския президент Доналд Тръмп, съобщи АП.Агенцията се позова на свои пожелали анонимност източници.Това е процес, в който американският лидер е обвинен в нарушаване на конституцията на страната поради факта, че той твърди, че продължава да прави бизнес с други правителства. Прокурорите твърдят, че стопанинът на Белия дом нарушава разпоредбите на конституцията, които са насочени към борбата с корупцията и забрана на държавните служители да приемат подаръци, плащания и възнаграждения от други страни.Според прокурорите Доналд Тръмп, като държавен глава, продължава да развива бизнес в международен мащаб и по-специално, да отдава под наем собствеността си на чуждестранни правителства. Става дума за хотел Washington Trump International.Прокурорите искат да разберат кои чужди правителства прехвърлят средства по сметки, свързани с хотел \"Тръмп\" във Вашингтон, и откъде идват тези пари.Освен това ще се проведе разследване дали Доналд Тръмп след влизането си в Белия дом е получавал заеми било от банки, контролирани от чужди банки, за нуждите си на своята бизнес империя.Адвокатите на Белия дом твърдят, че разследването е абсурдно, защото  като личност и обществен деятел, но не и за неговата бизнес империя.Самият Тръмп отказа да обяви своята данъчна декларация. Критици смятат, че президентът не иска да се разбира как той използва вратичките в закона, за да не плаща данъци.", "date": "2018.12.05", "title": "Прокурори подхващат бизнеса на Доналд Тръмп"}
{"url": "https://news.bg/disasters/sasht-es-da-se-otkazhe-ot-severen-potok-2.html", "text": "Старши служител от Държавния департамент на САЩ заяви, че инцидентът в Керченския проток трябва да принуди страните от Европейския съюз (ЕС) да се , съобщи РИА \"Новости\".Според източника инцидентът трябва да припомни, че изграждането на тръбопровода е \"лоша идея\".\"Бих казал, че инцидентът в Керч е напомняне, че колкото повече чрез \" Северен поток 2 \", толкова по-слаби са средствата за сплашване и възпиране на руската военна агресия.Той добави, че след инцидента в Керченския проток във Федерална република Германия са започнали да се вслушват в призивите на САЩ за газовия проект.На 25 ноември три кораба на украинския флот незаконно прекосиха държавната граница на Русия и се отправиха към Керченския пролив. ФСБ на Русия съобщи, че украинските кораби не са реагирали на исканията на руските кораби, придружаващи граничните служби на ФСБ и Черноморския флот, и са \"направили опасни маневри\".ФСБ с използването на сила задържаха корабите на украинския флот. На 27 ноември съдът разпореди арестуването на 12 моряци от украинския флот за нарушаване на границата.", "date": "2018.12.05", "title": "САЩ: ЕС да се откаже от \"Северен поток -2\""}
{"url": "https://news.bg/disasters/tezhak-smog-mori-skopie.html", "text": "Тежък смог отново мори Скопие. Столицата на Македония се слави като един от градовете с най-мръсен въздух в Европа.Със замърсяване на въздуха над 10 пъти над препоръчаните нива, Македония е страната с най-мръсен въздух в Европа, сочат данни от Европейската агенция за околна среда.Поради тази причина все повече хора имат оплаквания и дори търсят медицинска помощ.Македонското правителство определи амбициозна цел за подобряване на качеството на въздуха с 50% през следващите две години.", "date": "2018.12.05", "title": "Тежък смог мори Скопие"}
{"url": "https://news.bg/weather/zhalt-kod-za-poleditsi-v-7-oblasti.html", "text": "Жълт код за поледици е издаден за седем области - Видин, Враца, Велико Търново, Монтана, Ловеч, Плевен и София област. Това съобщават от НИМХ.Днес ще бъде облачно със слаби валежи от дъжд, в планините от сняг. Главно в Дунавската равнина в сутрешните часове ще има условия за поледици. Ще духа умерен до силен север-северозападен вятър и с него мъглите в низините ще се разсеят.Преобладаващите максимални температури ще са между 3° и 8°. Вечерта, с понижението на температурите, дъждът в Североизточна България ще премине в сняг, но ще е в процес на спиране, а от запад ще започне разкъсване на облачността.В планините ще е предимно облачно, на места с превалявания от сняг. Ще духа силен вятър от запад-северозапад и с него ще нахлува студен въздух. Температурите ще се понижават и към 14 часа на височина 1200 метра ще е около 0°, на 2000 метра - около минус 4°.Над Черноморието ще е облачно на места с превалявания от дъжд или ръмежи. Ще се появи умерен до силен северен вятър. Максимални температури от 4-5° в северните, до 9-10° в южните райони. Температурата на морската вода е 9-10°. Вълнението на морето ще е 3 бала и вечерта ще се усили.", "date": "2018.12.05", "title": "Жълт код за поледици в 7 области"}
{"url": "https://news.bg/education/meteorolozite-ban-obsebva-bazata-ni.html", "text": "Българска академия на науките има претенции към имоти, които са предоставени от държавата за целево ползване от Националния институт по хидрология и метеорология. Това съобщи за news.bg Милена Миленкова, директор Финансова, стопанска и административна дейност към НИМХ.\"Става ясно, че БАН ще се опита в момента да вземе от имотите, които се числят в баланса на НИМХ, за да ги прехвърлят в новия институт, заяви Миленкова.Държавата е предоставила целево имотите на хидро-метеорологичната си служба, като навсякъде в основание за издаване на място за държавна собственост, документите на БАН се посочват като актове за държавна собственост, обясни Миленкова. Това прави собствеността държавна.В понеделник на Общото събрание на БАН е взето решение за създаване на , след като НИМХ бе решено да се отдели. По данни на Миленкова девет души от хидро-метеорологичния институт са изявили желание да останат да работят в БАН - това е по-малко от 1% от щатните служители на института 724. Реално заетите в НИМХ са около 1280. Новоучреденият ще работи с 44 души.\"Деветте човека, които остават от НИМХ в БАН, ще бъдат разположени в 65 имота на територията на страната. Ще ги клонират ли тези хора\", гневи се Миленкова.Въпреки сериозния дисбаланс и микродейността, която се предвижда в БАН, по думите на Миленкова, от Академията имат претенции към няколко сгради. Дори и адресът, на който се регистрира новият институтът е бул. \"Цариградско шосе\" 66 - това е сградата, където се помещава НИМХ. Претенции от БАН са предявили и към сгради в Ахтопол, където са разположени ракетни бази, изтъкна финансовият директор.Според Миленкова е напълно неразумно и невъзможно материалната база на НИМХ да се прехвърля към Министерство на образованието и науката поетапно, както бе обявено при решението за отделяне на структурата. \"Какво значи поетапно прехвърляне на компютрите или машините, с които работим или измервателните станции? Няма как да е поетапно\", обясни Миленкова.В една объркана организация като БАН няма как НИМХ да функционира нормално, защото е оперативна структура, която работи непрекъснато, коментира още тя.Тя подчерта, че институтът никога не е получавал субсидии от българската държава, за да поддържа имотите си.\"Никога няма да се предадем\", категорична беше Миленкова. \"Няма как да оставим някой да заграбва, да ни пречи\", допълни тя. По думите й, от БАН се опитват да саботират решенията на държавата и дейността на института. \"Това е едно затворено феодално общество, което смята, че няма наука извън БАН\", отсече Миленкова.\"Вместо да се съсредоточим в работата си, ние водим абсолютно безсмислени битки и трябва да защитаваме имуществото на института, защото някой иска да сложи ръка и на това\".За Миленкова не е ясно каква е точната цел на Академията и как тя ще използва материалната база.От пресцентъра на Министерство на образованието и науката заявиха за news.bg, че към момента се обсъжда позиция на Министерството. Очаква се реакция на министър Вълчев по казуса.Припомняме думите на просветния министър Красимир Вълчев, който определи действията на БАН като . Изказването си той направи, след като от , че са налице противоконституционни параграфи в Бюджет 2019. Според Вълчев не трябва да се говори за национализация на собствеността на научната организация, защото тя не е приватизирана.Преди два месеца бе взето решение за отделянето на НИМХ от БАН, след като  и заплашиха със спиране на работата, заради системно недофинансиране и неглижиране от страна на ръководството на Академията. След разговори бе взето решение НИМХ да премине под шапката на МОН. Още тогава от БАН обявиха намерението си да създадат ново звено и започнаха инвентаризация на имуществото на института със заявката, че голяма част от него е собственост на Академията. , която се осъществи именно в този преходен период.", "date": "2018.12.05", "title": "Метеоролозите: БАН обсебва базата ни"}
{"url": "https://news.bg/crime/zaginal-mazh-i-momche-v-tezhko-sastoyanie-sled-udar-v-stena-na-tsarigradsko-shose.html", "text": "Тежка катастрофа на столичния булевард \"Цариградско шосе\" тази нощ отне живота на мъж, а тийнейджър е тежко състояние, съобщава БНР.Уточнява се, че загиналият мъж е 41-годишен, а 14-годишното момче е в \"Пирогов\". По-късно от болницата уточниха, че момчето е контактно и стабилно, настанено е в травматологията и ще бъде оперирано.Автомобилът е бил в подлеза, водещ към булевард \"П. Яворов\".Водачът вероятно е изгубил контрол над колата и се е ударил в бетонната стена.", "date": "2018.12.05", "title": "Загинал мъж и момче в тежко състояние след удар в стена на \"Цариградско шосе\""}
{"url": "https://news.bg/disasters/zemetresenie-ot-7-5-po-rihter-udari-kray-nova-kaledoniya.html", "text": "Мощно земетресение с магнитуд 7,5 по скалата на Рихтер удари в южната част на Тихия океан близо до Нова Каледония, карайки властите да предупредят за заплаха от вълни цунами за близките острови, съобщава \"Асошиейтед прес\".От Тихоокеанския център за предупреждение от цунами уточниха, че вълни цунами между един и три метра са възможни в крайбрежни райони на Нова Каледония и Вануату, докато вълни до един метър са възможни във Фиджи.От центъра за предупреждение отбелязаха, че няма опасност за Хавайските острови.Според Геофизическия институт на САЩ земетресението е ударило на 168 км източно от Тадин в Нова Каледония на малка дълбочина от 10 км. Земетресенията обикновено са по-разрушителни, когато епицентърът е близо до повърхността.Имало е най-малко пет силни вторични труса, чийто магнитуд е варирал между 5.0 и 6.0. По-късно ново силно земетресение с магнитуд 7 по Рихтер стана край бреговете на Нова Каледония. Засега няма информации за големи материални щети от земетресението. Властите в Нова Каледония и Вануату призоваха населението по част от бреговата ивица да се евакуира. Нова Каледония се намира в \"Огнения пръстен\" в Тихия океан, където има много силна сеизмична активност, като там се случват по-голямата част от земетресенията по света, както и вулканичната дейност.", "date": "2018.12.05", "title": "Земетресение от 7,5 по Рихтер удари край Нова Каледония"}
{"url": "https://news.bg/politics/ostavkata-na-krusev-ne-bila-zaradi-remonta-na-graf-ignatiev.html", "text": "Повдигнатото обвинение и оставката на заместник-кмета на София Евгени Крусев не са заради ремонта на ул. \"Граф Игнатиев\", а заради процедура по Закона за обществените поръчки при избор на изпълнител за ремонта.Това обяви председателят на Столичния общински съвет (СОС) Елен Герджиков в сутрешния блок на БНТ и увери, че оставката на Крусев била достойна и мъжка постъпка, която не означавала признаване на вина.\"Вчера започнаха спекулации, че едва ли не се дава оценка на цялостния ремонт на \"Графа\", но не става въпрос за това.Става въпрос за съмнение за нарушаване на процедурата по Закона за обществените поръчки по една проверка, която е направена от прокуратурата и от вътрешния одит на кмета по външен сигнал. И прокуратурата преценява, че има такъв момент на нарушаване на процедурата и повдига съответното обвинение\", разясни Герджиков.По думите му, ремонтът на \"Граф Игнатиев\" продължавал с бързи темпове по настояване на СОС. Ремонтните дейности ще бъдат приключени качествено и в срок, увери той.\"Въпросът е каква е ролята на проектанта и ролята на експертната комисия, която е изискала тези промени. В проекта е записано, че може да се променя процедурата, но въпросът е дали това, което е направено, е правилно. Става дума за вложени материали\", коментира още Герджиков.Според него не са вложени евтини или по-некачествени материали.", "date": "2018.12.05", "title": "Оставката на Крусев не била заради ремонта на \"Граф Игнатиев\""}
{"url": "https://news.bg/society/finite-prahovi-chastitsi-uvrezhdat-vsichki-vatreshni-organi.html", "text": "Фините прахови частици увреждат всички вътрешни органи. Това предупреди д-р Александър Симидчиев, който е специалист по белодробни болести, в сутрешния блок на БНТ.По думите му, когато имаме концентрация до 50 микрограма на куб. м, вдишваме 20 млн. микрочастици, което е нормата. При ниските концентрации страдат основно хората, които нямат резервни възможности. Когато нивата са над 200 микрограма, здравите хора също имат усещането за дишане, самото осъзнаване за дишане е признак, че нещо не е наред.Д-р Симидчиев предупреди, че обикновените хирургически маски не предпазват добре, нужни са специфични маски, които уплътняват добре и пречистват частици с размер под 2,5 микрона.Нищо не можем да направим краткосрочно, за да изчистим бял дроб, който е изложен на замърсяване с фини прахови частици.Иначе днес въздухът в София е много по-чист в сравнение с предишните няколко дни. Нивото на фините прахови частици е малко над 14 микрограма, като вчера по това време стойностите бяха над 120 микрограма на кубичен метър, уточни Тодорка Петкова, която е главен експерт в Изпълнителната агенция по околна среда.", "date": "2018.12.05", "title": "Фините прахови частици увреждат всички вътрешни органи"}
{"url": "https://news.bg/politics/mareshki-iska-rumen-radev-za-kmet-na-sofiya-i-ostavka-na-karakachanov.html", "text": "Искаме президентът Румен Радев за кмет на София и оставка на вицепремиера и военен министър Красимир Каракачанов. Това стана ясно от думите на лидера на партия \"Воля\" Веселин Марешки пред Нова телевизия.Според него, \"тези от ВМРО не разбират, че 2 г. са управляващи\". Слушам Каракачанов как се мъчи да направи нещо, но не може - като не можеш, заминавай си, каза Марешки.По думите на аптечния бос президентският пост не позволява на човек да свърши нищо, но \"аз съм различен и където и да съм, върша много неща и хората могат да са доволни\".Припомняме, .Изказването на варненския бизнесмен и лидер на ПП \"Воля\" по адрес на лидера на ВМРО Красимир Каракачанов е: \"Когато човек направи една роля го пускат за Оскар, на Каракачанов вече му искаме (оставката - б.р.) за цялостно творчество\".Един от неговите депутати, шеф на комисията антикорупция - Емил Димитров (Ревизоро) е протеже, както и този на агенцията (ДАБЧ - Петър Харалампиев - б.р.), който продаваше паспорти, каза Марешки, който бе репликиран от водещата, че не може да се прави сравнение между Петър Харалампиев и Емил Димитров.Лидерът на \"Воля\" цитира интервю на , но това не може да стане без тези, които ги наблюдават да се правят, че не ги виждат.\"Това поредната далавера на ВМРО ли е - той вижда крупни контрабандисти\", запита Марешки. По думите му това не може да стане без тези, които ги наблюдават да се правят, че не ги виждат.Запитан за покачването на цената на петрола на световните пазари и дали това ще се отрази на цената на горивата у нас, той отговори - \"При такава малка разлика на цените на суровия петрол в света не би трябвало да има отражение на цената у нас\".В коментар за думите на Валентин Златев, който управлява \"Лукойл\" Марешки заяви: \"\". Според него при обяснението за декларираните загуби на лидера на горивата в страната ни \"разковничето е в графата \"разходи\". Маржът, с който се работи - на колко купува и на колко продава, поясни Марешки.Той даде пример със своите бензиностанции, че при по-големи обороти са покривани по-големите разходи. Около 1,5 млрд. лв. ми е оборота за м.г.. Стотинка, стотинка и половина печалба - това ми стига. Кучето е заровено в надценката, която си слагат търговците, заяви Марешки.Той обясни, че ако в предлаганите от финансовия министър Владислав Горанов бележки за разчет на цената на бензина, ако някой сложи 40 ст. марж ще го пребият с колеги. Искат да си слагат златни бензиноколонки, златни дръжки - защо да им плащаме тези разходи. Не се контролират тези разходи, защото става дума за много пари и те формират влияние, смята Марешки.На репликата, че помагат на ГЕРБ за кворума, той отговори, че помагат защото българският народ ги е изпратил да работят.Ние ходим на работа и съжалявам, че не осветляваме връзката между ДПС, ОП и ГЕРБ. Патерицата на БСП и ДПС е Каракачанов, заяви Марешки.Той определи, че в парламента неговата група имала принципна позиция - \"Не сме подкрепяли сделката за летище София, нито самолетите\". Марешки имаше предвид ремонта на наличните ни изтребители и парите, гласувани от НС за избор на нов тип изтребител.Ние даваме пари, хората са недоволни. Комунистите и социалистите в цяла Европа са нула, само в България им се обръща внимание, стана ясно от думите на Марешки.", "date": "2018.12.05", "title": "Марешки иска Румен Радев за кмет на София и оставка на Каракачанов"}
{"url": "https://news.bg/society/po-bogatite-balgari-sa-po-chuvstvitelni-kam-zamarsyavaneto-na-vazduha.html", "text": "Замърсяването на въздуха е по-силен дразнител за хората от по-високите подоходни групи у нас. Например, тези с над 1000 лв. доход на член на домакинството констатират замърсяване в 64% от случаите. Това става ясно от ново социологическо проучване на агенция \"Афис\". Помолени да посочат две мерки, които биха допринесли най-много за по-чист въздух в тяхното населено място, анкетираните най-често посочват по-ниска цена на електричеството (56%), следвано от намаление на движението с коли (39%), спиране на дим от индустриално производство (23%), домашно отопление с газ (20%). Централното топлоснабдяване, газификацията и електрическото отопление намаляват нуждата от отопление с дърва и въглища.Уточнява се, че отговорите силно зависят от конкретната ситуация в даденото населено място. Специално в групата, при която преобладава оценката за по-силно замърсяване през последните години, проблемът с колите силно се доближава до този с цената на електричеството (съответно 50 и 53%). В тази връзка от \"Афис\" коментират, че опитите в последно време да се ограничат замърсяващите коли чрез общонационални екологични данъци целят по-скоро фискален ефект, отколкото екологичен, защото не са диференцирани събразно с големината на населеното място. \"Те всъщност слагат спирачка на междуградската мобилност, която замърсява въздуха за минимум хора, а в същото време не намаляват трафика в градовете\", посочват от агенцията.", "date": "2018.12.05", "title": "По-богатите българи са по-чувствителни към замърсяването на въздуха"}
{"url": "https://news.bg/politics/deputatite-prieha-ostavkata-na-kolegata-si-ivaylo-moskovski.html", "text": "Без дебати приеха подадената оставка на депутата от ГЕРБ и бивш транспортен министър Ивайло Московски.Припомняме, той подаде оставка като депутат на 30 ноември.Московски се върна в парламента, след като освободи поста министър на транспорта заради катастрофата край Своге.Заедно с него отговорността поеха и се . Нанков все пак се върна в МРРБ като заместник-министър, а Радев вече е народен представител.Очаква се Ивайло Московски да стане вицепрезидент на Черноморската банка за търговия и развитие. Кандидатурата му за поста беше представена от финансовия министър Владислав Горанов в началото на октомври.Припомняме, оставката на Московски като транспортен министър беше искана още на .След това дисидентът Николай Колев - Босия искаше оставката на Московски заради продажбата на шофьорски книжки. Босия прекрати  подаде оставка.Междувременно на 2 февруари на Боровец .Ралица Добрева, която излезе временно от парламента след връщането на Ивайло Московски в законодателната власт, ще се върне отново в НС като депутат.", "date": "2018.12.05", "title": "Депутатите приеха оставката на колегата си Ивайло Московски"}
{"url": "https://news.bg/int-politics/severna-koreya-se-pohvali-s-wifi-usluga-za-mobilni-ustroystva.html", "text": "Северна Корея е разработила WiFi услуга за мобилни устройства, съобщава южнокорейската агенция \"Йонхап\", цитирайки севернокорейските държавни медии.Услугата се нарича Mirae и позволява на мобилните потребители да имат достъп само до сайтове, одобрени от властите на комунистическата държава. Тези, които искат достъп до Mirae, ще трябва да получат специална SIM карта, за да използват WiFi услугата, която беше представена на научен панаир по-рано тази година заедно със смартфон, произведен от Северна Корея.Междувременно печатният официоз на управляващата Комунистическа партия на Северна корея \"Родон Синмун\" публикува редакционна статия за необходимостта от повече учени и инженери в страната, за да осигури напредък в технологично и икономическо отношение.", "date": "2018.12.05", "title": "Северна Корея се похвали с WiFi услуга за мобилни устройства"}
{"url": "https://news.bg/economics/prevozvachi-nyama-ikonomicheska-logika-v-prietiya-paket-makron.html", "text": "\"Това, което се случи в Брюксел през изминалата вечер, не удовлетворява българската страна, но има и успехи. Най-сериозният успех, който можем да отчетем е, че няма да се прибира превозното средство на всеки 4 седмици\". Това заяви пред bTV председателят на Съюза на превозвачите в България Йордан Арабаджиев.Припомняме, на 4 декември ЕС прие споразумението за международните пътни превози. То бе отчетено като постигнат компромис за реформата в международните пътни превози. До неговото приемане се стигна след 14-часови преговори в Брюксел.\"Икономическа логика няма никаква. Търсят се някакви социални мотиви за това решение, но всъщност няма нищо социално в това един шофьор да пътува хиляди километри да се върне в България, да почива тук 45 часа, след което отново да се върне в Западна Европа\", заяви Мадлен Кавръкова, която е правен съветник към Съюза на превозвачите в България.Общата позиция на транспортните министри в Брюксел предвижда водачите на камиони да нямат право да спят в шофьорските кабини на територията на целия Европейски съюз.Те ще трябва да правят и почивка минимум от пет дни между три серии превози в друга държава за седмица. И въпреки че облекчението на регламента за 4-те седмици се счита за успех за България, той все пак е предпоставка за разходи.С тези правила българските шофьори трябва да оставят камионите си на платен паркинг и да пътуват от Централна Европа към България. Това е разход не само на време, но и на пари, категорични са от бранша.Йордан Арабаджиев обясни, че ако един превозвач има пет камиона и превозва стоки в ЕС, на всеки 4 седмици водачите му трябва да се прибират в България. Технически той ще трябва да организира първо камионът да бъде близо до летище и по възможност да е празен. Това не винаги е възможно.За паркинг на камиона трябва да се дават по 50-100 евро на ден. Шофьорът трябва да се придвижи от паркинга до летище, а после да пристигне до София.\"Ако е от Варна, от София трябва да стигне до Варна и чак тогава да започне да почива 45 часа. 4-5 дни този камион ще бъде извън пазара и ние точно в това виждаме дискриминацията\", заяви Йордан Арабаджиев.Българските превозвачи не са желани в Западна Европа, тъй като са конкурентноспособни, работят добре, на добри цени и имат нов автопарк.Пред телевизия България он ер Николай Рашков от УС на Съюза на международните превозвачи коментира, че текстовете, които в момента са заложени като промени, до голяма степен не са изчистени. Това внася голяма доза съмнение какво точно ще стане и как ще стане. От приетите вчера промени в ЕС у нас ще пострадат около 120 000 души, каза Рашков.Единствената промяна в споразумението е отпадането на задължителното връщане на камионите в страната, в която е регистрирана фирмата. Против мерките сега останаха само България и Литва. Рашков коментира, че днешният международен шофьор е гражданин на ЕС и може да почива, където пожелае и няма как превозвачите да бъдат ограничавани къде трябва да отидат.По думите му, транспортният работник не се задържа достатъчно дълго в дадена държава, за да може да бъде квалифициран и да бъде третиран като командирован работник. Текстовете ще бъдат внесени за гласуване в Еропейския парламент и там би трябвало да се разясни голяма част от нещата. Недоволни от договореното в Брюксел останаха и други страни в Европа, сред които Унгария, Полша, Литва, Латвия, Ирландия и Малта.", "date": "2018.12.05", "title": "Превозвачи: Няма икономическа логика в приетия пакет \"Макрон\""}
{"url": "https://news.bg/crime/otkriha-boen-arsenal-v-garazh-v-sofiya.html", "text": "\"Толкова много оръжия хванахме, колкото специалните бригади нямат\", похвали се премиерът Бойко Борисов по време на редовното правителствено заседание в Министерския съвет.Огромен брой оръжия и боеприпаси бяха открити в гараж в квартал \"Редута\" в София. Сред тях има картечници, автомати, пистолети и патрони. Бойният арсенал е иззет при акция на ГДБОП и Специализираната прокуратура.Някои от автоматите са открити в село Габарево, Община Павел баня.При операцията са открити и наркотици.Една рота автомати, пистолети, гранатомети и 40 000 патрони, посочи Борисов и допълни, че през последните дни са арестувани хора при акцията.Една част от откритите от ГДБОП и Специализираната прокуратура оръжия сме си я платили като контролирана доставка, стана ясно още от думите му.", "date": "2018.12.05", "title": "Откриха боен арсенал в гараж в София"}
{"url": "https://news.bg/int-politics/tramp-pak-se-podigrava-na-makron-zaradi-protestite-na-zhaltite-zhiletki.html", "text": "Президентът на САЩ Доналд Тръмп отново се развихри в профила си в \"Туитър\", като се подигра на френския си колега Еманюел Макрон, предизвикан от неволите на Макрон във връзка с насилствените протести срещу повишаването на акцизите върху горивата, съобщава \"Ройтерс\".\"Доволен съм, че моят приятел Еманюел Макрон и протестиращите в Париж се съгласиха със заключението, до което достигнах преди две години\", написа Тръмп.\"Парижкото споразумение за климата е фатално дефектно, защото повишава цената на енергията за отговорните страни, докато реабилитира някои от най-лошите замърсители\", допълни американският държавен глава, имайки предвид глобалното споразумение за борбата с климатичните промени, сключено в Париж в края на 2015 г. от практически всички страни по света.Вчера френският премиер Едуар Филип реши да отложи планираното увеличение на акцизите върху горивата за най-малко шест месеца в отговор на продължаващите от седмици протести, стигнали до насилие, като с това отбеляза първият голям завой на администрацията на Макрон за 18-те месеца от началото на управлението ѝ.", "date": "2018.12.05", "title": "Тръмп пак се подиграва на Макрон заради протестите на \"жълтите жилетки\""}
{"url": "https://news.bg/press/remontat-na-grafa-i-ostavkata-na-krusev-stotitsi-globi-za-blokadite-na-patya.html", "text": "Ремонтът на \"Графа\" и оставката на Крусев Заместник-кметът по транспорта на София Евгени Крусев подаде оставка във вторник и сам обяви, че прокуратурата го е привлякла като обвиняем по проверката за ремонта на ул. \"Граф Игнатиев\". А няколко часа след това столичният кмет Йорданка Фандъкова я прие.От Софийската градска прокуратура не уточниха по кой текст от закона ще бъде обвинен вече бившият зам.-кмет. Все още се събирали доказателства и се доуточнявало крайното обвинение, което ще бъде повдигнато на Крусев следващата седмица във вторник.Самият Крусев също не е наясно в какво точно е обвинен, стана ясно във вторник, когато в 13 ч съобщи решението си пред медиите да подаде оставка. Яснота по темата няма и в общината.Стотици глоби за блокадите на пътя Стотици фишове и глоби от полицията за незаконна блокада на пътища получават шофьори от няколко области на страната, показва проверка на \"Труд\".Над 60 акта на протестиращи написаха униформените от полицията в Пловдив, след като на 20 ноември цяла колона от автомобили от Карлово и Сопот подмина знак стоп и сгази Закона за движение по пътищата (ЗДвП).26 бабаити от Сливенско са с актове, след като затапили пътя при село Крушаре и тръгнали пеша да блокират магистрала \"Тракия\". Десет техни \"колеги\" от Шуменско отнасят фиш до 50 лева заради блокиране на другата голяма магистрала в страната - \"Хемус\".Франция и Германия порязаха българските превозвачи с нови правила Министрите на транспорта от ЕС се договориха за бъдещата реформа в международните пътни превози на среща в Брюксел, станала известна като Пакет за мобилност I. България и още шест държави не успяха да се преборят с правилата, които ще навредят на родния транспортен бизнес.Преговорите, продължили 15 часа, бяха белязани от разногласия между два блока страни, обвиняващи се съответно в социален дъмпинг и в прикрит протекционизъм.В правилата се запазва пълната забрана за редовна седмична почивка на борда на превозното средство, както и се позволява ползването на две намалени седмични почивки. Връщането на водача в операционния център в държавата по установяване или по местопребиваване, се предвижда да бъде на всеки 4 седмици. В рамките на дискусиите бе постигнато съгласие превозните средства да не се връщат у дома, което бе една от т.нар. червени линии за държавата ни.Учениците няма да излизат навън при мръсен въздух При завишени норми за замърсен въздух децата няма да излизат извън класната стая. Това гласи инструкция на просветното министерство до регионалните училищни инспекторати. Тя е следствие от среща на министър Красимир Вълчев с представители на Националния институт по метеорология и хидрология.Столичният ГЕРБ защити въздуха и \"Графа\" на Фандъкова От името на най-голямата структура на ПП ГЕРБ - градската структура на партията в София, за пореден път заявявам, че ние категорично заставаме зад и подкрепяме кмета на София Йорданка Фандъкова и колегите в Столичния общински съвет. Това заяви областният координатор на ГЕРБ за София Цветомир Паунов във връзка с мръсния въздух в столицата и призивите за оставка на кмета на Фандъкова, предаде БГНЕС.На брифинг в централата на партията депутати и общински съветници дадоха информация относно мерките, предприети за справянето със замърсяването на атмосферния въздух в столицата и високото съдържание на фини прахови частици.Депутатите размиха отговорността на кметовете за мръсния въздух Столичният кмет Йорданка Фандъкова можеше да бъде глобена лично с поне хиляда лева тези дни. Ако предложенията за промени в Закона за чистотата на атмосферния въздух (ЗЧАВ) бяха в сила, Фандъкова щеше да носи отговорност например заради това, че мерки като \"зелен билет\", които зависят от общината, не са били въведени още в неделя или понеделник, когато замърсяването в София беше в пъти над законовите норми.В проекта на ЗЧАВ, внесен в парламента от Министерския съвет през октомври, се предвижда именно такава лична отговорност на кметовете за превишенията на фини прахови частици (ФПЧ) във въздуха. Той беше гласуван на първо четене в средата на ноември. Между двете четения обаче тази отговорност беше размита от депутатите.\"Благодетелката\" на Нанков печели от европроекти През последните години \"Африт\" е изпълнител на 14 проекта по линия на еврофондовете и е неизменен изпълнител или консултант на фирми, работещи по обществени поръчки. Интересно е, че освен в Ловешка област реализира дейности и на територията на Варна, Стара Загора, Смолян и др.В същото време \"Африт\" е била съсобственик на консорциума АДД ДЗЗД - София, който изпълнява дейности по обществени поръчки за стотици хиляди левове в Благоевградско, в дружеството \"Кюстендил ОПОС 2017\", чиито договори за обществени поръчки са в Кюстендил и в \"АК Варна транс\" ООД, което печели поръчки във Варна.", "date": "2018.12.05", "title": "Ремонтът на \"Графа\" и оставката на Крусев, Стотици глоби за блокадите на пътя"}
{"url": "https://news.bg/int-politics/boris-dzhonsan-iska-proval-na-sdelkata-za-brekzit-v-parlamenta.html", "text": "Бившият британски външен министър Борис Джонсън изрази надежда, че  на Европейския съюз няма да бъде одобрено от парламента, съобщи \"Ройтерс\".Според бившия външен министър проектоспоразумението е национално подиграване с решението за напусне на ЕС.\"Имаме много други възможности. За да видим какво следва да направим, трябва да разберем какво ще се случи следващия вторник, ако, както се надявам, Камарата на общините отхвърли сделката \", каза Борис Джонсън.По-рано беше съобщено, че премиерът Тереза Мей призова парламентаристите да се откажат от търсенето на идеалния вариант за Брекзит.\"Не казвам, че тази сделка е съвършена. Това нямаше как да стане. Такова е естеството на преговорите\", каза премиерът.Лидерът на опозиционната Лейбъристка партия Джереми Корбин изрази надежда, че парламентът идната седмица ще отхвърли сделката, предложена от правителството. Правителството или трябва да постигне по-добра сделка, или да отстъпи управлението на някой друг, каза Корбин и нарече сделката на Мей за Брекзит \"скок в мрака\".Островът трябва да напусне ЕС на 29 март 2019 г.", "date": "2018.12.05", "title": "Борис Джонсън иска провал на сделката за  Брекзит в парламента"}
{"url": "https://news.bg/int-politics/rusiya-iska-pregovori-sas-sasht-za-yadrenite-orazhiya.html", "text": "Председателят на комитета за отбрана и сигурност към Съвета на Федерацията Виктор Бондарев заяви, че преговорите между Русия и Съединените щати относно Договора за премахване на ракети със среден и малък обсег са необходими, според РИА Новости.Според него резултатът от двустранните преговори може да бъде \"адаптиране на споразумението\".\"Днешното недоразумение по Договора за ядрените оръжия може да бъде решено с помощта на преговори между Русия и Съединените щати\", каза Бондарев.Той добави, че Москва е създала междуведомствена работна група, включваща представители на Министерството на външните работи, Министерството на отбраната и Съвета за сигурност на Русия. Те ще разработят методи за разрешаване на ситуацията в областта на контрола върху въоръженията.По този начин Кремъл дава ясен сигнал, че не иска нова надпревара във въоръжаването, посочват експерти.По-рано генералният секретар на НАТО Йенс Столтенберг предупреди, че Алиансът трябва да е готов за прекратяване на Договора за ядрените оръжия.Държавният секретар на САЩ Майк Помпео постави ултиматум от 60 дни на Русия да се върне на масата за преговорите и да започне да спазва поетите ангажименти.", "date": "2018.12.05", "title": "Русия иска преговори със САЩ за ядрените оръжия"}
{"url": "https://news.bg/int-economics/volkswagen-s-ford-prevzema-sasht.html", "text": "Volkswagen планира да използва завод в САЩ на Ford, за да произвежда коли в САЩ. Това съобщи АП.Агенцията се позовава на изказване на генералният директор на германския концерн Херберт Дис. Той заедно с лобиста Томас Стег участваха в среща в Белия дом с представители на президентската администрация на Доналд Тръмп и на концерна Daimler.Генералният изпълнителен директор на VW, Хърбърт Дис, заяви, че компанията \"обмисля и изграждането на втора автомобилна фабрика в САЩ\".\"Ние сме в доста напреднали преговори и диалог с Ford Corporation, за да изградим глобален автомобилен съюз, който също ще засили американската автомобилна индустрия. \", подчерта босът на германския концерн.През последните месеци Volkswagen беше разтърсен от \"Дизелгейт\".", "date": "2018.12.05", "title": "Volkswagen с Ford превзема САЩ"}
{"url": "https://news.bg/int-politics/protestat-na-zhaltite-zhiletki-dostigna-i-do-basra.html", "text": "Протестът на жълтите жилетки достигна и до Басра, съобщават иракски медии.Иракчаните са недоволни от корупцията и лошото управление. Десетки полицаи бяха мобилизирани, за да предотвратят насилието и ексцесиите.Протестите в града се разрастват. Хората са гневни поради липсата на основни услуги като чиста вода и електричество.Протестиращите дори окупираха сградата на губернатора на Басра и я изгориха. Пострадаха и офисите на 4 телевизии и на 15 политически партии.", "date": "2018.12.05", "title": "Протестът на жълтите жилетки достигна и до Басра"}
{"url": "https://news.bg/int-politics/maykal-flin-otarva-zatvora.html", "text": "Специалният прокурор Робърт Мюлер каза пред федералния съд във вторник, че бившият съветник по националната сигурност на президента Доналд Тръмп -  \"съществена помощ\" в руското разследване и не трябва да бъде осъден на затвор, предаде Си Ен Ен.Майкъл Флин се призна за виновен в лъжесвидетелстване пред федералните следователи. Това стана на 1 декември 2017 г.. Така Майкъл Флин стана първият високопоставен съветник на \"Тръмп\", който се съгласява да сътрудничи официално на специалния прокурор Робърт Мюлер в неговото разследване на руската намеса на президентските избори.Майкъл Флин е в центъра на разследване дали Тръмп е възпрепятствал разследването.", "date": "2018.12.05", "title": "Майкъл Флин отърва затвора"}
{"url": "https://news.bg/disasters/sasht-obviniha-chetirima-za-panamskite-dosieta.html", "text": "Министерството на правосъдието на САЩ е обвинило четирима души във връзка с .Това става ясно от съобщение на ведомството.Обвинените четирима заедно с панамската юридическа компания Mossack Fonseca & Co са участвали в престъпни схеми. Това са Рамзес Оуенс, 50-годишен гражданин на Панама; Дирк Брауер, 54-годишен, немец; Ричард Гафей, гражданин на САЩ, от Медфийлд, Масачузетс; и Харалд Йоахим фон Дер Голц, 81-годишен гражданин на Германия.Срещу четирима души от Ню Йорк са повдигнати обвинения в кибер мошеничество, данъчни измами, пране на пари и други престъпления, се казва в съобщение на правосъдното министерство на САЩ.По-рано  обяви, че преустановява своята дейност. Тя стана в центъра на скандал, който засегна политици и предприемачи от над 50 страни.", "date": "2018.12.05", "title": "САЩ обвиниха четирима за \"Панамските досиета\""}
{"url": "https://news.bg/int-politics/tereza-mey-izgubi-podkrepata-na-irlandtsi-za-brekzita.html", "text": "Премиерът Тереза Мей изгуби подкрепата на ирландски депутати за , предаде \"Ройтерс\".Агенцията се позовава на изявление на депутат Пол Гърван от Северноирландската Демократична юнионистка партия.\"Моята партия ще се противопоставя на това споразумение, защото Северна Ирландия е поставена в конституционно уязвима позиция, независимо от уверенията, които ни дадоха\", каза Пол Гърван пред депутатите в дебат по сделката.Северноирландската партия, която поддържа правителството на малцинството на премиера Тереза Мей в парламента, вече заплаши да блокира следващия бюджет на Обединеното кралство, ако министър-председателят подкрепи сделка за Брекзит, при която Северна Ирландия остава в Единния пазар и Митническия съюз, за да се избегне \"твърда\" граница с Ирландия.Партията твърди, че подобно решение ще доведе до установяване на митническа граница в Ирландско море и ще отдели Северна Ирландия от останала Великобритания.Освен това бившият външен министър  на подкрепата около 40 депутата. Той ръководи фракция, която настоява за \"твърд Брекзит\", което означава излизане от ЕС без споразумение.", "date": "2018.12.05", "title": "Тереза Мей изгуби подкрепата на ирландци за Брекзита"}
{"url": "https://news.bg/society/pochitame-sveti-sava-2.html", "text": "На 5 декември българската православна църква почита Свети Сава - основател на редица манастири в Палестина и на знаменитата лавра, известна под неговото име.Той се ражда в областта Кападокия през ІV век в богато семейство от знатен произход.Поради несъгласие между роднините, на които било поверено възпитанието му, по време на служебното пътуване на баща му в Александрия, едва 18-годишен Сава постъпил в манастир.Там получил образование, обикнал монашеския живот и бил постриган за монах. Той обаче желаел да служи на Бога на по-усамотено място. По тази причина младият монах оставил манастира и се отправил за Йерусалим да се поклони на светите места и да посети палестинските пустинници.По онова време на Изток преподобният Евтимий Велики бил прочут със своя строг постнически живот. Сава поискал да стане негов ученик, но Евтимий го поверил на блажения Теоктист - брат в съседния манастир.Като го благословил, преподобният Евтимий предсказал, че Сава ще просияе в иноческия живот, ще стане основател на обширна лавра и ще бъде славен наставник на всички палестински отшелници.В Теоктистовия манастир Сава се посветил напълно на Бога и минал всички монашески служби с безропотно послушание и усърден труд. Всички се чудели на неговия строго добродетелен живот. Веднъж на път за Александрия той срещнал родителите си, които искали да го отклонят от иноческия живот, но накрая отстъпили пред неговата непоколебима воля.На този ден празнуват имениците Сава, Савка, Владислав, Владислава, Слав, Слави, Славка, Славчо. ", "date": "2018.12.05", "title": "Почитаме Свети Сава"}
{"url": "https://news.bg/education/otkriha-nova-moderna-laboratoriya-po-robotika-i-avtomatika-v-tu-sofiya.html", "text": "Една от най-модерните учебни лаборатории по роботика и автоматика в страната отвори врати в Техническия университет - София. Лабораторията беше открита с демонстрация на възможностите на промишлен робот от направление Индустрия 4.0 и последните технологии в областта на автоматизацията, пишат от пресцентъра на висшето учебно заведение.Лабораторията дава възможност на студентите от катедра \"Автоматизация на елекрозадвижванията\" да се обучават да програмират промишлени роботи, системи за машинно зрение, серво-системи, индустриални комуникации и други.Модерната учебна база е изградена от българската инженерингова компания \"Ехнатон\", в партньорство с \"Мицубиши Електрик\", по инициатива на ТУ-София.Ректорът на ТУ-София инж. Георги Михов коментира откриването на лабораторията. По думите му няма по-хубав ден за един ректор от този, когато бизнесът стъпва на негова територия.\"Благодарение на единството между бизнес и университет постигаме успехите, които имаме. Нещо повече - постигаме нашия девиз \"Традиция в успеха\". Това дарение ще ни позволи да обучаваме студентите, колкото се може по-близо до изискванията на бизнеса\", подчерта Михов.Лабораторията \"Роботика и Автоматика\" е едно от най-модерните учебни съоръжения в страната и разполага с индустриален робот MELFA, 4 броя различни като тип и функционалности индустриални стендове, 3d принтер и софтуер за техническо зрение, приложими в различни отрасли на индустрията. В лабораторията е оборудвана със 17 бързи компютъра и лицензиран софтуер за програмирането на роботите. Стендовете са свързани с работните места в мрежа, т.е. всеки студент ще може да управлява всички стендове от своето работно място. В специализираната лаборатория ще могат да се обучават до 17 студенти едновременно.", "date": "2018.12.05", "title": "Откриха нова модерна лаборатория по \"Роботика и Автоматика\" в ТУ-София"}
{"url": "https://news.bg/int-politics/rusiya-nyama-da-predpriema-merki-sreshtu-ukraintsite.html", "text": "Говорителката на външното министерство на Русия Мария Захарова обяви, че Москва не планира да предприема каквито и да е ограничителни мерки срещу украинските граждани, въпреки въведената от Киев забрана срещу руски граждани на възраст между 16 и 60 години да влизат на нейна територия.\"От наша страна нямаме намерение да предприемаме каквито и да е ограничителни мерки срещу украинските граждани, които са на наша територия или които планират да посетят Русия. Няма да създаваме ненужни проблеми\", увери Захарова.През миналата седмица руският сенатор Франц Клинцевич също отбеляза, че Русия няма намерение да налага забрани на украински граждани въпреки действията на Киев.Отношенията между двете страни остро се влошиха след , когато Русия плени три украински бойни кораба заедно с екипажите им, общо 24 души, сред тях бесарабски българин.", "date": "2018.12.05", "title": "Русия няма да предприема мерки срещу украинците"}
{"url": "https://news.bg/energy/vasko-nachev-ochakvame-ek-da-ni-surovaka-i-po-deloto-sreshtu-beh.html", "text": "Решението по газовото дело на Европейската комисия срещу България се очаква да излезе до края на годината, съобщи пред БНР анализаторът Васко Начев от Атлантическия съвет.Наказателната процедура беше образувана заради жалба на \"Овергаз\" от 2011 г. Разследването започна две години по-късно. Според Начев решението ще бъде \"като коледен подарък с негативни окраски за България\" и .Припомняме, делото на Европейската комисия (ЕК) срещу Българския енергиен холдинг (БЕХ) е за възможна злоупотреба с  от страна на дъщерните му държавни дружества \"Булгаргаз\" и \"Булгартрансгаз\".\"Има пряко отговорни за това, че България ще бъде осъдена със сума, по-голяма от 70 милиона евро, която министър Петкова обяви в изслушване в Народното събрание. Тогава казаха, че не трябва да влизаме в извънсъдебно споразумение, където договорката беше да платим 70 милиона евро наказание, а да защитаваме националния интерес. Така го защитаваме националния интерес, че сега има вероятност да платим не 70, а 330 милиона\", каза Начев.Той е категоричен, че осъдителното решение със сигурност ще бъде повече от 70 милиона. Не знам някой да е предложил извънсъдебно споразумение и то да е с по-тежък ефект, отколкото влизайки в съдебен спор и решение на съда. Няма такъв вариант.\"Тука е добре да бъде казано, че \"Газпром\" също влезе в извънсъдебно споразумение с ЕК, а не предпочетете съда, защото си дава сметка, че там наказанието със сигурност ще бъде по-високо\", припомни анализаторът.Действията на правителство, парламент и \"Булгартрансгаз\" обаче заплашват дори след плащането на глобата ситуацията да остане непроменена, предупреди Начев.При сегашните действия от страна на правителството, парламент и \"Булгартрансгаз\", ще се случи така, че ние да имаме един единствен участник който транзитира газ през България и той е запазил 100% капацитета от възможности, смята анализаторът.\"Ако с един играч на пазара, пък било той в Газпромекспорт, правителството смята, че може да изгради газоразпределителен център или хъб \"Балкан\", значи някой дълбоко не познава нещата или по-скоро тенденциозно се опитва да представи по-различно нещата\", заяви Начев.Според него на хартия ние чакаме (енергоносители - б.р.) от много места. Очакванията са ни огромни, обещанията - също, но реално, ако погледне човек, какви са възможностите като трасета веднага става ясно, че такива опции просто не съществуват.Интерконекторът с Гърция няма директен достъп до транзитната газопреносна система. Автоматически трябва да забравим вариант, в който някой ще иска да пренася газ, да го продаде веднъж на България и, след това, да го купи от България, за да го изнесе, обясни Начев.Дори и да направят такава връзка, най-вероятно те ще обещаят от \"Булгартрансгаз\", при положение че имаш резервиран 100% капацитет от \"Газпромекспорт\", как тогава да стане този пренос на газ\", запита реторично Васко Начев.Припомняме, ден по-рано от , според който шофьорите на тирове трябва да се прибират на всяка четвърта седмица, а камионът и товарът да остават на място. Според българските превозвачи подобни правила нямат икономическа логика.", "date": "2018.12.05", "title": "Васко Начев: Очакваме ЕК да ни \"суровака\" и по делото срещу БЕХ"}
{"url": "https://news.bg/world/predadoha-za-2-9-mln-dolara-pismo-na-aynshtayn-za-bog.html", "text": "Писмо от 1954 г., в което Албърт Айнщайн отхвърля думата Бог като \"продукт на човешката слабост\" и се бори с неговата еврейска идентичност е продадено за 2,4 милиона долара, съобщи говорител на Аукционната къща \"Кристис\", цитиран от ДПА.В писмото, адресирано до философа Ерик Гуткин, Айнщайн нарича Библията \"колекция от ценни, но все пак по-скоро примитивни легенди\".\"Думата Бог за мен е нищо друго освен израз и продукт на човешката слабост\", пише физикът около година преди смъртта си. Писмото е продадено на търг от 2008 г. за 404 000 долара, според съобщенията в медиите по онова време.Сегашната продажба в Ню Йорк приключва за четири минути и е много по-висока от прогнозата на \"Кристис\", която предположи цена от около 1,5 милиона долара. Заедно с всички такси, купувачът ще плати 2,9 милиона долара, допълва говорителката.Айнщайн е написал писмото, докато е живял в Принстън, Ню Джърси в отговор на книгата на Гуткин от 1952 г. \"Изберете живота: Библейската призив към бунт\", която засяга юдаизма, Израел и модерността.Физикът опровергава позицията на Гуткин, че еврейският народ е \"избран\", като обяснява, че самият той \"с радост\" принадлежи на еврейския народ, но \"непроменената еврейска религия е като всички други религии въплъщение на примитивно суеверие\".Възгледите на Айнщайн за религията отдавна се анализират от академичните среди.Като дете той прегръща юдаизма за кратък период от време. По-късно Айнщайн пише, че не е атеист, но не вярва някой в личен бог, който се намесва в светски въпроси.", "date": "2018.12.05", "title": "Предадоха за 2,9 млн. долара писмо на Айнщайн за Бог"}
{"url": "https://news.bg/euronews/paketat-mobilnost-e-edno-ot-nay-loshite-zakonodatelstva-pritesnen-novakov.html", "text": "\"Считам, че в момента виждаме едно от най-лошите въобще законодателни предложения, които са представяни за обсъждане. До такава степен е лошо това предложение, че в него са включени изисквания за внедряване на устройства в камионите, които още не са изобретени - те не съществуват.\" Това заяви пред БНР евродепутатът ГЕРБ/ЕНП Андрей Новаков относно готвените с пакета \"Мобилност\" промени.По думите на Новаков съпротивата срещу предложените мерки е силна. 8 държави се обявиха против мобилния пакет, \"което не е нещо, което се вижда често тук\".\"Това, което ще направим в Европейския парламент, е, от една страна, да забавим или въобще блокираме работата по досието, така че да не мине в този мандат, а, от друга гледна точка, ако се стигне до евентуално гласуване, да внесем такива изменения и допълнения, които да отразяват в максимална степен интереса на българските превозвачи\", категоричен е евродепутатът. Той припомни и че промените вече от две години не са приети, благодарение на евродепутатите.\"Ако се стигне до гласуване, смятам да внесем предложение, в които шофьорите все пак да могат да спят и да почиват в кабините при определени условия, да могат да извършват повече курсове в Европа, без това да попада в обхвата на Директивата за командировани работници. Надявам се да успеем. Затова ще се наложи всички българи да работим под един знаменател, както сме го правили до момента по темата\", заяви още Новаков.Той обясни и че пакетът \"Макрон\" трябва да бъде приет по време на ротационното председателство на Румъния на Съвета на ЕС, а страната е един от явните противници на проекта. Поради това евродепутатът се надява промените да бъдат забавени или отложени за неопределено време в бъдещето. За това можели да допринесат и протестите в северната ни съседка.Възможно било и да се стигне и до Европейския съд, тъй като изискването за прибиране на шофьорите на всеки четири седмици според Новаков е \"абсолютно противоречи с основните права и свободи, които са в основата на Европейския съюз - свободното придвижване на хора, стоки и капитали\".\"Празните курсове на камионите не кореспондират е с пестенето на емисии въглероден двуокис\", допълни още той.", "date": "2018.12.05", "title": "Пакетът \"Мобилност\" е едно от най-лошите законодателства, притеснен Новаков"}
{"url": "https://news.bg/int-politics/rusiya-nato-manipulira-za-da-prikrie-otteglyaneto-na-sasht-ot-dogovora-za-raketite.html", "text": "НАТО манипулира фактите, за да прикрие истинските цели за  от Договора за ликвидиране на ракетите със среден и малък обсег. Това обяви говорителят на Кремъл Дмитрий Песков, цитиран от руските медии.\"Действително, видяхме изявления от различни страни, изявление от ръководството на НАТО, Северноатлантическия алианс. Разбира се, става въпрос за ескалиране на ситуацията, до голяма степен за манипулиране на фактите, за да се прикрият истинските цели за оттеглянето на САЩ от Договора за ликвидиране на ракетите със среден обсег\", коментира Песков.Вчера държавният секретар на САЩ Майк Помпео обяви, че Вашингтон е обявил ултиматум на Русия в рамките на 60 дни да спази клаузите на договора, иначе ще се оттеглят от сключеното през 1987 г. споразумение.Изявлението на Песков идва на фона на решението на американския президент Доналд Тръмп през октомври САЩ да спрат да спазват договора, твърдейки, че Русия \"съществено нарушава договора\". От своя страна Москва отрече тези обвинения, подчертавайки, че самите САЩ подкопават споразумението.Междувременно говорителката на руското външно министерство Мария Захарова коментира, че САЩ не са представили каквото и да е доказателство за предполагаемото нарушаване на договора от страна на Русия. Тя добави, че Кремъл оставал отворен за продължаване на преговорите с Белия дом.\"В тях (документи, които Вашингтон е предал на руското външно министерство) още веднъж имаше безпочвени твърдения за предполагаемо нарушение от наша страна на този договор. Ние многократно заявихме, че това е догадка. Не ни беше представено доказателство за наше предполагаемо нарушение\", посочи Захарова.Договорът за ликвидиране на ракетите със среден и малък обсег беше подписан през 1987 г. от тогавашния ръководител на СССР Михаил Горбачов и тогавашния американски президент Роналд Рейгън. Лидерите се споразумяха да бъдат унищожени всички крилати и изстрелвани от земята балистични ракети с обсег между 500 и 5500 км.", "date": "2018.12.05", "title": "Русия: НАТО манипулира, за да прикрие оттеглянето на САЩ от договора за ракетите"}
{"url": "https://news.bg/politics/utre-stava-yasno-koy-shte-zamesti-krusev.html", "text": "Подадената оставка от столичния зам.-кмет по транспорта Евгени Крусев е отговорно действие. Целта е да могат да се изяснят всички обстоятелства по повдигнатото обвинение. Още утре се очаква да бъде съобщен неговият заместник.Това обяви столичният кмет Йорданка Фандъковa след редовното правителствено заседание на кабинета \"Борисов-3\" в Министерския съвет.Кметът обясни, че оставката на бившия кмет по транспортни въпроси в Столична община Евгени Крусев вече е приета. Има повдигнато обвинение от прокуратурата. Крусев подаде оставката си като възложител на процедурата, стана ясно от думите на Фандъкова.Тя припомни, че проверката, която тя е била възложила на вътрешния одит преди месец и половина е била изпратена на прокуратурата.\"Трябва да се изяснят всички факти и обстоятелства, които са били причина за материалите, които са вложени в столичната улица \"Граф Игнатиев\", даде да се разбере Фандъкова и допълни, че прокуратурата ще свърши своята работа.Тя оцени работата на Крусев като изключително отговорна и съвестна, като припомни, че за последните две години са били направени огромни мащабни ремонти на ключовите улици в столицата. \"Ако е бил подведен и ако е допуснал грешка, това ще се установи от компетентните органи\", уточни Фандъкова.Столичният кмет отказа да коментира ремонтът на ул. \"Граф Игнатиев\" с мотив, че той все още не е приключил. Когато нещо не е изпълнено както трябва, то трябва да бъде върнато на изпълнителите на ремонта, за да може да бъде оправено, изтъкна Фандъкова. Тя увери, че за нея също е важно изключително бързо да бъде пуснато движението на трамвая.Срокът за завършването на проекта по договора е 300 дни, което означава, че той трябва да бъде завършен през месец март догодина. Изпълнителите бяха поели ангажимента за доста по-кратки срокове, но се оказа, че проектът е доста по-труден, отколкото са си представяли, констатира градоначалникът.Тя очаква до края на седмицата да бъдат внесени документите и да бъде сформирана комисия от Дирекция национален строителен контрол (ДНСК), за да бъде прието и пуснато трамвайното трасе.Запитана как би отговорила на опозицията за нейната обществена и политическа отговорност като кмет на София, Фандъкова посочи, че тя носи своята политическа отговорност, защото \"за да се лиши от един от най-важните заместници, който отговаря за мащабните проекти и да остане днес без човек, който да е пряко ангажиран, е доста сериозна политическа отговорност\".Фандъкова се похвали, че само вчера, 4 декември, са били продадени над 74 000 \"зелени билета\". Относно протеста пред Столична община и Министерството на околната среда и водите (МОСВ) за чистотата на въздуха и исканията на протестиращите, тя обобщи, че се е запознала с исканията на хората и те били същите, като в програмата на общината.\"Ако има нова мярка, която да не е включена в нашата програма, ние сме готови да ги изслушаме и приемем\", обеща тя.Сред другите мерки на Столична община за подобряване качеството на атмосферния въздух са подмяната на отоплението и отоплителните инсталации на около 5 000 домакинства на територията на СО. С Оперативна програма \"Околна среда\" се предвижда да бъдат подменени отоплителните инсталации на над 15 000 домакинства.Мерките са насочени към уязвимите домакинствата и гражданите, които нямат възможност сами да инвестират в отоплителните инсталации.За Фандъкова е много важно отоплението с централно топлоподаване и газ. Според нея е важна мярка и възможност за справяне със замърсения въздух.", "date": "2018.12.05", "title": "Утре става ясно кой ще замести Крусев"}
{"url": "https://news.bg/world/skok-na-kraynodesniya-terorizam-za-smetka-na-dzhihadistkite-ataki-po-sveta.html", "text": "Крайнодесният политически тероризъм е във възход в Западна Европа и Северна Америка, показва, цитиран от \"Индипендънт\", АП и АФП.Крайнодесни групи и лица са убили 66 души между 2013 и 2017 г. 17 души са загинали при 47 атаки през изминалата година.Във Великобритания са извършени 12 крайнодесни терористични атаки през 2017 г., в Швеция - 6 и в Гърция и Франция по 2.Повечето от тези атаки са извършени от \"вълци единаци с крайнодесни, супремасистки (вярващи във върховната власт на бялата раса - Бел.ред.) и антиислямски убеждения\".Броят на загиналите при терористични нападения в света през 2017 г. е 18 814 души. Това е спад с 27%, като това се дължи на загубите на ДАЕШ (\"Ислямска държава\") в Ирак и Сирия. Понижението е за трета поредна година. С 56% са спаднали смъртните случаи при тероризъм в Ирак между 2016 и 2017 г., макар че ДАЕШ си остава най-смъртоносната терористична организация.Групировката си пренасочва ресурсите от Близкия изток към Северна Африка и Югоизточна Азия.Джихадистките терористични атаки в Европа са спаднали значително. Загиналите са със 75% по-малко (827 през 2016 г. до 204 през 2017 г.). Предварителната информация за 2018 г. показва, че тази тенденция вероятно ще продължи - по-малко от 10 загинали в Западна Европа до октомври.Отражението на тероризма върху икономиката също е спаднало с 42% до 52 милиарда долара.Но тероризмът си остава глобален феномен, предупреждават авторите на доклада, след като в 67 държави има най-малко един загинал през 2017 г., а в 98 държави е регистрирана най-малко една атака. В 96 от 163 държави в индекса има подобрение, а в 46 се е влошила ситуацията.Пет държави (Ирак, Сирия, Афганистан, Нигерия и Сомалия) са регистрирали повече от 1000 смъртни случая, а 19 държави - повече от 100.Най-голямото увеличение е в Сомалия и Египет. Групировката \"Аш Шабаб\" е извършила най-голямата терористична атака в Сомалия. В Египет е втората най-голяма атака, когато групировка, свързана с ДАЕШ, Мианмар и Филипините също регистрират рекорден брой загинали от тероризъм, съответно 166 и 50 души.", "date": "2018.12.05", "title": "Скок на крайнодесния тероризъм за сметка на джихадистките атаки по света"}
{"url": "https://news.bg/regions/nikoy-ne-e-kril-dannite-za-urana-vav-vodata-na-haskovo-ustanovi-prokuraturata.html", "text": "Районна прокуратура - Хасково прекрати наказателното производство за укриване на информация за наличието на високо съдържание на уран в питейната вода на Хасково. Питейната вода в града е безопасна за здравето на човека.След  в Хасково, на 19 април 2017 г. Районна прокуратура - Хасково образува разследване, затова, че в периода от 28 октомври 2016 г.  до 4 април 2017 г., в Хасково, длъжностно лице, в кръга на служебните си задължения е укрило информация за състоянието на околната среда и нейните компоненти, а именно за наличието на високо съдържание на уран и обща алфа активност в подземни води от сондажи на Помпена станция \"Хасково - 1\" и от това са последвали немаловажни вреди за околната среда, живота и човешкото здраве.В хода на досъдебното производство е изискана значителна по обем документация от Националния Геоложки фонд, Басейнова дирекция \"Източнобеломорски район\", Национален център по радиобиология и радиационна защита, фирма \"Екоинженеринг РМ\" ЕООД, \"Водоканалпроект\" АД, Пловдив, \"В и К\" Хасково, Минно-геоложки университет \"Св.Иван Рилски\", НИМХ и др., разпитани са множество свидетели.На 9 май 2017 г. е извършен оглед на ПС \"Хасково-1\" и на сондажните тръбни кладенци ТК1 до ТК9. На 5 юли 2017г., в присъствието на експерти от БАН, са извършени огледи в \"ПС - Хасково 1\" на сондажния кладенец и на машинното помещение и са иззети проби от питейната вода.Назначена и изготвена е комплексна експертиза по геология, хидрология и ядрени изследвания от експерти от Българска академия на науките (БАН). Изискани и анализирани са от вещите лица всички проби за уран през периода 1997 г. - 2017 г. от всички кладенци и събирателната шахта- общо 90 проби.Разследването е доказало, че водата в Хасково е безопасна за здравето на човека и не е налице неизпълнение на задължения и укриване на информация от конкретно длъжностно лице.При проведеното досъдебно производство е установено, че като резултат от дългогодишната експлоатация на подземни води се наблюдава спадане на водното ниво на големи площи, осушаване на водоносния хоризонт, което води до засилване ролята на окислителните процеси и засилване на мобилността на урана в горните му части.Наред с това, важен фактор за ускоряване процесите на миграцията на урана е и увеличаване на скоростта на движение на подземните води в обсега на депресионната фуния, създадена от дългия период на черпене на вода от водовземните съоръжения. Установено е по категоричен начин, че повишените стойности на уран в питейната вода на.Хасково се дължат не на находище \"Чешмата\", отстоящо на 6 км западно от кв. Болярово, в което се е извършвал геотехнологичен добив на уран, а е с източник скали, наситени с уран в района на самите кладенци.Съгласно последната редакция и допълнение от 2014 г. на Наредба № 9 от 16.03.2001 г. за качеството на водата, предназначена за питейно-битови цели, съдържанието на естествен уран се възприема не като радиологичен показател, а като тежък метал със своите съответни негативни въздействия върху здравето на човека.Общата алфа-активност и общата бета-активност се приемат като контролни, а не като ограничителни показатели. При техни стойности над посочените в Наредбата се налага извършване на допълнителни анализи с определяне на индикативна доза, и само и ако тя е над определени стойности се счита, че водата е неподходяща за употреба. Ако индикативната доза е над 0,1 мСв (0,1 милисиверта за година) се счита, че водата не отговаря на изискванията за питейна вода.Такава оценка е направена на основата на получените резултати от радиологичния анализ на взетите контролни водни проби на 5 юли 2017г. при изготвяне на експертизата като получената индикативна доза е била по-ниска от допустимата.Експертите от БАН, изготвили комплексната експертиза по делото са категорични, че изследваните води съответстват на изискванията, предвидени с Наредба № 9. Със стойности под 0,1 мСв са и повечето проби, взети и преди изготвената експертиза. При водата е важно количеството нуклиди, които попадат с нея в човека. Много радионуклиди могат да се натрупват в организма и да остават там в течение на много месеци и даже години, оказвайки през цялото това време негативно влияние върху организма. За определяне на това въздействие е въведено понятието приравнена ефективна доза, с което оперира Световната Здравна Организация (СЗО).Във всички свои разчети и препоръки Световната здравна организация широко използва стойността 0,1 мСв/година (0,1 милисиверта за година). Тоест, ако водата удовлетворява нормите за радиологична безопасност, то при нейното ежедневно потребление в количество 2 литра на ден, дозата на облъчване, която при това ще получи човек за една година, няма да превиши 0,1 мСв и тази ежегодна доза може да се счита за безопасна през цялата продължителност на живота на човека, както е установено и в хода на настоящото производство. От изисканата и получена в хода на разследването справка от Онкологичен диспансер - Хасково е установено, че ръстът на заболеваемост в изследвания период е отрицателен.Изводът е, че не са настъпили немаловажни вреди за околната среда, живота и човешкото здраве.Припомняме, че  преди две години заради завишените норми на уран.Скандалът с повишеното ниво на  2017 година. Тогава излязоха на яве не само повишените стойности на отровния елемент във водопроводната система, но и имаше обвинения от страна на БСП, че и предишното правителство на ГЕРБ е знаело за опасността, но не е уведомило населението от страх от недоволство и намаляване на предизборните резултати.Тогава здравните власти в Хасково увериха, че са  и опасност за населението няма. От Федерацията на потребителите в България обявиха, че превишените нива са , но това е останало скрито.В началото на месец юни 2017 година от областната администрация в града съобщиха, че стойностите на уран във водата в Хасково са в допустимата норма и .Две седмици по-късно обаче от Регионалната здравна инспекция в Хасково информираха, че в четири  е . Тогава властите забраниха използването на чешмяната вода за питейни нужди.", "date": "2018.12.05", "title": "Никой не е крил данните за урана във водата на Хасково, установи прокуратурата"}
{"url": "https://news.bg/politics/ms-dade-oshte-350-000-lv-za-kzk-za-2018-g.html", "text": "Увеличен е максималният размер на ангажиментите за разходи през 2018 г. по бюджета на Комисия за защита на конкуренцията (КЗК). Това решиха на днешното заседание на Министерския съвет министрите от кабинета \"Борисов-3\", съобщиха от МС.Правителството увеличи с 350 000 лв. утвърдения с чл. 35, ал. 2 от Закона за държавния бюджет на Република България за 2018 г. показател по бюджета на Комисия за защита на конкуренцията (КЗК) за максимален размер на ангажиментите за разходи, които могат да бъдат поети през 2018 година, се казва в постановлението.С документа се дава възможност както да бъдат сключвани нови договори, а също и да бъдат поемани ангажименти с незабавна реализация, свързани с дейността на КЗК.На днешното заседание бяха дадени допълнително средства на МВР и на МЗ.", "date": "2018.12.05", "title": "МС даде още 350 000 лв. за КЗК за 2018 г."}
{"url": "https://news.bg/int-economics/karina-karaivanova-vliza-v-saveta-na-direktorite-v-evropeyskata-banka-za-vazstanovyavane-i-razvitie.html", "text": "Правителството определи Карина Караиванова да бъде представител на България в Съвета на директорите на Европейската банка за възстановяване и развитие (ЕБВР), информираха от правителствената пресслужба.Решението влиза в сила от 1 март 2019 година.Припомняме, към момента представител на страната ни в Съвета на директорите на Европейската банка за възстановяване и развитие е Калин Митрев.Караиванова има богат професионален опит в работата с международните финансови институции, в частност с Европейската банка за възстановяване и развитие и ще представлява ефективно интересите на България, пишат още от МС.Европейската банка за възстановяване и развитие е един от най-големите инвеститори в България, с която страната ни поддържа дългогодишни отношения на ползотворно сътрудничество. От началото на дейността си у нас, от 1993 г. до 31 октомври 2018 г., ЕБВР е предоставила инвестиции в размер на 3.847 млрд. евро за финансиране на 249 проекта у нас в различни сектори на икономиката на страната. Инвестициите в частния сектор представляват 56% от актуалния портфейл на банката в България.Малко по-късно Караиванова прие с благодарности номинацията на българското правителство.\"Последните 2 години бяха ключови в усъвършенстването на дейността на КФН, съобразно новите изисквания на европейските институции. В този период беше свършена огромна по обем и с високо качество работа по модернизирането и реформирането на секторите, за които отговаря регулаторът. Успешно се справихме с промените в европейската регулаторна рамка, като подпомогнахме бизнеса бързо да се адаптира към изискванията на MIFIDII\", обясни тя.По думитена Караиванова за времето ѝ начело на КФн е било постигнато нормативно обновяване на всички сектори, за които отговаря комисията:-в областта на капиталовите пазари бяха одобрени значими промени в Закона за публично предлагане на ценни книжа и Закона за предлагане на финансови инструменти. С новите възможности за първи път чрез съдебно решение КФН успя да спре достъпа до 40 интернет платформи, които предлагаха инвестиционни услуги, без да имат необходимото разрешение;-в областта на допълнителното пенсионно осигуряване беше усъвършенстван Кодекса за социално осигуряване, като беше прецизирана дефиницията за инвестиции в свързани лица;-беше приет нов Кодекс за застраховането.\"Искам да уверя бизнеса и обществото, че до евентуалното ми преминаване на новата позиция в ЕБВР ще продължа да изпълнявам задълженията си като председател на КФН. Предстои промяна във философията на надзора у нас и възприемането на риск-базиран надзор. До края на месец март 2019 година трябва да сме готови с платформата за тази значима трансформация, а до края на февруари с методология за оценка на риска на пазара. Трябва да подготвим условията за употребата на стрес тестовете като обичаен инструмент в нашата дейност\", посочва още Караиванова.", "date": "2018.12.05", "title": "Карина Караиванова влиза в Съвета на директорите в Европейската банка за възстановяване и развитие"}
{"url": "https://news.bg/world/arestuvaha-90-dushi-ot-italianskata-mafiya-v-evropa-i-yuzhna-amerika.html", "text": "Деветдесет души са арестувани в поредица от операции, насочени срещу членове на \"Ндрангета\" в Европа и Южна Америка, съобщава италианската полиция.Акциите се провеждат в цяла Европа в Италия, Германия, Холандия и Белгия и са срещу международен трафик на наркотици, мафиотски организации, пране на пари, измами с недвижими имоти, подкупи и насилие, съобщава АФП.Холандският главен прокурор Фред Верстербеке коментира, че в десетките арести са конфискувани около 2 милиона евро като приходи от престъпна дейност.Германската федерална полиция заяви, че са извършили няколко ареста в в акции рано сутринта. В Германия фокусът е в западната провинция Северен Рейн-Вестфалия, която граничи с Холнадия и Белгия, и Бавария на юг.Полицията съобщава, че операцията се координира от Евроджъст - европейско звено, създадено за борба с международната организирана престъпност.Повече подробности не бяха съобщени, но е организирана пресконференция в Хага.Операцията е един ден след като предполагаемият ръководител \"кръстникът\" на сицилианската мафия \"Коза Ностра\" бе арестувана с 46 други лица в района на Палермо в Италия. Около 440 полицейски служители в Германия са участвали в акциите.По-рано тази година полицията арестува около 170 души в Италия и Германия в акции за противодействие срещу мафията.След ареста на  през 1993 г., сицилианската мафия отслаби позициите си в сравнение с базираната в областта Калабрия мафиотска групировка \"Ндрангета\" или неаполитанската \"Камора\". Но италианските власти посочиха, че въпреки това сицилианската мафия е продължила да увеличава финансовата и стопанската си дейност.", "date": "2018.12.05", "title": "Арестуваха 90 души от италианската мафия в Европа и Южна Америка"}
{"url": "https://news.bg/economics/sas-100-000-evro-pomagame-na-afganistan-zaradi-rekordna-susha.html", "text": "Отпускаме 100 000 евро хуманитарна помощ за Афганистан поради рекордната за последните години суша в страната, реши Правителството.Финансирането ще бъде осигурено от одобрените средства от бюджета на Министерството на външните работи за 2018 г., които са предназначени за официална помощ за развитие и хуманитарна помощ.С присъединяването си към Европейския съюз България се ангажира с предоставянето на безвъзмездна официална помощ за развитие. Тази помощ трябва да бъде 0.33% от брутния национален доход на страната за отпусканите средства за официална помощ за развитие.През миналата година и през първото тримесечие на 2018 г. държавата предостави 200 000 евро хуманитарна помощ. Средствата бяха разпределени за изпълнение към Международната организация по миграцията, Детския фонд на ООН и Службата на ООН за координиране на хуманитарните дейности.", "date": "2018.12.05", "title": "Със 100 000 евро помагаме на Афганистан заради рекордна суша"}
{"url": "https://news.bg/politics/kamionite-mogat-da-plashtat-predvaritelno-tol-taksa-za-zayaven-marshrut.html", "text": "Автомобилите над 3,5 т ще могат да плащат предварително тол такса за заявен маршрут.При предварителното плащане ще се издава маршрутна карта, която позволява на тежкотоварното превозно средство да премине еднократно разстояние в обхвата на платената пътна мрежа от начална до крайна точка, с допълнителни, предварително посочени междинни точки, които не могат да бъдат повече от четири.Това предвижда приетата от правителството Наредба за условията, реда и правилата за изграждане и функциониране на смесена система за таксуване на различните категории пътни превозни средства на база време и на база изминато разстояние.Припомняме, че от 1 януари 2019 г. хартиените винетки ще бъдат заменени с електронни, като цените няма да бъдат променяни.За леките автомобили се , която ще важи от 12.00 часа в петък до 23.59 часа в неделя на същата седмица. До 16 август винетка ще трябва да имат и водачите на тежкотоварни автомобили, а след тази дата те ще плащат тол такса.Маршрутна карта могат да използват водачите на автомобили с тегло над 3,5 т, които не разполагат с бордово устройство или такова за спътниково позициониране, с което да се проследи изминатото разстояние. Това се отнася и за тези, които не са сключили договори с доставчик на услуга за електронно събиране на такси за изминато разстояние или с доставчик на декларирани данни.Маршрутна карта може да бъде купена не по-рано от 7 календарни дни преди датата на пътуването. Тя е валидна за срок от 24 часа от декларираната начална дата и час на пътуването. Картата може да бъде закупена по електронен път, чрез картово разплащане на терминали за самотаксуване или в пунктовете за продажба.Размерът на тол таксата ще се определя въз основа на заявените начални, междинни и крайни точки на пътуване. Така ще се позволява и преминаването по платените републикански пътища при временна невъзможност да се ползва вече монтирано бордово устройство.Системата ще изчислява автоматично дължимата такса за изминат участък, то тя ще се плаща предварително, според данните за превозното средство, маршрута и планираната дата на пътуване.Тол таксата за автомобили с тегло над 3,5 т ще се начислява в зависимост от действително изминатото разстояние, което ще се определя с точност до 100 метра.Нивата на тол таксите ще се променят според екологичните категории на моторните превозни средства.Предвижда се възможност при промяна на регистрационния номер на лек автомобил тя да бъде заявена в централното или в областните управления на Агенция \"Пътна инфраструктура\", или по електронен път до 3 работни дни.В срок до 2 работни дни от получаване на заявлението новият регистрационен номер се отразява в електронната система за издадените електронни винетки след справка в Националния регистър на пътните превозни средства.В случай на неправилно декларирани данни, се счита че за пътното превозно средство не е заплатена дължимата винетна такса.", "date": "2018.12.05", "title": "Камионите могат да плащат предварително тол такса за заявен маршрут"}
{"url": "https://news.bg/int-politics/rusiya-pusna-video-na-razgrashtaneto-na-noviya-boen-lazer-peresvet.html", "text": "Руското военно министерство обяви, че е разгърнало лазерни оръжия, включително лазера \"Пересвет\", на който макар повечето от възможностите му да остават тайна, се смята от военни експерти, че е способен да разстройва \"безпилотни самолети, ракети и самолети\".Руското военно министерство е публикувало и видео на експерименталното бойно дежурство на бойния лазер. На видеото се вижда как руските военни извършват подготвителни действия по внедряване и подготовка на оборудването за употреба.Руският президент Владимир Путин разкри няколко нови оръжейни системи по време на годишното си обръщение през март пред руския парламент, чиито действителни оперативни възможности бяха до голяма степен оспорени по това време.Лазерът е кръстен на православен монах от XIV в., който е преборил с една ръка татарския шампион в битката при Куликово.", "date": "2018.12.05", "title": "Русия пусна видео на разгръщането на новия боен лазер \"Пересвет\""}
{"url": "https://news.bg/world/rodeno-e-parvoto-bebe-ot-transplantirana-utroba-na-pochinal-donor.html", "text": "Жена в Бразилия роди първото в света бебе от утроба, трансплантирана от починал донор, съобщава \"Ройтерс\".Случаят, публикуван в медицинското списание The Lancet, включва свързване на вените от матката на донора с вените на реципиента, както и свързването на артериите, лигаментите и вагиналните канали.Преди това са известни 10 случая на трансплантации на матката от починали донори - в Съединените щати, Чехия и Турция, но с неуспешно раждане. Момиченцето, родено в Бразилия е чрез цезарово сечение в 35-та седмица и три дни и тежи 2,55 кг.Д-р Дани Ейзенберг, лекар в бразилската университетска болница в Сао Пауло, която ръководи изследването коментира, че трансплантацията е извършена през септември 2016 г., като получателят е 32-годишна жена и означава, че техниката е осъществима и би могла да предложи по-голям достъп до потенциални донори на жени с безплодие.Настоящата норма за получаване на трансплантация на матка е органът да идва от жив член на семейството, който желае да го дари.\"Броят на хората, които желаят и са се ангажирали да дарят органи при собствената си смърт, са далеч повече от живите донори, предлагайки много по-широко потенциално донорни възможности\", допълва д-р Ейзенберг.Тя обаче добавя, че резултатите и ефектите от донорството на матката от живи и починали донори все още предстои да бъдат сравнени и каза, че техниката все още може да бъде усъвършенствана и оптимизирана.Първото бебе, родено след трансплантация на матка от жив донор е в Швеция през 2013 г. Учените съобщават за общо 39 процедури от този вид, които са довели до 11 раждания.Експертите смятат, че безплодието засяга около 10-15% от двойките на репродуктивната възраст по света. От тази група, около една на 500 жени имат проблеми с матката. Преди трансплантациите на матката да станат възможни, единствените варианти за дете са осиновяване или сурогатсвто.В бразилския случай, жената получател е родена без матка поради състояние, наречено синдром на Mayer-Rokitansky-Küster-Hauser, а донорът е 45-годишна жена починала от удар.Пет месеца след трансплантацията, екипът на д-р Ейзенберг пише - матката не показва признаци на отхвърляне, ултразвуковите изследвания са нормални и получателят е имал редовна менструация. Предварително оплодените и замразените яйцеклетки на 32-годишната жена са имплантирани след седем месеца, а 10 дни по-късно тя е с потвърдена бременна.Информацията и докладът в The Lancet е публикуван когато бебето е на седем месеца и 20 дни и в момента то е 7,2 кг.", "date": "2018.12.05", "title": "Родено е първото бебе от трансплантирана утроба на починал донор"}
{"url": "https://news.bg/economics/pitat-borisov-kolko-sme-platili-za-konsultanta-za-sistemata-bonus-malus.html", "text": "Открито писмо с искане за среща с премиера Бойко Борисов пишат три организации в шофьорския бранш. Писмото е по повод предложената от КФН система бонус-малус при задължителната застраховка \"Гражданска отговорност\".То е подписано от инж. Йонко Иванов, председател на УС на Съюз на преподавателите по авто-мото подготовка, Христо Радков, председател на УС на Българско обединение на шофьорите и от Магдалена Милтенова, Камара на автобусните превозвачи.Те разказват за присъствието си на обществено обсъждане за системата, организирано от КФН, по време на която не е имало пред кого да представят становищата си. От организациите изпращат и на премиера въпросите, които са останали неясни:От трите организации пишат на премиера, защото вярват, че пътят на диалога не минава през протестни действия.Милтенова, Радков и Иванов дипломатично изтъкват, че не желаят да увеличават напрежението с протести. По тази причина те оставят като последна възможността за протест.Поради липса на диалог с Комисията за финансов надзор и Гаранционния фонд се обръщат за съдействие от Борисов, уверени, че с общи усилия ще намерят правилния път за борбата с войната на пътя, без за това да се налагат рестриктивни мерки на българските граждани.", "date": "2018.12.05", "title": "Питат Борисов колко сме платили за консултанта за системата \"бонус-малус\""}
{"url": "https://news.bg/crime/osadiha-na-po-6-mesetsa-zatvor-chetirimata-mazhe-obrali-bankomat-v-sapareva-banya.html", "text": "Съдът наложи ефективни присъди на четиримата мъже, извършили кражба на пари от банкомат в Сапарева баня, съобщи МВР.На всеки от тях е определено наказание от по шест месеца \"лишаване от свобода\" при първоначален общ режим на изтърпяване. Пред магистратите подсъдимите са се признали за виновни.Tримата мъже са откраднали касета с пари в размер на 8 700 лева. При огледа е установено, че престъплението е извършено чрез взривяване на вратата на АТМ-устройство на банка в града. При взрива са нанесени щети на обща стойност от 21 280.58 лева.По-късно са направили опит да откраднат и други касети, съдържащи 17 400 лева, но престъплението е осуетено след намеса на полицията.По време на разследването е разкрит и техен съучастник. Четиримата са се придвижвали с откраднат лек автомобил \"БМВ Х5\"и регистрационна табела, издадена за друго превозно средство.Случаят е от 9 ноември 2017 г.", "date": "2018.12.05", "title": "Осъдиха на по 6 месеца затвор четиримата мъже, обрали банкомат в Сапарева баня"}
{"url": "https://news.bg/world/osvobodeniyat-ot-oae-britanets-psihologicheski-me-tormoziha-i-iskaha-da-stana-dvoen-agent.html", "text": "Британец, осъден за шпионаж в Обединените арабски емирства (ОАЕ), разкри, че е бил подложен на психологически тормоз и е бил принуждаван да стане двоен агент, информира АФП.През миналия месец Обединените арабски емирства (ОАЕ) помилваха британския учен Матю Хеджис, който беше осъден на доживотен затвор по обвинения в шпионаж.31-годишният докторант в британския университет в Дърам беше арестуван на летището в Дубай на 5 май. Той беше обвинен в шпионаж в полза на чужда държава. С действията си той е изложил на опасност военната, икономическата и политическата позиция на ОАЕ.Според британския всекидневник \"Таймс\" той е проучвал влиянието на Арабската пролет върху външната политика и стратегията за сигурност на ОАЕ.В първото си интервю след завръщането си през миналата седмица Хеджис беше попитан от радио Би Би Си дали е бил изтезаван: \"Психологически, да\".Той поясни, че са му слагали белезници на глезените, когато е напускал килията, за да отиде до тоалетната, а също така са му слагали превръзка на очите и белезници на ръцете, когато са го премествали в други помещения. Един ден, когато той многократно отричал, че не шпионира за британското правителство, британецът разказа, че тези, които са го разпитвали, са го принудили да стои цял ден изправен с белезници на глезените.\"\", обяви той и допълни, че е страдал от депресия и страх, а властите са му давали \"коктейл от лекарства\".\"\", каза британският учен.Когато разпитващите засилили психологическия натиск, той признал, че е агент на МИ6.\"Тогава нямах друг вариант\", продължи Хеджис и допълни, че е казал, че е \"капитан\" от МИ6 - такъв чин не съществува в Службата за външно разузнаване - само защото те са намекнали това.Няколко дни след задържането му той получил паническа атака. Единият от разпитващите настоявал от него \"да открадне официални документи от външното министерство\".\"\", отбеляза Хеджис.", "date": "2018.12.05", "title": "Освободеният от ОАЕ британец: Психологически ме тормозиха и искаха да стана двоен агент"}
{"url": "https://news.bg/education/2-900-detsa-prieti-v-dualnata-forma-na-obuchenie-za-poslednite-dve-godini.html", "text": "Близо 2 900 ученици са включени в дуалната форма на обучение за последните две години. Данните представи образователният министър Красимир Вълчев преди участието си в образователна комисия.Дуалната форма на обучение мотивира учениците да се включат в професионално образование, защото имат пряка връзка с работодателите, практическо обучение и надеждата, че ще се реализират на пазара на труда, констатира Вълчев.По думите му професионалното образование е загубило и отстъпило от броя на учениците и паралелките, които са включени в него. \"Причината затова е, защото качеството на работните места през годините на прехода не е било толкова високо, възнагражденията на преподавателите са били ниски, а една част от професионалните училища са се превърнали в заведения за сегрегиране\", посочи още министърът.Голяма част от родителите и учениците не припознават професионалното образование като възможност за добра трудова и житейска реализация, изрази съжаление Вълчев.Мерките, които се предприемат за професионалното образование, очертават по-прецизирана политика и насърчаване на всички професионални и технически направления. Вълчев допълни, че е много важно да бъдат мотивирани подрастващите в областта на природните науки.Според него образованието ще остане с традициите и характеристиките, които има от миналото. То трябва да бъде все по-гъвкаво и съобразено със спецификата на училищата, но и с интересите и способностите на учениците.Всички изследвания показват обаче, че би било много трудно днешното поколение деца да бъде мотивирано, изрази съжаление просветният министър.Той обясни и че днешните деца са от различни поколения, което предполага повече енергия и повече себераздаване от учителите.\"Днешното образование все още притежава характеристиките от времето на масовото производство - с класните стаи, класовете и еднотипните учебни програми. Динамиката на времето обаче ни казва, че ние трябва да отчетем, че днешното поколение изисква различни подходи\", констатира той.Образователният министър смята, че трябва да се насърчат училищата и учителите да бъдат по-креативни и да променят образователната си система, отколкото да разчитат на промяна в учебните програми. Сред другите мерки, които изисква МОН са култура на ползотворни иновации и повишаване на образователните резултати.", "date": "2018.12.05", "title": "2 900 деца приети в дуалната форма на обучение за последните две години"}
{"url": "https://news.bg/society/zatvaryat-tunela-vitinya-kam-sofiya.html", "text": "Затварят тунела \"Витиня\" към София за 10 месеца догодина, съобщи БНР, позовавайки се на председателя на пътната агенция Светослав Глосов.По думите му има вероятност движението в тунела да бъде пуснато до края на годината за кратко. Това решение трябва да бъде взето от конструкторите.От агенцията съобщават, че през 2019 г. ще продължи ремонтът на тръбата, тъй като има конструктивни дефекти поради експлоатацията му.Очаква се да бъде реновирана и анкерната стена над стария път.Глосов обясни, че това ще бъде най-затрудненият участък за движение догодина, но ремонтът е необходим заради безопасността.Председателят на Пътната агенция и регионалният министър Петя Аврамова инспектираха довършителните дейности на виадукта преди тунел \"Витиня\".До няколко дни трябва да бъдат поставени ограничителните мантинели и маркировка.", "date": "2018.12.05", "title": "Затварят тунела \"Витиня\" към София"}
{"url": "https://news.bg/world/svetat-iska-po-niski-petrolni-tseni-vyarva-tramp.html", "text": "Президентът на САЩ Доналд Тръмп повтори, че не е доволен от високите цени на петрола. Той призова Организацията на страните износителки на петрол (ОПЕК) да \"запази петролните потоци каквито са\".\"\", написа той в \"Туитър\".По-късно тази седмица ОПЕК ще проведе среща, на която ще реши дали да намали производството на петрол.Междувременно ТАСС съобщава, позовавайки се на източник от картела, че ОПЕК и съюз от производителки, водени от Русия, \"обсъждат\" удължаване на сегашните квоти до края на следващата година. Всички страни са склонни да запазят условията от 2016 г.", "date": "2018.12.05", "title": "Светът иска по-ниски петролни цени, вярва Тръмп"}
{"url": "https://news.bg/finance/balgarite-sa-na-4-to-myasto-po-harchene-za-koledni-podaratsi.html", "text": " Българските ще похарчат по-голяма част от дохода си за подаръци и други разходи покрай коледните празници в сравнение с тези във Великобритания, Канада и Испания. Според проучването Коледен барометър за 2018 година на \"Фератум Груп\" сраната ни е на четвърто място по планирани харчове покрай предстоящите празници.Проучването е направено сред 19 държави. В него са отчетени покупателните навици на над 23 000 потребители в световен мащаб.Преди България с най-големи планирани разходи са Мексико, Бразилия и Румъния. В Мексико домакинствата очакват 48% от дохода им да бъде използван за подаръци и други покупки покрай Коледа.Същото се отнася и за 38% от дохода на домакинствата в Бразилия, както и за 29% от този в Румъния.Най-малко харчове, от друга страна, ще имат домакинствата в Холандия и Германия - около 10% . Следват ги Финландия и Дания, където този дял е съответно 11% и 13%.\"България се нарежда отново в челните позиции за най-високи коледни разходи спрямо разполагаемия доход. Българите все още предпочитат традиционния начин на пазаруване. Само 21% от анкетираните възнамеряват да направят коледните си покупки онлайн. Онлайн покупките във Великобритания и Германия оглавяват тази класация\", обяснява управителят на \"Фератум България\" Ивет Димитрова.\"Резултатите в проучването показват, че бразилците и румънците са склонни да изразходват повече пари за пътувания по Коледа (до 27%), докато хората от Полша, Латвия и Холандия ще разпределят само 10-13% за пътуване\", се допълва в анализа.У нас най-голям дял от разходите ще бъдат използвани за осигуряване на забавление за семейството - 20%. По 11% ще бъдат използвани за закупуване на облекла и на играчки, а 10% - за нова техника.Най-популярният подарък за Коледа през 2018 г. ще бъде облеклото - този отговор е посочен от 16% от анкетираните. Други предпочитани подаръци са играчки (10%), сладкиши (9%) и забавления за семейството (8%). 52% от анкетираните посочват, че ще покрият разходите за коледните празници със спестявания.", "date": "2018.12.05", "title": "Българите са на 4-то място по харчене за коледни подаръци"}
{"url": "https://news.bg/int-politics/barnabich-ne-izklyuchva-srabska-vaorazhena-namesa-v-kosovo.html", "text": "Премиерът на Сърбия предупреди, че формирането на косовска армия може да предизвика въоръжена намеса на Сърбия в бившата провинция - най-грубото предупреждение досега, в условията на ескалиращо напрежение на Балканите, съобщава АП.Сръбският премиер Ана Бърнабич заяви, че се надява, \"никога да не използваме нашата армия, но за съжаление това в момента е една от възможностите на масата\".Косовският парламент ще гласува на 14 декември за . Сръбски официални лица твърдят, че армията ще бъде използвана, за да се преследва сръбското малцинство, което многократно е отречено от косовските власти.Генералният секретар на НАТО Йенс Столтенберг предупреди за намерението на Косово за преход към армия. \"Подобен ход е непредвиден. Това противоречи на съветите на много съюзници от НАТО и може да има сериозни последици за бъдещата евроатлантическа интеграция на Косово\", обясни той.Бърнабич заяви, че етническите албански лидери в Косово \"трябва да проявят здрав разум\" и предупреди, \"не можем да останем настрани и да гледаме мълчаливо, докато някой извършва етническо прочистване\" на сърбите на Балканите.Косовският премиер Рамуш Хардинай коментира, че това е \"чистата лъжа\", твърденията, че новата косовска армия ще се насочи към северно Косово, където живеят повечето сърби. \"Армията не е за север. Нашата армия е за Афганистан и Ирак, за да помогне на тези страни в мироопазващи мисии\", обясни той.Косово обяви независимост през 2008 г. Сърбия и нейните съюзници Русия и Китай не признават Косово като страна, в противоречие със САЩ и по-голямата част от Запада.Сърбия загуби контрол над Косово след война от 1998-1999 г., в която загинаха повече от 10 000 души, а докладите за репресии подтикнаха НАТО да предприеме въздушни удари, за да спре конфликта.Напрежението между Сърбия и Косово се покачи, след като  и отмъщение за  след интензивно сръбско лобиране.Бърнабич заяви, че Сърбия губи 42 милиона евро месечно поради повишението на митата в Косово.Сърбия засилва въоръжените си сили, опустошена след намесата на НАТО през 1999 г., най-вече с руска помощ.Въоръжената намеса на Сърбия в Косово би довела до пряк сблъсък с мироопазващите сили, водени от НАТО. В последно време Сърбия повишава бойната готовност на войските си след поредица от малки инциденти.", "date": "2018.12.05", "title": "Бърнабич не изключва сръбска въоръжена намеса в Косово"}
{"url": "https://news.bg/world/nov-mashtaben-sriv-v-rabotata-na-facebook.html", "text": "Нов мащабен срив беше регистриран в работата на социалната мрежа Facebook на територията на Европа. Това показват данните на показват данните на Downdetector.Потребителите се оплакват, че са били \"изхвърляни\" от профилите си и известно време след това не са можели да влязат отново.Нарушения във функциониранането на социалната мрежа са констатирани практически в във всички европейски страни, но проблемът е бил по-сериозен в Западна Европа.Най-много са оплакванията от Франция, Белгия, Холандия и Великобритания.", "date": "2018.12.05", "title": "Нов мащабен срив в работата на Facebook"}
{"url": "https://news.bg/bulgaria/atlanticheskiyat-savet-f-16-e-pravilniyat-izbor-za-armiyata-ni.html", "text": "Атлантическият съвет призова правителството да ускори превъоръжаването на военновъздушните ни сили с ескадрила от многоцелеви изтребители F-16 и да снеме от въоръжение МиГ-29 и Су-25 - също при ускорен график.Атлантиците предлагат старите самолети да бъдат продадени, а получените средства да бъдат използвани за по-бързото въвеждане на въоръжение на новите бойни самолети, придобиване на нови радари и на модерни зенитно-ракетни комплекси.В позиция, изпратена до медиите, се посочва, че самолетите F-16 блок 70/72, максимално отговарят на стандартите на НАТО и са на въоръжение в 11 европейски страни, включително съседните ни държави Гърция, Турция и Румъния. Същевременно в Европа е изградена цялостна мрежа от летищна, обслужваща и ремонтна инфраструктура.Експертите обясняват в детайли, че летателно-тактическите характеристики на F-16 блок 70/72 са по-добри от тези на Грипен C/D - като мощност на двигателя, ускорение, маневреност, тактически радиус на действие и редица други характеристики.Наред с това F-16 може да използва голямо разнообразие от съвременно въоръжение, разузнавателно и защитно оборудване. Също притежава най-съвременна авионика, навигационно и комуникационно оборудване.Не на последно място, експлоатационният му ресурс е 12 000 ч. - за сравнение, този на Грипен C/D е 8 000 ч.Поради надеждността и перспективата на самолетите Ф-16 блок 70/72, АСБ настоява за възможно най-бързо приключване на процедурата по избор и сключване договор за доставка на този тип боен самолет, максимално отговарящ на стандартите на НАТО.АСБ счита, че българското правителството не трябва да се изкушава от примамливи оферти за по-широко индустриално сътрудничество, за сметка на качествата и бойните възможности на избрания самолет.АСБ настоява също така, до закупуването и постигането на необходимата оперативна готовност на екипажите на новия изтребител, да бъдат разширявани възможностите за осъществяване на съвместна охрана със съюзни държави на българското въздушно пространство в рамките на Интегрираната система за противовъздушна и противоракетна отбрана на НАТО.Необходимо е също така да се приеме и ускорен график за снемане от въоръжение и реализация на пазара на МиГ-29 и Су-25, като получените от продажбата средства бъдат използвани за ускорено въвеждане на въоръжение на новите бойни самолети, придобиване на нови радари и на модерни зенитно-ракетни комплекси.", "date": "2018.12.05", "title": "Атлантическият съвет: F-16 е правилният избор за армията ни"}
{"url": "https://news.bg/world/kiev-predi-24-g-sasht-velikobritaniya-i-rusiya-garantiraha-tselostta-na-ukrayna-a-dnes.html", "text": "Днес се навършват 24 години от подписването на , с който Украйна се отказа от ядрените си оръжия, а САЩ, Русия и Великобритания се ангажираха да гарантират териториалната й цялост.На 5 ноември 1994 подписите си под документа поставиха президентите Бил Клинтън, Борис Елцин, Леонид Кучма и британският премиер Джон Мейджър.Днес беше съобщено, че украинското министерството на външните работи се е обърнало към страните, сключили меморандума, с искане за провеждане на консултации по спазването на поетите ангажименти и незабавно прекратяване на руската агресия срещу Украйна.Припомняме, към момента на подписване на документа Украйна е третата по ядрена мощ държава в света. С подписа на Кучма тя се присъединява към Договора за неразпространение на ядрените оръжия и се отказва от своите 1700 ядрени бойни глави, монтирани на междуконтинентални, ракети със среден обсег и въоръжения за стратегически бомбардировачи. Ядреният арсенал на Киев е предаден на Москва.Киев напомня, че с акта от Будапеща Москва, Вашингтон и Лондон са се заявили като гаранти за териториалната цялост и политическата независимост на Украйна и са се ангажирали да не използват срещу нея оръжие, заплахи или друга сила.\"Именно тези гаранции направиха възможно приемането във Върховната рада на закона за ратификация на Договора за неразпространение на ядрените оръжия. На 25 ноември тази година Русия осъществи поредния акт на като нападна кораби на военноморските ни сили в Черно море и Керченския пролив.\" - посочва агенцията.\"Това дръзко и коварно нападение е продължение на въоръжената агресия срещу Украйна, започната от Руската Федерация на 20 февруари 2014 г.\" - се казва в изявлението на украинското външно министерство.\"Украйна неизменно смята Будапещенския меморандум за важен международен инструмент за своята сигурност и настоява Русия изцяло да спазва поетите с документа ангажименти.\" - допълват от министерството.В обръщението се посочва, че руската агресия и нарушаването на условията на меморандума подкопават международния режим за неразпространение на ядрените оръжия и в бъдеще ще затрудни отношенията със страните, които са решили да се притежават такива оръжия. След агресията срещу Украйна държавите с ядрени арсенали трудно ще бъдат убедени да се откажат от тях срещу гаранции за ненападение.", "date": "2018.12.05", "title": "Киев: Преди 24 г. САЩ, Великобритания и Русия гарантираха целостта на Украйна, а днес?"}
{"url": "https://news.bg/bulgaria/palna-proverka-v-zavod-arsenal-zaradi-otkritite-v-sofiya-nezakonni-orazhiya.html", "text": "Започва пълна проверка на завод \"Арсенал\" заради отритите оръжия в софийски гараж, съобщи Нова телевизия.Припомняме, при днешната акция на ГДБОП и Специализираната прокуратура, в столичния квартал \"Редута\" бяха открити рекорден брой незаконни оръжия и боеприпаси, складирани в гараж. Сред тях има картечници, автомати, пистолети. Голямо количество оръжия бяха намерени и при обиск в село Габарево, община Павел баня.Предполага се, че оръжията са изнесени от завод \"Арсенал\". Разследващите ще проверяват възможността оттам да бъдат изнасяни в подобни мащаби картечници, автомати, пистолети и заглушители.Един от задържаните при акцията в село Габарево е Айдън Джафер. Той не е свързан официално със завод \"Арсенал\". В досието му обаче е записано, че през 2008 година е бил арестуван, като в дома му тогава са били открити наркотици и оръжия. Според свидетели от селото, жандармерия и обиски сега е имало и в склад в Габарево. Собственикът на склада обаче отрича вътре да е влизала полиция. Наемателят се казвал Юлиян, бил тираджия и само той имал ключове от помещението.От \"Арсенал\" засега няма официално изявление. Според представители на завода, все още няма запитване към техни експерти да направят анализ дали заловеното при спецакцията оръжие действително е произведено при тях.", "date": "2018.12.05", "title": "Пълна проверка в завод „Арсенал“ заради откритите в София незаконни оръжия"}
