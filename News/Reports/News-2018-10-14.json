{"url": "https://news.bg/disasters/izrael-vazobnovi-poletite-s-f-35.html", "text": "Израел възобнови полетите с Ф-35, съобщава АП.Командващият израелски военновъздушни сили Амикам Норкин реши да върне F-35I на пълна експлоатация след техническата проверка на всички такива самолети, се казва в прессъобщение на армията.Причината за проверките бе  на САЩ претърпя в Южна Каролина.\"Ние подчертаваме, че аварията е станала с модификация Б, която не е в експлоатация в израелските военновъздушни сили\" - уточниха от израелската армия.След като са поръчали 50 изтребителя от САЩ и са получили поне девет, Израел единствен ги притежава в Близкия изток и е първият в света, който ги използва в битка.Припомняме, че Израел  и обяви, че е приземил всички свои изтребители Ф-35 заради неизправност в двигателя, открита в американските изтребители.Израел започна да получава изтребителя Ф-35, най-скъпия изтребител на американските военни, преди повече от година.", "date": "2018.10.14", "title": "Израел възобнови полетите с Ф-35"}
{"url": "https://news.bg/world/mogerini-prespanskoto-sporazumenie-e-unikalna-vazmozhnost-mozhe-da-ne-se-povtori.html", "text": "Споразумението за името между Гърция и Македония е \"уникална възможност за помирение\".Това заяви върховният представител на ЕС за външната политика Федерика Могерини в интервю за ANA-MPA, пише вестник \"Катимерини\".В понеделник парламентът на Македония ще започне дебати за промяна на конституцията и приемане на Преспанското споразумение от юни. Правителството се нуждае от 2/3 (80 от 120 депутати) подкрепа в парламента, за да прокара законодателството.\"\", предупреди Могерини.Според нея премиерите Алексис Ципрас и Зоран Заев са показали \"политически кураж, лидерство и отговорност\" с опита си окончателно да разрешат 27-годишния спор за името.Запитана дали споразумението ще донесе стабилност на Балканите, Могерини отговори, че може да допринесе за \"трансформиране на цяла Югоизточна Европа\".\"\", смята топ дипломатът на ЕС.", "date": "2018.10.14", "title": "Могерини: Преспанското споразумение е уникална възможност, може да не се повтори"}
{"url": "https://news.bg/politics/rumen-radev-ubiystvoto-na-zhurnalistkata-v-ruse-pokaza-defitsit-na-doverie.html", "text": " е показал огромен дефицит на доверие между институциите вътре в страната и извън нея. Това стана ясно от думите на президента Румен Радев, който е в Троян за 150-та годишнина на града, информираха от Администрацията на президента.Държавният глава открои още една особеност на обществото ни - двойния аршин, с който се измерва стойността на човешкия живот.Президентът очаква органите на реда и съда да покажат не само на българските граждани, но и на нашите партньори, да покажат на света, че такива престъпления в България се разкриват ефективно и се наказват с най-голямата строгост на закона.\"Не само за Виктория Маринова, но и за бизнесмена Петър Христов, за убития данъчен служител Иво Стаменов, и за десетки други убийства и посегателства над личността на хора, чийто живот е не по-малко значим от този на Виктория Маринова\", каза държавният глава.Той изказа съболезнования на семейството на убитата журналистка Виктория Маринова. \"Емоциите в такива случаи не са най-добрият съветник\", каза Радев.Припомняме, в неделя, 7 октомври, стана ясно, че административният директор и водещ на едно от предаванията на русенската телевизия TVN . Регионалната телевизи се излъчва от още няколко съседни региона.Обвиняем за убийството към момента е Северин Красимиров, който в деня след жестокото зверство е избягал в Германия.  и се очаква екстрадирането му в България. . Според първите изявления от МВР преди да бъде убита журналистката е станала обект на гавра.Помолен да коментира ситуацията с изваждането на \"Джи Пи Груп\" от проектите, свързани с европейски средства, президентът каза, че очевидно това е показателно за наличието на сериозен проблем. \"От една страна са високите цени, от друга - безобразното качество по пътищата, а и в центъра на София\", заяви Радев.Според държавния глава е необходима политическа воля, но не само за изваждането на една фирма или недопускането ѝ до обществени поръчки при вече сключени договори.\"Такъв тип подход поражда и много други въпроси - къде са държавните и обществени институции, къде е съдебната система? Политическата воля трябва да показва прозрачност, отговорност и отчетност, които до бъдат в ежедневието на всяко едно управление, а не единствено накрая, когато се появи проблем\", допълни президентът Румен Радев.Относно , държавният глава заяви, че целта на вота не е сваляне на правителството. По-скоро да предизвика дебат за решаването на проблемите в сектора, смята Радев.Той поясни, че внасянето на един вот на недоверие в парламента невинаги цели сваляне на правителството. Според него е .Българското здравеопазване е с тежка диагноза, смята президентът за здравната реформа. Според него фокусът на реформата трябва да бъде върху пациента, защото в момента недоволни са и пациентите, и лекарското съсловие.Президентът посочи, че се стига до ситуация, в която българските медици търсят своята реализация в чужбина, а пациентите също се стремят да осигурят своето лечение извън страната. \"Така трябва да е организиран моделът, че крайната му цел да бъде лечението на пациента, а не запълването и калкулацията на всякакви клинични пътеки\", каза държавният глава.В отговор на въпрос дали има необходимост от вот на недоверие по въпросите на здравеопазването, Румен Радев заяви, че това е решение на политическите партии.Общество, което не осъзнава смисъла на единението, е обречено. Това заяви държавният глава в коментар за необходимостта от обединение на нацията и дали това не означава \"изчерпване на възможностите за еднопартийно управление\".\"В днешно време от разделението на хората се хранят малцина, но бедата е обща\", каза Радев и допълни, че помирението ни с историята е важно, за да може политическият дебат днес да е фокусиран върху актуалните проблеми и бъдещето, а да не бъде подменян с изкуствено създадени проблеми и теми от миналото.Той бе категоричен, че няма предвид индулгенция за извършени престъпления. Ние трябва да се обединим около това да се спазват законите днес, това е най-важното, категоричен е държавният глава.Президентът акцентира и върху необходимостта от преодоляване на бедността , тъй като те продължават да раждат разединение, престъпност и корупция. Всичко това ни отдалечава от общото бъдеще.", "date": "2018.10.14", "title": "Румен Радев: Убийството на журналистката в Русе показа дефицит на доверие "}
{"url": "https://news.bg/regions/v-bolnitsa-e-kmet-opital-da-potushi-skandal-na-selski-sabor.html", "text": "Остава в болница кметът, ударен от 19-годишен младеж на традиционния събор в селото. Кметът на казанлъшкото село Енина Веселин Андреев е оставен за лекарско наблюдение, съобщи БНР.В събота вечерта след края на празненствата за събора в селото младежи поискали наетият за празника оркестър да продължи да свири. Кметът опитал да потуши скандала, но получил удар в лицето.По инфоpмация на БНТ има съмнения за комоцио на кмета.Арестуван е 19-годишен младеж. Според началника на полицията в Казанлък, старши инспектор Стойчо Крачолов младежът е задържан за 24 часа. Уведомена е прокуратура-Казанлък.Младежът е пълнолетен и носи съответната наказателна отговорност, каза полицаят. По случая в прокуратурата в Казанлък има образувано бързо производство срещу задържания за нанесена телесна повреда на длъжностно лице.", "date": "2018.10.14", "title": "В болница е кмет, опитал да потуши скандал на селски събор"}
{"url": "https://news.bg/world/papa-frantsisk-kanonizira-dve-ot-nay-spornite-figuri-na-xx-vek.html", "text": "Папа Франциск направи светци две от най-спорните фигури в Римокатолическата църква през XX век. Франциск канонизира салвадорския архиепископ Оскар Ромеро и папа Павел VI, който управлява Църквата в едни от най-бурните времена, информира \"Ройтерс\".На церемония пред десетки хиляди хора на площад \"Свети Петър\" във Ватикана Франциск обяви двамата за светци с други петима по-малко известни, които са родени в Италия, Германия и Испания през XVIII и XIX век.Ромеро, който e застрелян от десни по време на меса през 1980 г., и Павел, който закрива Втория ватикански събор (1962-1965), са спорни фигури в Църквата и извън нея. Те са свързани с политически и социални промени през миналия век. И двамата оказват огромно влияние върху Франциск - първият папа от Латинска Америка.Ромеро, който често е осъждал репресиите и бедността, е застрелян на 24 март 1980 г. в Сан Салвадор, столица на Салвадор. Убийството е един от най-шокиращите моменти в дългогодишния конфликт между няколко подкрепяни от САЩ правителства и леви бунтовници. По време на конфликта са избити хиляди хора от десни и военни отряди.Вярва се, че убийството е по нареждане на Роберто д'Обюсон, военнослужещ и основател на дясната партия ARENA. Той умира от рак през 1992 г.Ромеро многократно е осъждал упражняваното от салвадорските военни и паравоенни насилие върху цивилни и е призовавал международната общност да спре репресиите. Минути преди да бъде застрелян в сърцето той говори за разпространяване \"ползите от човешкото достойнство, братство и свобода на планетата...\".75 000 души са убити и 8 000 са ранени по време на войната в Салвадор между 1980 и 1992 г. Ромеро се превръща в икона за бедните хора в Латинска Америка. Но някои във Ватикана и влиятелни консерватори в Римокатолическата църква в Латинска Америка са против канонизирането му, тъй като смятат, че Ромеро е бил твърде политизиран през живота си и дори след смъртта.Процесът по канонизирането му се влачеше от десетилетия. Франциск го ускори след избирането му през 2013 г. и след като през 2015 г. Ватиканът обяви, че Ромеро е мъченик.Павел VI, срамежлив човек, описван от биографи като нерешителен, е избран през 1963 г. и умира през 1978 г.Франциск често цитира Павел, показвайки, че е ангажиран да приложи реформите на съвета, които позволиха месата да се провежда на местни езици вместо латински език, изрази уважение към другите религии и започна помирение с евреите.И до днес ултраконсервативни католици не признават приетите по време на съвета учения и обвиняват Павел, че е поставил начало на упадък на традицията.Управлението на Павел съвпадна с кардинални социални промени, включително сексуалната революция.Въпреки множеството реформи, които са приети, Павел остава в историята с енцикликата си \"За човешкия живот\" от 1968 г., която доведе до налагане на забрана от Църквата за използване на противозачатъчни.Забраната, която Павел приема, е в противоречие със съвета на папска комисия. Тя се превръща в най-спорното решение на Римокатолическата църква през XX век. Павел също е първият папа на съвремието, който пътува извън Италия да се срещне с католици. Практиката продължава и до днес.Павел VI е третият папа, който Франциск канонизира от 2013 г. Другите са Йоан XXIII, който умира през 1963 г., и Йоан Павел II, който умира през 2005 г.", "date": "2018.10.14", "title": "Папа Франциск канонизира две от най-спорните фигури на XX век"}
{"url": "https://news.bg/health/kasata-vavezhda-limit-na-skapoto-biologichno-lechenie.html", "text": "Лимит за скъпоструващо биологично лечение на пациенти с тежки заболявания въвеждат от Националната здравноосигурителна каса, съобщи bTV. Промените влизат в сила от 15 октомври.Според решението, новите случаи на псориазис, болест на Крон и някои артрити ще се лекуват с \"най-разходоефективния\" медикамент за фонда. Промяната засяга хиляди българи. Пациенти се готвят да сезират съда за решението.Според д-р Галя Кондева от Националната здравна каса, достъпът до иновативно лечение няма да се ограничи. По думите й, за всяко от заболяванията е определен медикамент с най-голяма разходна ефективност - това е най-добро съотношение между резултат и цена. Лекарите ще избират между него и поне още един продукт с близка стойност.\"Ще дадем възможност във всяко едно заболяване да има избор на минимум 2 продукта, в някои заболявания дори ще има четири продукта за избиране\", пояснява д-р Галя Кондева от НЗОК.Пациентите са на друго мнение. Един от болните с псориатичен артрит от 5 години е на скъпоструваща биологична терапия. През това време е сменил няколко медикамента. Според пациента, благодарение на медикаментите сега води нормален живот. Новите пациенти няма да имат право на избор, смята той.\"Няма да има възможност да избираме и няма да има достъп до нови лекарства, които се въвеждат, те ще бъдат по-скъпи\", обяснява пациентът Любомир Иванчев.Продуктите са избрани сред такива, които имат сходен ефект, но в момента са на твърде различна цена, казват от Касата. Списъкът с тях би трябвало да е готов. А пациентите се притесняват, че ако лекарите все пак изпишат по-скъп медикамент, доплащането ще е от джоба на пациента.Боряна Ботева, Организация на пациентите с ревматологични заболявания обясни, че са получили много писма, в които пациенти се опасяват, че трябва да доплащат повече.От касата обясняват, че ако лекарите обосноват добре решението си за друго лекарство, пациентът няма да доплаща, фондът ще го поеме.", "date": "2018.10.14", "title": "Касата въвежда лимит на скъпото биологично лечение"}
{"url": "https://news.bg/world/sasht-se-opitvat-da-svalyat-rezhima-v-iran-predupredi-rohani.html", "text": "САЩ се опитват да сменят режима в Иран. Това предупреди иранският президент Хасан Рохани, цитиран от \"Ройтерс\".Той добави, че настоящата администрация на САЩ е най-враждебно настроената към Ислямската република за последните 40 г.\"\", каза той в реч, предавана по телевизията.\"\", подчерта Рохани в реч по повод началото на академичната година в Техеранския университет.Рохани обвини американците във водене на психологическа и икономическа война срещу Иран. По думите му САЩ също така поставят под съмнение легитимността на Ислямската република.\"Крайната им цел е да намалят легитимността на системата. Когато казват да се отърват, промяна на режима според техните думи, как се случва промяната на режима? Чрез намаляване на легитимността, иначе режимът не се променя\", предупреди той, използвайки английската фраза \"regime change\", за да подчертае изказването си.", "date": "2018.10.14", "title": "САЩ се опитват да свалят режима в Иран, предупреди Рохани"}
{"url": "https://news.bg/politics/prezidentat-kani-v-troyan-da-se-vidi-nay-dobroto-ot-balgariya.html", "text": "\"Който иска да разбере повече за нашите нрави, нека продължава да чете и препрочита написаното от Иван Хаджийски. А който иска да види най-доброто от България, нека заповяда в Троян\". Това заяви президентът Румен Радев в Троян по повод 150-та годишнина на града, информираха от Администрацията на президента.Когато говорим за Троян и неговите жители, няма как да не споменем и тълкувателя на българската народопсихология - Иван Хаджийски, каза държавният глава в града, където е роден българският народопсихолог.Величината на едно населено място не се измерва по неговите географски размери, а със силата на духа на неговите жители, каза Радев.\"За да опознаеш всеки един край, трябва да срещнеш неговите хора, да усетиш техния дух, да видиш тяхното гостоприемство и усмивките на лицата им. Не е изненада, че Троян печели все повече приятели от близо и далеч, които отново и отново се завръщат, за да усетят силата и величието на Балкана\", каза държавният глава в словото си пред жителите и управата на града.По думите му Троян се утвърди като вековно огнище на образование и култура, на буден дух и предприемачество.Държавният глава е гост на официалните чествания по случай 150 години от обявяването на Троян за град. По думите му, през годините той се утвърди като вековно огнище на образование и култура, на буден дух и предприемачество, разцъфтяващо и днес. Всяко едно поколение продължава да развива традициите по уникален начин.Президентът изтъкна и символите на града - опазените стари занаяти, автентичната троянска керамика и най-вече Троянския манастир \"Успение Богородично\". Благодарение на подобни духовни и национални крепости през вековете нашият народ е устоял на превратностите на времето и е съхранил своите език, вяра и историческа памет.На празника военнослужещи изнесоха знамето на Троян под звуците на химна на града, изпълнен от Представителен духов оркестър на Сухопътните войски на Българската армия и Представителен общински младежки духов оркестър. По-късно флагът на града бе издигнат от кмета Донка Михайлова и военнослужещи.Ловчанският митрополит Гавриил отправи благодарствени думи и благослови жителите на красивия планински град. Сред присъстващите на площад \"Възраждане\" в Троян бяха народни представители, представители на местната власт, делегации от побратимени и партньорски градове от Германия, Русия, Франция, граждани.", "date": "2018.10.14", "title": "Президентът кани в Троян да се види най-доброто от България"}
{"url": "https://news.bg/crime/leka-kola-blasna-politsay-na-motor-v-sofiya.html", "text": "Моторизиран полицай е блъснат от лека кола на столичния булевард \"Владимир Вазов\", съобщи БГНЕС.Инцидентът е станал малко преди 10.00 часа в неделя, 14 октомври.Полицаят е откаран за преглед в болница, но по първоначални данни не е сериозно пострадал.Изясняват се причините за инцидента.", "date": "2018.10.14", "title": "Лека кола блъсна полицай на мотор в София"}
{"url": "https://news.bg/regions/star-snaryad-vremenno-ogranichi-dvizhenieto-na-patya-lovech-sevlievo.html", "text": "Стар снаряд временно ограничи движението по моста над река Осъм. От АПИ съобщиха, че временно е ограничено движението по път III-401 Ловеч-Севлиево по моста над река Осъм на изхода от град Ловеч поради намерен военен снаряд.Към 18 часа от АПИ съобщиха, че е възстановено движението по път III-401 Ловеч -Севлиево по моста над река Осъм на изхода от Ловеч.Обходен маршрут за МПС до 10 т - по улици в Ловеч, препоръчват от АПИ. На място движението се регулира от органите на пътна полиция.", "date": "2018.10.14", "title": "Стар снаряд временно ограничи движението на пътя Ловеч-Севлиево"}
{"url": "https://news.bg/int-politics/holandskiyat-voenen-ministar-smyata-che-stranata-y-e-v-kibervoyna-s-rusiya.html", "text": "Холандия се намира в състояние на кибервойна с Русия. С такова утвърждение излезе в неделя министърът на отбраната Анк Бейлевелд пред асоциацията за телевизия и радио WNL, цитирана от ТАСС.\"Да, води се\", заяви военният министър в отговор на въпрос за това има ли кибервойна с Русия. Хората се опитват да повлияят на политическите дебати тук. Нашата информация свидетелства, че са активни по отношение Международната антидопингова агенция, а така също с. Необходимо е да спрем да сме наивни в тази сфера\", заяви министърът.Според нея, ставащото \"представлява опасност\", защото европейските и международните организации приемат допълнителни мерки, а за спецслужбите се отделят допълнителни инвестиции.Бейлевелд допълни, че самите холандци имат специално управление по защита от заплахи в киберпространството, които могат да действат на международно ниво. \"Съобщих на НАТО, че можем при необходимост да изпратим нашите специалисти\", уточни тя. Ние активно търсим области, в които можем да увеличим сигурността и да увеличим съпротивата\", каза тя.На 4 октомври Бейлевелд направи изявление, че службата за военно разузнаване и сигурност на Нидерландия е възпрепятствала хакерска атака от страна на Русия по ОЗХО.Според министъра четирима руснаци са  - Алексей Моренец, Евгений Серебряков, Олег Сотников и Алексей Минин, служители на Главната дирекция (ГУ, бивша ГРУ) на Генералния щаб на руските въоръжени сили. Те бяха изгонени от кралството. Според Хага иззетото от тях оборудване показва, че те също се опитват да получат достъп до данни, свързани с разследването на колапса на малайзийския \"Боинг\" в Украйна.Кремъл многократно отрече участието на Русия в различни кибератаки, в чиято организация западноевропейските държави редовно обвиняват Москва.", "date": "2018.10.14", "title": "Холандският военен министър смята, че страната й е в кибервойна с Русия"}
{"url": "https://news.bg/society/nay-bogatite-darzhavi-investirat-nay-mnogo-v-detsata-si.html", "text": "Най-богатите държави инвестират най-много в децата си. България се справя по-добре от държавите със сходни доходи при инвестициите в човешки капитал. Това заяви във видеоконферентна връзка от Бали главният изпълнителен директор на Световната банка Кристалина Георгиева, цитирана от БНР.В Индонезия за първи път банката представи индекс на човешкия капитал. Той отчита пет отделни компонента и нарежда страната ни на 44-то място - предпоследно за страните от Европейския съюз. Лидер в класацията е Сингапур. Последни са Чад и Южен Судан.Индексът на човешки капитал изчислява к. Базата, върху която се изчислява този индекс, е образованието и здравеопазването във всяка държава.Индексът показва за България, че дете, което е родено днес, постига 68 % от потенциала си. Ако е момиче, може да получи малко повече - 71 на сто, ако е момче - 65%.В Бали са обсъдени най-сериозните рискове пред световната икономика, смята представителят на Световната банка.Основното - търговската война между Съединените щати и Китай. Следващият голям риск е голямата задлъжнялост на държавите, увеличаването на лихвите и на цената на американския долар.\"Ако си представим една комбинация на забавяне на икономическия растеж с по-голямо временно обслужване на дълга, това със сигурност означава, че следващата година ситуацията в световната икономика няма как да бъде по-добра, отколкото тя е сега\", каза Кристалина Георгиева.", "date": "2018.10.14", "title": "Най-богатите държави инвестират най-много в децата си"}
{"url": "https://news.bg/world/13-dushi-sa-postradali-v-katastrofa-kray-ezeroto-lago-madzhore.html", "text": "13 души са пострадали при катастрофа на туристически автобус, пътувал от Германия към Италия в швейцарския кантон Тичино, съобщава Bild, цитиран от РИА Новости.Катастрофата е станала в неделя сутринта на около 20 км от езерото Лаго-Маджоре на границата на Швейцария и Италия. В автобуса е имало 25 души.По информация на местната полиция пострадалите са 13 души. Оказана им е първа медицинска помощ. По предварителни данни автобусът се е врязъл в стълб. Все още не е ясна причина за инцидента.", "date": "2018.10.14", "title": "13 души са пострадали в катастрофа край езерото Лаго-Маджоре"}
{"url": "https://news.bg/world/veche-20-sa-zhertvite-na-dva-vzriva-v-somaliya.html", "text": "Броят на жертвите при два взрива в Сомалийския град Байдабо, избухнали в събота, достигна до 20 души, около 40 са пострадали. Това съобщиха в неделя Ройтерс и РИА Новости, позовавайки се на местната болница.По-рано бе съобщено за 16 загинали и около 20 пострадали.От ислямистката групировка \"Аш-Шабаб\" (\"Младежко движение на муджахидините\") поеха отговорност за нападението.Както отбелязва Ройтерс, бойците от \"Аш-Шабаб\" атакуваха два ресторанта заради това, че са често посещавани от правителствени войници.Групировката \"Аш-Шабаб\" бе създадена през 2004 г. Групировката се финансира от \"Ал Кайда\", сомалийски бизнесмени, а така също и събира рекет от населението в контролираните от нея райони, където е установен жесток уахабитски режим.Преди време тя контролираше значителна част от територията на Сомалия, след което претърпя серия поражения от правителствената армия и дошлите й на помощ войски от други африкански държави и САЩ.", "date": "2018.10.14", "title": "Вече 20 са жертвите на два взрива в Сомалия "}
{"url": "https://news.bg/society/vegani-nastoyavat-za-kriminalizirane-na-opitite-s-zhivotni.html", "text": "Граждани протестираха пред Министерския съвет срещу експериментите върху животни. С демонстрацията от Българския вегански съюз искат да привлекат вниманието на обществеността за болезнените процедури, които причиняват страдание на животните, съобщи БНР.От Съюза призовават да бъдат криминализирани опитите с животни.\"Животните са подложени на изключителни мъчения, стрес. Към животните се отнасят като към някакви предмети\", заявиха протестиращите.\"Много е варварско, много е жестоко\", \"Тези същества страдат. Не става въпрос само за мишки. Става въпрос за кучета, котки. Всички те страдат в продължение на много години\",\" Това е нехуманно в 21-ви век да се провеждат опити с животни. Отделно е абсолютно неефективно\", коментираха протестиращите.Според тях има пробиване на ушите, отрязване на опашките, лишават ги храна и вода, причиняване на болка с цел изучаване на нейната психология и повлияване от медикаменти. Така се правят изследвания върху животни, уверяват от Българския вегански съюз.Според тях след финала на експеримента животните биват убивани. По думите им макар опитите с животни за козметични цели да са забранени в ЕС, те все още се правят с учебни цели.", "date": "2018.10.14", "title": "Вегани настояват за криминализиране на опитите с животни"}
{"url": "https://news.bg/disasters/dete-zagina-v-samoletna-katastrofa-v-germaniya.html", "text": "Най-малко трима души, сред които и дете, са загинали в самолетна катастрофа в Германия. Това съобщава германското списание \"Фокус\".Инцидентът е станал в провинция Хесен. Малкият лекомоторен самолет не е успял да кацне и пилотът е опитал втори заход.За съжаление машината не е успяла да достигне желаната височина. Самолетът счупил оградата на на летището и с крило е ударил тълпата.В резултат на сблъсъка трима души загинаха, а други поне осем бяха ранени. Полицията каза, че сред мъртвите има и дете.Пилотът на самолета не е бил ранен. Властите разследват инцидента.", "date": "2018.10.14", "title": "Дете загина в самолетна катастрофа в Германия"}
{"url": "https://news.bg/int-politics/brekzit-da-bade-ili-ne.html", "text": "Противоречиви са информациите за днешните преговори в Брюксел съобщава \"Ройтерс\".От своя страна влиятелният сайт \"Политико\" съобщи за постигната сделка. В момента не се разкриват подробности, но договорката е гаранция, , след като Великобритания напусне Общността.Според съобщенията британският министър по въпросите за Брекзита Доминик Рааб се е срещнал с главния преговарящ на ЕС Мишел Барние.Други източници обаче заявиха пред \"Ройтерс\", че ще са необходими допълнителни разговори, за да се постигне съгласието на двете страни.От канцеларията на британския премиер също не потвърдиха информацията за сделка по Брекзит.През следващата седмица ЕС .", "date": "2018.10.14", "title": "Брекзит: Да бъде или не"}
{"url": "https://news.bg/press/reporteri-bez-granitsi-iskat-proverka-za-sauchastnik-na-severin-birmata-se-predade-v-politsiyata-darzhavata-mozhe-da-kupi-kashtata-na-yavorov.html", "text": "Убийството на Виктория Маринова отново е сред водещите теми на всекидневниците.\"Хибридната война с фалшиви новини след убийството в Русе бе поведена от хора, които не милеят за родината ни. Две са възможните цели на тази акция - извличането на политически дивидент или създаването на хаос. Във всеки случай обаче бе нанесена сериозна щета на имиджа на България. Това коментира пред журналисти в Банско председателят на ПГ на ГЕРБ и зам.-председател на партията Цветан Цветанов. По думите на председателя на ПГ на ГЕРБ, когато има голям брой фалшиви новини и те бъдат добре презентирани пред обществото, дори и изключително сериозни политици и институции могат да бъдат заблудени и да се изказват прибързано. \"Само за 24 часа се създаде много лош облик на страната ни. Този случай би могъл да бъде използван като пример какво не трябва да правят политиците\", отчете Цветанов и призова в такива ситуации всички да се въздържат от коментари докато компетентните институции не се произнесат. Цветан Цветанов, който е и председател на Комисията по вътрешна сигурност и обществен ред и представител на Съвместната група за парламентарен контрол на Европол в УС на Агенцията, изтъкна, че с бързите си и професионални действия българските институции, в координация с европейските служби, са опровергали критиците и са дали възможност на всеки да преосмисли позицията си. \"България е един остров на стабилност в региона. По време на европредседателството доказахме, че можем да бъдем лидер на Балканите. Нека не рушим този имидж\", каза още той.\" - в. \"Стандарт\".\"За пореден път се показва, че фалшивите новини могат да изиграят водеща роля за формирането на мнение на политици в Европа и по света\". Това заяви пред Би Ти Ви лидерът на ГЕРБ в парламента Цвета Цветанов. Основната версия, тиражирана от западните медии, беше, че Виктория Маринова е била убита заради работата си преди залавянето на заподозрян. (Всичко по темата). Според Цветанов хибридната атака е била подкрепена и от \"немалко хора, които смятат, че биха могли да извлекат политически дивидент или създаването на хаос да им гарантира някакъв политически път\". Цветанов обясни, че не е имало как разследващите да подават на медиите информация, защото това би компрометирало разследването и би поставило в риск още хора. \"Мога да кажа, че това беше изключително неприятен повод да бъде очернена страната ни и аз съм убеден, че във времето всички трябва да си направят извода, че когато говорят срещу страната ни, европейските и българските политици трябва да преброят до 10, преди да кажат мнението си по даден казус\", заяви Цветанов. Според Цветанов Бойко Борисов е направил \"емоционално изказване\" за българската подкрепа за Манфред Вебер (ЕНП) като кандидат за шеф на еврокомисията, който ядоса Борисов със свои изказвания в Туитър. Според Цветанов публикациите за злоупотреби със средства от ЕС от \"Джи Пи груп\" също са част от хибридната атака, тъй като не било вярно, че корупцията генерира всички процеси за развитието на страната. Цветанов отбеляза, че ОЛАФ е давала за пример България като държава, която обработва най-много сигнали за злоупотреби. Вчера премиерът Бойко Борисов нареди да се намери начин \"Джи Пи груп\" да бъдат извадени от всички европейски и държавни проекти... Цветанов нарече опозицията е \"креслива\" и според него няма алтернативи на управлението и политиките му. ГЕРБ има своя лидер и има подкрепа на своите членове, около 100 000 души, които дават безрезервна подкрепа за лидера Бойко Борисов, каза Цветанов. Според него в БСП има недоверие към лидера и вътрешните противоречия се опитват да ги изнесат сякаш ГЕРБ са виновни...\" - в. \"Дневник\".\"Международната организация \"Репортери без граници\" настоява да се провери дали заподозреният за убийството на журналистката Виктория Маринова Северин Красимиров е действал сам, или има и други замесени. Това заяви в интервю за БНТ Полин Адес-Мевел, ръководител на бюрото на \"Репортери без граници\" за Европейския съюз - регион Балкани. Адес-Мевел каза, че е рано да се правят заключения дали убийството на телевизионната водеща Виктория Маринова е свързано с работата ѝ. Българското правителство трябва да гарантира сигурността на колегите на убитата журналистка, каза Адес-Мевел. \"Ние се чудим защо няма отговор на нашите призиви. Не смятаме, че българските власти положиха усилия да защитят журналистите от сайта \"Биволъ\". Също така в неделя призовахме да се осигури защита на колегите на Виктория Маринова, независимо дали убийството ѝ е свързано с работата ѝ, или не\", добави тя. Според нея реакцията на обществото, на правозащитните организации и на всички на практика е била изключително силна. \"От \"Репортери без граници\" считаме, че е нормално да има толкова силна реакция, защото имаме трети случай на убит журналист за по-малко от година в Европа. Ние отчитаме, че тя беше журналист, който заяви намерение да продължи да следи историята с корупцията и че на живота ѝ бе посегнато няколко дни след излъчването на предаването ѝ. Не мисля, че реакцията ни беше прибързана. Като организация ние сме напълно съгласни с факта, че трябва да се следят много внимателно резултатите от разследването, провеждано от българските власти\", каза Полин Адес-Мевел. Властите в Германия, където беше задържан заподозреният за убийството Северин Красимиров, обявиха вчера, че до 10 дни ще го екстрадират. Продължава да има засилено полицейско присъствие в двата ромски квартала на Русе \"Тракцията\" и \"Селеметя\", макар че обстановката там е спокойна, съобщава БНР. Група мотористи премина преди два дена през кварталите и притесни жителите им от евентуална саморазправа.\" - в. \"Дневник\".Дейността на църквата също е сред актуалните теми.\"Църквата недоволства, че държавата иска контрол върху финансите й Механизмите за контрол на държавната власт спрямо всички вероизповедания нарушават автономността им, заяви пред \"Фокус\" видинският митрополит Даниил по повод приетите на първо четене промени в Закона за вероизповеданията. В същото време няма възражения, че премиерът обеща на духовниците заплати като на учителите. Духовенството протестира само срещу контрола върху финансите му - от години е известно, че Синодът не плаща осигуровки на служителите си. \"Едно от основните възражения на Светия Синод беше това, че чрез тези предложения се нарушава основният конституционен принцип по няколко направления - чрез финансирането, чрез достъп до пълния отчет на финансите на църквата, чрез декларирането на дарителите, чрез разрешителния режим от страна на директора на Дирекция \"Вероизповедания\" за посещения от религиозни деятели извън България и други. Всичко това буди силна тревога, които духовенството изрази. Има гаранция, че правителството и Народното събрание ще се вслушат в становището на Светия Синод\", обясни митрополитът Даниил. Той каза още, че премиерът гарантирал, че при неприемливи за Светия Синод текстове от закона, той ще бъде изцяло върнат и ще се търси друго решение.\" - в. \"Сега\". \"Националният фронт за спасение на България (НФСБ) приветства решението на Светия Синод на Вселенската патриаршия в Истанбул за обявяване за канонични Украинската православна църква и Украинската автокефална православна църква и призовава Българската православна църква да последва този пример. Това се казва в позиция, разпространена от партийния пресцентър до медиите. \"Украйна е близка на България държава, дом на една от най-големите задгранични български общности. Българските изпълнителна и законодателна власт водят последователна политика през годините както за сближаване на българския етнос в Украйна с родината и българския народ, така и за изграждане на трайни и устойчиви икономически, социални и културни връзки между Украйна и България\", се посочва в текста. Затова НФСБ смятат за \"критично важно\" БПЦ да се включи в този процес и последва българската държавна политика и да направи нужното, за да може украинският народ и българите в Украйна да имат своя независима църква. НФСБ напомня на Светия синод на Българска православна църква, че на 21 февруари 2018 г. са изпратили призив и искане за среща по темата за канонизирането на Васил Левски за светец. До този момент Светият синод не е отговорил на нито едно от двете, се подчертава в позицията.\" - в. \"Стандарт\".Неделните вестници съобщават също, че издирваният Антон Станоев-Бирмата се е предал на полицията.\"Издирваният Антон Станоев, известен като Бирмата, се предаде на съдебните власти, информира БТВ. Той е отишъл в специализираната прокуратура с адвоката си и е бил задържан. Съдът е разгледал мярката му за неотклонение и го е оставил в ареста. Станоев беше обвинен задочно за участие в организирана престъпна група за нелегално производство на цигари. Според прокуратурата той и семейството му стоят зад четири фабрики у нас, чийто оборот е 10 милиона лева на месец.\" - в. \"Труд\".\"Издирваният от Интерпол Антон Станоев, известен като Средната Бирма, се е предал в Специализираната прокуратура с адвокат, а днес съдът му е наложил и постоянен арест, научи \"24 часа\" от съда. Той бе обвинен задочно за участие в престъпна група за производство на нелегални цигари. Според прокуратурата освен Антон в бандата попадат баща му Евлоги Станоев-Голямата Бирма, брат му Георги и други шестима. Обвинението гласи, че Бирмите стоят зад 4 фабрики за незаконни цигари - в Тутракан, Дупница, Горна Оряховица и с. Ясен (Плевенско). По груби сметки на разследването месечният оборот от фабриките бил около 10 млн. лв. На 24 август, когато се проведе първата акция, разследващите иззеха 42 тона тютюн и над 50 хил. кутии цигари. Снимката на Антон Станоев беше публикувана преди няколко дни в публичния сайт на Интерпол. Той бе издирван от средата на септември. Това не означава, че досега той не е бил издирван с червена бюлетина, обясниха експерти. И подчертаха, че снимките на всички бегълци са видими на служебния сайт на международната организация, а когато се прецени, че търсените са свръхопасни, снимките им се появяват на публичния сайт на Интерпол. Все още продължава издирването на Евлоги Станоев-баща и на сина му Георги-Малката Бирма.\" - в. \"24 часа\".Във фокуса на всекидневниците е и къщата на Пейо Яворов, която беше обявена за продажба от съдебен изпълнител.\"Къщата, в която е живял поетът Пейо Яворов на столичната улица \"Раковски\" 136, е обявена за публична продажба от съдия изпълнител Мирослав Колев. Цената на къщата е определена на 1 628 758.08 лв. Обявата е публикувана на 11 октомври. Търгът ще бъде отворен на 15 октомври и затворен на 15 ноември. На къщата са направени много ипотеки, което пречи на преговорите между Васил Панчев, който купи имота през 2016 г. и Министерството на културата за замяна на имота, за да стане музеят държавна собственост. Имотът е ипотекиран няколко пъти от предишните собственици - финансистът Емил Хърсев и бизнесменът Володя Лозанов. Малко по-късно кметът на София Йорданка Фандъкова обяви чрез социалната мрежа \"Фейсбук\", че е говорила с премиера Бойко Борисов и министъра на културата Боил Банов държавата или общината да купи къщата. Яворов живее под наем в къщата от ноември 1912 г. до 30 ноември 1913 г., заедно със съпругата си Лора Каравелова, която се самоубива. От 1963 г. къщата функционира като музей. В сградата се съхраняват ценни сбирки от ръкописи, оригинални фотографии, личната библиотека на поета, първите му издания с автографи, оръжейната му колекция, както и лични вещи на Пейо Яворов, Мина Тодорова, и Лора Каравелова, живописни платна, графични листове и произведения на пластичното изкуство от бележити български творци.\" - в. \"Дневник\".\"Фандъкова иска София или държавата да придобие Къщата на Яворов Къщата на Яворов е част от културно-историческото наследство на София и ценен архитектурен паметник. След новината от вчера, че тя е обявена за продажба от ЧСИ, разговарях с министър-председателя Бойко Борисов и министъра на културата Боил Банов затова общината или държавата да я придобият. Това написа кметът на София Йорданка Фандъкова в официалната си \"Фейсбук\" страница. \"Къщата на Яворов трябва да бъде отворена свободно за граждани и пълноценно да изпълнява функцията на музей на един от най-великите български поети. Нашата задача е тя да бъде съхранена като архитектурен паметник, заедно с всички изключително ценни сбирки от ръкописи, книги и вещи на поета Пейо Яворов. Къщата от десетилетия е частна собственост. Поради отказ на собственика да я реставрира и поддържа съм налагала най-високата глоба от 100 хил. лв. Преди години беше направен ремонт на фасадата, но състоянието на конструкцията остава тежко\", написа още тя. С продажбата на паметника на културата се е заел частен съдебен изпълнител. Къщата става музей през 1963 г. В този дом на столичната улица \"Г.С. Раковски\" Яворов и Лора Каравелова са живели малко повече от година до фаталната нощ, в която тя се самоубива, а той се прострелва и ослепява. Няма такова място в София, което да пази по този начин паметта на Яворов, каза уредникът на къщата-музей Иво Милтенов, цитиран от БТВ. Домът е паметник на културата, но в момента е частна собственост. През 2015 г. я придобива Васил Панчев. Оказва се, че я наследява със задължения, защото имотът е ипотекиран няколко пъти от предишните собственици. Ние нямахме представа, че има задължения по имота. Ние останахме с впечатлението, че имотът е изплатен напълно. В последвие се оказа, че не сме знаели всичко по отношение на този кредит, посочи Васил Панчев, управител на фирмата-собственик. Вследствие на необлсужване на кредита, са се натрупали лихви. Преди ден къщата е обявена за публична продан от частен съдебен изпълнител. Причината е неуредени финансови отношения.\" - в. \"Сега\".\"Държавата или общината да купи обявената за продан къща музей на поета Пейо Яворов в столицата. Това е предложила кметът на София Йорданка Фандъкова на премиера Бойко Борисов и културния министър Боил Банов след спешен разговор в петък. Причината е, че на 11 октомври частният съдебен изпълнител Мирослав Колев обявява къщата за продан. Цената е 1 628 758,08 лв. Търгът ще бъде отворен от 15 октомври до 15 ноември. Причината за търга е, че къщата на поета е била ипотекирана много пъти през годините. Новият ѝ собственик Васил Панчев я купува през 2015 г. срещу генериран дълг от 300 хил. евро. Оказва се обаче, че над имота има все още неизплатена ипотека от предишния ѝ собственик - бизнесмена Володя Лозанов. Това бе и пречката за сключване на сделка между Панчев и Министерството на културата за замяна на имота, за да стане музеят държавна собственост. Къщата на Яворов е част от културно-историческото наследство на София и ценен архитектурен паметник. \"Тя трябва да бъде отворена свободно за граждани и пълноценно да изпълнява функцията на музей на един от най-великите български поети\", написа във фейсбук страницата си Фандъкова. Обясни, че целта е тя да бъде съхранена като архитектурен паметник, заедно с всички изключително ценни сбирки от ръкописи, книги и вещи на поета Пейо Яворов. \"Поради отказ на собственика да я реставрира и поддържа съм налагала най-високата глоба от 100 хил. лв. Преди години беше направен ремонт на фасадата, но състоянието на конструкцията остава тежко\", припомни Фандъкова. Реституцията на имоти като къщата на Пейо Яворов беше огромна грешка, която държавата допусна преди години, заяви пък лидерът на БСП-София Калоян Паргов. Той съобщи, че червените ще настояват Столичният общински съвет да разгледа доклад с предложение за купуване на къщата. Миналата година тя претърпя козметичен ремонт, след като бе затворена за посетители през юли 2016 г. Месец по-рано ѝ бе направен козметичен ремонт на фасадата, като беше подменен и покривът. Яворов живее под наем на втория етаж в къщата от ноември 1912 г. до 30 ноември 1913 г. заедно със съпругата си Лора Каравелова, която се самоубива в къщата. През годините къщата е имала много собственици. След 1944 г. те са изселени. През 1959 г. племенницата на поета - Ганка Найденова, започва да възстановява етажа. Тогава държавата придобива къщата, като купува от собствениците една трета от нея. За останалата част им плаща наем. Сградата е достроена и цялата се превръща в музей през 1963 г. По-късно обаче законите за реституцията оспорват правото на държавата да стопанисва имота. Наследниците се отказват от предложеното обезщетение и си връщат собствеността. През 2003 г. \"Отворено общество\" първо изкупуват част, а после и цялата собственост. Следващият купувач е Георги Крумов, собственик на известния по онова време фонд \"Икуест\". Неговата фирма \"Новера\" тогава чисти София. Самият той бе заявил намерение да превърне дома \"Яворов\" в място за културни срещи. Това така и не се случва. Крумов продава имота през 2009 г. От октомври 2013 г. до началото на януари т.г. сред управителите на частното дружество е Валери Митков, който е провъзгласен за Велик майстор на Великата Ложа на Старите, Свободни и Приети Зидари в България.\" - в. \"24 часа\".", "date": "2018.10.14", "title": "„Репортери без граници“ искат проверка за съучастник на Северин,\tБирмата се предаде в полицията, държавата може да купи къщата на Яворов…  "}
{"url": "https://news.bg/int-politics/dyasnata-opozitsiya-pecheli-vota-za-senat-v-chehiya.html", "text": "Най-голямата опозиционна политическа сила в Чехия - Гражданската демократична партия, печели най-много места в сената, предаде агенция \"Ройтерс\".На вота, който се проведе в петък и събота, избирателите гласуваха за 27 места в 81-местната горна камара на парламента.Управляващата партия на премиера Андрей Бабиш - Действие на недоволните граждани (ANO), претърпя поражение близо година след изборите за долната камара, които я овластиха.Гражданската демократична партия, която е основана от експрезидента Вацлав Клаус, печели 10 от 27-те места в сената. ANO получава само едно, толкова отреждат избирателите и на коалиционния партньор в управлението - Чешката социалдемократическа партия.Движението \"Кметове и независими\" ще има петима нови представители, но с общо 17 сенатори тя ще бъде с най-голямата група в горната камара и ще има шанс да определи следващия председател на Сената. Втората по големина група ще бъде тази на ANO.Резултатите от вота показват също, че комунистическата партия няма да има представител в сената за първи път от над 20 години.Въпреки изборната загуба е малко вероятно кабинетът на Бабиш да се окаже правителство на малцинството, отбелязва \"Ройтерс\".Избирателната активност на втория тур от вота се оказа едва 16.5%.", "date": "2018.10.14", "title": "Дясната опозиция печели вота за сенат в Чехия   "}
{"url": "https://news.bg/int-politics/new-york-times-dzhared-kashnar-godini-nared-e-ukrival-danatsi.html", "text": "Джаред Къшнър - зетят на президента Доналд Тръмп и негов старши съветник, в продължение на години не е плащал данъци върху печалбата или е укривал част от тях, съобщава в. \"The New York Times\", който разполага с поверителни документи по случая.Вестникът посочва, че компанията на Къшнър Kushner Companies LLC е прибягвала към доста разпространена схема за минимизиране на данъците. В документите е вписвано, че компанията губи милиони долари заради амортизация на недвижимото имущество, което е основен актив на фирмата.Същевременно през последното десетилетие капиталът на Къшнър е нараснал пет пъти, като е достигнал 324 милиона долара, а Kushner Companies LLC е инвестирала в недвижими имоти милиарди долари.Оказва се, че загубите на кампанията са били само на хартия, отбелязва изданието.Адвокатът на Къшнър контрира, че документите са получени от вестника незаконно и са непълни, докато клиентът му изплащал данъците си според законовите изисквания.", "date": "2018.10.14", "title": "New York Times: Джаред Къшнър години наред е укривал данъци"}
{"url": "https://news.bg/int-politics/pase-rusiya-nezabavno-da-predade-na-polsha-ulikite-ot-katastrofata-pri-smolensk.html", "text": "Русия трябва незабавно да върне на Полша останките от президентския самолет Ту-154, който , предаде Дойче веле. Това се казва в резолюция на Парламентарната асамблея на Съвета на Европа, приета в Страгбург.В самолета загинаха 96 души, сред които президентът Лех Качински със съпругата му Мария, членове на парламента, правителството, военното командване - почти целият политически елит на Полша по онова време. за Смоленск, за да участва в траурните церемонии, посветени на 70-годишнината от масовите разстрели в Катинската гора, при които 22 хиляди полски офицери и интелектуалци са избити от служители на съветското НКВД.Версията на руската страна е, че самолетът е катастрофирал заради гъстата мъгла и неправилните действия на екипажа. Тя донякъде беше приета от създадената половин година по-късно полска комисия, която обаче посочи, че действията на руските диспечери са били неудовлетворителни, а техническото оборудване на летището не било на нужното ниво.През април тази година полската страна инициира . Според установените данни, експертите заключават, че  и самолетът е започнал да се разпада още във въздуха. Разследването обаче не може да бъде завършено, тъй като  на самолета, част от отломките, както и други улики.В резолюцията си ПАСЕ призовава руските власти да се въздържат от нови действия на мястото на катастрофата, които може да се разглеждат като оскверняване. В документа се казва също, че процесът на историческо помирение между двете страни трябва да се основава на историческата истина, и да не се подлага на риск заради оскърбително или провокативно поведение на руската страна по отношение на събитията край Смоленск.По време на дебатите в ПАСЕ депутатите подчертаха нееднократно, че според Международната конвенцията за гражданската авиация, т. нар. Чикагска конвенция, въз основа на която е водено разследването, Москва е длъжна да върне на полската страна всички отломки от самолета. Повече от осем години след трагедията обаче руските власти отказват да го направят.Литовският депутат Емануелис Зингерис отбеляза, че разследването на трагедията от руските власти тръгва в придобива странен характер, \"започват да изчезват доказателства, заличават се следи от трагедията при ремонтни работи на Смоленското летище\".\"Това, че Русия не връща отломките от самолета повече от осем години, означава, че тя има какво да крие\", подчерта френският депутат Андре Гатолан.", "date": "2018.10.14", "title": "ПАСЕ: Русия незабавно да предаде на Полша уликите от катастрофата при Смоленск"}
{"url": "https://news.bg/int-politics/tramp-prie-pastora-andryu-bransan-v-ovalniya-kabinet.html", "text": "Президентът на САЩ Доналд Тръмп прие в Белия дом освободения от турските власти американски пастор Андрю Брансън, съобщи радио \"Свободна Европа\".Това стана непосредствено след като самолетът, с който пристигна Брансън, кацна във военновъздушната база \"Андрюс\" край Вашингтон.По време на срещата, която се състоя в Овалния кабинет, Тръмп определи връщането на пастора като \"огромна крачка\" към подобряване на отношенията с Турция.Пасторът от своя страна произнесе молитва в чест на Тръмп, съобщи \"Ройтерс\".Брансън първоначално излетя от Турция за Германия - вечерта на 12 октомври. Това стана веднага след като беше пуснат от съдебната зала след две години, прекарани в затвора. От Германия той отпътува за САЩ, където пристигна на 13 октомври.Свещеникът беше обвинен от турските власти, че е свързан с проповедника Фетулах Гюлен, противник на президента Реджеп Ердоган. Според Анкара той е организатор на опита за преврат в страната през 2016 г. Брансън категорично отричаше да има връзки с Гюлен.", "date": "2018.10.14", "title": "Тръмп прие пастора Андрю Брансън в Овалния кабинет"}
{"url": "https://news.bg/society/pochitame-sv-petka-balgarska.html", "text": "Петковден е празникът, посветен на св. преподобна Параскева Епиватска, наричана от българския народ Петка Българска - една от най-обичаните светици не само в България, но и в целия православен свят. Тя е покровителка на брака и плодовитостта.Св. Петка е живяла в края на Х и началото на ХІ век. Известна е с чудни монашески и аскетични подвизи в земите на Палестина. Завършва земния си път в родния си Епиват, където нетленните ѝ мощи продължават да извършват многобройни чудеса. Оттам започват и нейните дълги посмъртни скитания по земите на Балканския полуостров, а българи, сърби, румънци и гърци я признават за своя светица.Освен благочестивия живот и чудотворните ѝ мощи, за всеправославната почит към св. Параскева голямо значение има и нейното име, което в превод от гръцки означава \"петък\". Това е денят на кръстната смърт на Спасителя.Монахинята св. Параскева често се изобразява на икони и стенописи редом със св. Неделя в царски одежди - символ на Възкресението в неделния ден.Въздигането на посмъртната слава на св. Параскева е свързано с българското царство. Когато Източната Римска империя пада под властта на латините (след 1204 г.), мощите на преподобната Петка били пренесени от Епиват в Търново. Това е станало през 1238 г. по времето на цар Йоан Асен II и патриарх Йоаким. Тук преподобната се радва на изключително почитание като покровителка на града и на цялото царство.Тук е написано и най-вдъхновеното житие на светицата - от св. патриарх Евтимий. Светите мощи остават в Търново до падането на българската столица през 1393 г. След това са пренесени в свободния още Бдин, столицата на Видинското царство. Когато османците завладяват и тази твърдина, през 1396 г., реликвата отново е пренесена - този път в Белград. След окончателното завладяване и на сръбските земи при султан Сюлейман Великолепни мощите на светицата са били пренесени в Цариград. Това става през 1521 година.С благословението на Вселенския патриарх Партений на 13 юни 1641 г. мощите на св. Петка са пренесени в новопостроения храм \"Св. Три светители\" в Яш. Храмът е издигнат по времето на крал Василий Лупу и осветен от Молдовския митрополит Варлаам. В тази църква те са били съхранявани в готическата зала на Василий Лупу.В този параклис избухва пожар, но мощите на светицата по чудо остават невредими.На 27 декември 1888 г. с благословението на митрополит Йосиф мощите на св. Петка са пренесени в новата митрополитска катедрала в Яш, където пребивават и до днес, утвърждавайки храма и града като главен център на поклонничеството в Румъния.Освен като празник на света Параскева (Петка) Епиватска Българска, Петковден е известен и като празник, отбелязващ края на лятото и идването на зимата в народните вярвания. Зимният Петковден дава началото на почитта към покровителя на семейството и рода. Народът отбелязва този ден като начало на зимните празници - правят се оброчни курбани и сборове. Жените раздават питки за здравето на животните.В народните легенди светицата се смесва и с духа-покровител на къщата и семейството (затова се явява като змия-пазителка на дома). На Петковден се месят колаци, като най-големият от тях се нарича на св. Петка. Хлябът и къщата трябва да се поръсят със светена вода и цялото домочадие да се поклони трикратно на погачата. Яде се овче месо, курбан чорба, яхния с праз и сарми.Според народните вярвания от Петковден до Димитровден - 26 октомври, не се работи с вълна, не се крои и не се шие. Народът вярва, че ако човек облече дреха, шита между тези два големи празника, ще се разболее.На тази дата своя храмов празник отбелязва църквата \"Св. Петка\" в село Лозно, община Кюстендил, където се дава курбан за здраве на местното население.Днес имен ден празнуват Петка, Параскева, Парашкева, Петко, Петкана, Пенка, Паро, Парун. Името Петко произлиза от \"петък\" - петия ден от седмицата. Смята се, че е свободен превод и пълно съответствие на името \"Параскев\" или \"Параскева\" (\"петък\", в смисъл на подготовка за празника, от гръцкото \"Παρασκευή\").", "date": "2018.10.14", "title": "Почитаме св. Петка Българска"}
{"url": "https://news.bg/disasters/uraganat-lesli-dostigna-portugaliya.html", "text": "Ураганът \"Лесли\" достигна бреговете на Португалия, предадоха информационните агенции. Около 15 хиляди домакинства останаха без ток.Стихията вече се насочва и към Испания.В редица португалски и испански градове има риск от опасни ветрове, високи вълни и проливни дъждове, които може да доведат до наводнения.Очаква се скоростта на вятъра да достигне 110 километра в час.Към вечерните часове ураганът вероятно ще започне да отслабва.", "date": "2018.10.14", "title": "Ураганът \"Лесли\" достигна Португалия"}
{"url": "https://news.bg/bulgaria/traditsionniyat-maraton-ottsepi-tsentara-na-sofiya.html", "text": "Отцепиха центъра на София заради ежегодния маратон.Според Нова телевизия рекорден брой участници се очаква да вземат участие в 35-ото издание на традиционния маратон. В ежегодното събитие ще се състезават над 4000 души от 48 държави.Паричната награда на Маратон София 2018 е в размер на 63 000 хил. лв.Състезанието предлага четири дистанции на желаещите да участват. Най-кратката е масовият старт, чиято дължина ще бъде 3 км. Следващата дистанция е на 10,550 км., последвана от полумаратонската 21,098 км., за да завърши с 42,195 км, допълват от телевизията.Състезанието започва в 10.00 часа от Национален стадион \"Васил Левски\".От 10.00 до 16.00 часа днес ще се проведе маратонът на София по следния маршрут: старт при северозападното пътно платно на бул. \"Евлоги и Христо Георгиеви\" пред националния стадион \"Васил Левски\", по северозападното пътно платно на бул. \"Евлоги и Христо Георгиеви\", по ул. \"Проф. Фритьоф Нансен, наляво по тротоара на бул. \"Патриарх Евтимий\", наляво по източното пътно платно на бул. \"Витоша\", наляво по западното пътно платно на бул. \"Пенчо Славейков, надясно по северното пътно платно на бул. \"България до бул. \"П.Ю.Тодоров\", обратно по южното пътно платно на бул. \"България\", надясно по бул. \"Петко Каравелов\", наляво по бул. \"Арсеналски\", наляво по бул. \"Черни връх\", надясно по югоизточното пътно платно на бул. \"Евлоги и Христо Георгиеви\", надясно по западното пътно платно на бул. \"Драган Цанков\" до ул. \"Митрополит Кирил Видински\", обратно по източното пътно платно но бул. \"Драган Цанков\", надясно по югоизточното пътно платно на бул. \"Евлоги и Христо Георгиеви\"до Орлов мост, преминава по пешеходната зона, по северозападното пътно платно на бул. \"Евлоги и Христо Георгиеви\" до Национален стадион \"Васил Левски\", където е финала.Забраняват се престоят и паркирането на пътни превозни средства, както следва:От 00.00 часа до приключване на мероприятието на 14.10.2018 г. на моста на Национален стадион \"Васил Левски\".От 00.00 часа до приключване на мероприятието на 14.10.2018 г. на ул. \"Ген. Гурко\" между бул. \"Евлоги и Христо Георгиеви\" и ул. \"Любен Каравелов\".От 22.00 часа на 13.10.2018 г. до приключване на мероприятието на 14.10.2018 г.:- по източното пътно платно на бул. \"Витоша\" между бул. \"Патриарх Евтимий\" и ул. \"Пенчо Славейков\";- по бул. \"Патриарх Евтимий\" между бул. \"Витоша\" и ул. \"Проф. Фритьоф Нансен\".. От 00.00 часа до приключване на мероприятието на 14.10.2018 г. да се забрани влизането на пътни превозни средства по ул. \"Ген. Гурко\" между бул. \"Васил Левски\" и бул. \"Евлоги и Христо Георгиеви\".Забранява се влизането на пътни превозни средства в двете посоки, както следва:От 06.00 до 08.30 часа на 14.10.2018 г. по бул. \"Евлоги и Христо Георгиеви\" между бул. \"Цар Освободител\" и ул. \"Граф Игнатиев\".От 08.30 до 16.00 часа на 14.10.2018 г. по :- бул. \"Евлоги и Христо Георгиеви\" между бул. \"Цар Освободител\" и ул. \"Проф. Фритьоф Нансен\";- ул. \"Проф. Фритьоф Нансен\" между бул. \"Евлоги и Христо Георгиеви\" и бул. \"Патриарх Евтимий\";- източното пътно платно на бул. \"Витоша\" между бул. \"Патриарх Евтимий\" и бул. \"Пенчо Славейков\";- бул. Пенчо Славейков\" между бул. \"Витоша\" и бул. \"България\";- бул. \"Петко Каравелов\" между бул. \"България\" и ул. \"Бяла Черква\", с пропускане на живущите;- ул. \"Бяла черква\" между бул. \"Витоша\" и бул. \"Арсеналски\";- бул. \"Арсеналски\" между ул. \"Бяла черква\" и бул. \"Черни връх\";- бул. \"Черни връх\" между ул. \"Свети Наум\" и бул. \"България\";- бул. \"Драган Цанков\" между ул. \"Митрополит Кирил Видински\" и бул. \" Евлоги и Христо Георгиеви\";- по бул. \"Драган Цанков\" между бул. \"П. Яворов\" и ул. \"Митрополит Кирил Видински\", посока център;- тунела на НДК, участъка водещ към бул. \"Черни връх\" и бул. \"България\" /бившето трасе на трамвай № 6/;- по бул. \"България\" между ул. \" Проф. Фритьоф Нансен\" и бул. \"П. Ю Тодоров\", с изключение на трамвайните мотриси.От 04.30 до 16.00 часа на 14.10.2018 г. частично се променят маршрутите на масовия градски транспорт, както следва:Автобусна линия № 9 /в посока пл. \"Орлов мост\"/: от бул. \"Евлоги и Христо Георгиеви\" надясно по бул. \"Цар Освободител\", бул. \"Васил Левски\", ул. \"Шипка\" и по маршрута си.Автобусите да спират на временна спирка на бул. \"Евлоги и Христо Георгиеви \" на 50 м. преди бул. \"Цар Освободител \". Автобусни линии № 84 и 184: от бул. \"Цариградско шосе\" надясно по бул. \"Евлоги и Христо Георгиеви\", обратен завой при ул. \"Шипка\", бул. \"Евлоги и Христо Георгиеви\" и по бул. \"Цариградско шосе\" по маршрутитеАвтобусите да спират на спирки \"Пл. Орлов мост\" на бул. \"Цариградско шосе\" \"Военна академия\" в посока пл. \"Орлов мост\".Автобусна линия № 72:- в посока ж.к. \"Западен парк\" - от бул. \"Евлоги и Христо Георгиеви\" по бул. \"Цар Освободител\", бул. \"Васил Левски\", бул. \"Патриарх Евтимий\", бул. \"Прага\" и по ул. \"Св. Георги Софийски\" по маршрута си;- в посока хотел \"Плиска\" - от ул. \"Св. Георги Софийски\" по бул. \"Прага\", бул. \"Ген. Скобелев\", бул. \"Васил Левски\", ул. \"Шипка\", по бул. \"Евлоги и Христо Георгиеви\" и по маршрута си.Автобусите да спират на временна спирка на бул. \"Евлоги и Христо Георгиеви \" на 50 м. преди бул. \"Цар Освободител\" (в посока ж.к. \"Западен парк\") и на всички съществуващи тролейбусни и автобусни спирки в променения участък на маршрута.Автобусна линия № 75 - маршрута се скъсява до Военна академия.Автобусите ще спират на временна спирка на моста след левия завой в посока връщане към автостанция \"Гео Милев\".Автобусна линия № 76- в посока ж.к. \"Гоце Делчев\": от бул. \"Цариградско шосе\" по бул. \"Цар Освободител\", бул. \"Васил Левски\", бул. \"Патриарх Евтимий\", бул. \"Прага\", ул. \"Св. Георги Софийски\", бул. \" Акад. Ив. Е.Гешов\", бул. \"П.Ю.Тодоров\" и по маршрута си;- в посока ж.к. \"Младост 4\": по бул. \"Акад. Ив. Е. Гешов\" до ул. \"Св. Георги Софийски\", бул. \"Прага\", бул. \"Ген. Скобелев\", бул. \"Васил Левски\", бул. \"Цар Освободител\", бул. \"Цариградско шосе\" и по маршрута си.Автобусите ще спират на всички съществуващи автобусни и тролейбусни спирки в променения участък на маршрута и на спирка пл. \"Орлов мост\" преди бул. \"Евлоги и Христо Георгиеви\" за автобусни линии №№ 280 и 306 в посока ж.к. \"Гоце Делчев\". Автобусна линия № 94 (в посока Софийски университет): от ул. \"Св. Наум\" наляво по бул. \"Черни връх\", бул. \"Джеймс Баучер\", ул. \"Стоян Михайловски\" и по маршрута си в посока ж.к. Студентски град.Автобусите ще спират на съществуващите трамвайни спирки по бул. \"Джеймс Баучър\" и на временна спирка на бул. \"Черни връх\" на 60.00 метра след левия завой от бул. \"Свети Наум\"Автобусна линия № 102 (в посока Студентски град: от кръстовището на бул. \"Акад. Ив. Е. Гешов\" и бул. \"България\", продължава по бул. \"П.Ю.Тодоров\", ул. \"Хенрик Ибсен\", бул. \"Черни връх\", бул. \"Св. Наум\" и по маршрута двупосочноАвтобусите ще спират на всички съществуващи автобусни спирки в променения участък на маршрута и на временна спирка на бул. \"Черни връх\" на 60.00 метра след левия завой от бул. \"Свети Наум\" Автобусна линия № 204:- в посока ж.к. \"Борово\" - от бул. \"Цариградско шосе\" по бул. \"Цар Освободител\", бул. \"Васил Левски\", бул. \"Патриарх Евтимий\", бул. \"Прага\", ул. \"Св. Георги Софийски\", бул. \"Акад. Ив. Е. Гешов\", бул. \"България\" и по маршрута си;- в посока ж.к. \"Дружба 2\" - от бул. \"България\" по бул. \"Акад. Ив. Е. Гешов\", ул. \"Св. Георги Софийски\", бул. \"Прага\", бул. \"Ген. Скобелев\", бул. \"Васил Левски\", бул. \"Цар Освободител\", бул. \"Цариградско шосе\" и по маршрута си.Автобусите ще спират на всички съществуващи автобусни и тролейбусни спирки в променения участък на маршрута и на спирка пл. \"Орлов мост\" преди бул. \"Евлоги и Христо Георгиеви\" за автобусни линии №№ 280и 306 в посока ж.к. \"Борово\".Автобусна линия № 505: от бул. \"Цариградско шосе\" по бул. \"Евлоги и Христо Георгиеви\", обратен завой при ул. \"Шипка\", бул. \"Евлоги и Христо Георгиеви\" и по бул. \"Цариградско шосе\" по маршрутитеАвтобусна линия № 604:- в посока институт \"Пирогов\" - от бул. \"Цариградско шосе\" по бул. \"Цар Освободител\", бул. \"Васил Левски\", бул. \"Патриарх Евтимий\", бул. \"Прага\", ул. \"Св. Георги Софийски\", бул. \"Акад. Ив. Е. Гешов\", бул. \"Ген. Едуард И. Тотлебен\" и по маршрута си;- в посока гара \"Искър\" - от бул. \"Пенчо Славейков\" наляво по бул. \"Прага\", бул. \"Ген. Скобелев\", бул. \"Васил Левски\", бул. \"Цар Освободител\", бул. \"Цариградско шосе\" и по маршрута си.Автобусите да спират на всички съществуващи тролейбусни и автобусни спирки в променения участък на маршрута и на спирка пл. \"Орлов мост\" преди бул. \"Евлоги и Христо Георгиеви\" за автобусни линии №№ 280 и 306 в посока институт \"Пирогов\".Автобусна линия № 10ТМ (в посока пл. \"Възраждане\"): от бул. \"Джеймс Баучер\", наляво по ул. \"Св. Наум\", наляво по бул. \"Черни връх\" до бул. \"Джеймс Баучер\", направо по бул. \"Черни връх\" по маршрута си в посока ж.к. Студентски град.", "date": "2018.10.14", "title": "Традиционният маратон отцепи центъра на София"}
{"url": "https://news.bg/bulgaria/mvr-si-svarshi-dobre-rabotata-v-ruse-vyarva-eksministarat-valentin-radev.html", "text": "МВР си свърши добре работата в Русе.Тази позиция изрази пред Нова телевизия бившият вътрешен министър Валентин Радев.Има сериозни доказателства срещу извършителя, подчерта той.Настоящият депутат изтъкна похвалите на европейско ниво за бързото разследване. Освен ДНК има и други вещи, които са намерени и доказват вината на Северин Красимиров, по думите му.Валентин Радев е оптимист за добрия изход на разследването. Трябва да внушаваме доверие в институциите, каза още той.МВР винаги помага, категоричен е Радев.Той призовава гражданите да подават сигнали и да търсят съдействието на служителите на реда. Вървим в добра посока, уверен е бившият силов министър.Това е голям кораб, анализира той системата на МВР. Ведомството било най-големият работодател в държавата.Според него напрежението в ромските махали на Русе е утихнало. Полицията няма да допусне ексцесии, изтъкна Валентин Радев.МВР не е прогнила система, така Радев отговори на критиките на Волен Сидеров.По-рано тази седмица пред германската полиция .във вторник вечерта в дома на майка си в град Щаде - осем часа след постъпило искане от българските власти след разследване на жестокото убийство на административния директор и водещ на едно от предаванията на русенската телевизия TVN Виктория Маринова", "date": "2018.10.14", "title": "МВР си свърши добре работата в Русе, вярва ексминистърът Валентин Радев"}
{"url": "https://news.bg/bulgaria/ms-da-reshi-za-lyatno-ili-zimno-chasovo-vreme-predlaga-dzhambazki.html", "text": "Не е работа на Европейския парламент да измерва колко криви или прави са краставиците или да върти часовници.Това заяви пред Нова телевизия евродепутатът Ангел Джамбазки по повод дебата за лятно и зимно часово време.Тук трябва да говорят професионалистите, убеден е той.Темата за лятното и зимното часово време е пример как не трябва да работи ЕП, скастри евродепутатът.Какво да бъде времето трябва да избират лекари и психолози, според него.Част от колегите му в ЕП имали нужда от психолог, по думите му.Това е измама на демокрация, това е фалш, каза още Джамбазки.Дебатът по темата за времето бил измислен.Евродепутатът е на мнение, че Министерски съвет трябва да реши у нас да остане лятно или зимно часово време.Председателят на ЕК Жан-Клод Юнкер даде възможността всяка страна в Съюза да реши сама в коя от зоните да остане.", "date": "2018.10.14", "title": "МС да реши за лятно или зимно часово време, предлага Джамбазки"}
{"url": "https://news.bg/bulgaria/sakskoburggotski-se-oplaka-che-mu-izvivat-ratsete-za-tsarskite-imoti.html", "text": "Казусът с царските имоти е \"never ending story\" (история без край).Тази позиция изрази пред bTV бившият монарх Симеон Сакскобургготски за казуса между него и държавата за царските имоти.Като премиер лично той е настоявал да не се търси законово решение на въпроса с имотите.Не считах, че е етично, каза бившият монархия.Сакскобургготски смята, че може да се намери цивилизовано решение на казуса. Той иска да се погледне на нещата по един спокоен начин.Извиват ми ръцете, категоричен бе Симеон Сакскобургготски.Навлизаме в една абсурдна ситуация, изтъкна той. Децата му недоумяват какво се случва.Втълпено ми е, че България е над всичко и трябва да стискам зъби, каза бившият монарх.Апетитът винаги го има, добави още Сакскобургготски за историята с имотите му.Според него това е системен тормоз.", "date": "2018.10.14", "title": "Сакскобургготски се оплака, че му извиват ръцете за царските имоти"}
{"url": "https://news.bg/bulgaria/zadarzhaha-burgazliya-za-zapalvane-na-guma-pred-apartamenta-na-fotoreporter.html", "text": "Задържаха 37-годишен бургазлия, който е заподозрян в запалване на автомобилна гума пред входна врата на апартамент, съобщават от МВР.Тази нощ около 03,30 часа е получен сигнал в Пето Районно управление - Бургас за пожар, възникнал пред входната врата на апартамент в квартал \"Зорница\".Установено е, че пожарът е предизвикан чрез подпалване на част от автомобилна гума, поставена пред входната врата на апартамент, обитаван от 58-годишен бургазлия.bTV съобщава, че гумата е запалена пред дома на бургаския фоторепортер Борислав Пенков, докато спи. Пенков смята, че това е опит за сплашване и убийство.Огънят е потушен от един противопожарен автомобил и четирима огнеборци. Изгоряло е близко разположеното ел. табло с 15 електромера, както и ел. инсталацията на входа. Обгоряла е асансьорна врата на етажа.На мястото на инцидента служителите на реда извършили щателен оглед, като иззели част от изгоряла автомобилна гума. Установени са свидетели на пожара, част от които вече са разпитани.Задържан е 37-годишен бургазлия, чиято съпричастност с извършения палеж е в процес на изясняване от полицията.", "date": "2018.10.14", "title": "Задържаха бургазлия за запалване на гума пред апартамента на фоторепортер"}
{"url": "https://news.bg/world/klyuchovi-izbori-v-bavariya.html", "text": "Повече от 9,4 милиона души имат право да гласуват на днешните местни избори в германската провинция Бавария, които могат да разклатят установения политически ред в южната провинция и да окажат влияние върху правителство на канцлера Ангела Меркел, информира ДПА.Социологически проучвания от тази седмица показват, че Християнсоциалният съюз, който от десетилетия има абсолютно мнозинство в Бавария, ще получи само между 33 и 34% подкрепа. Втори са Зелените с около 18%.Християнсоциалният съюз е баварският партньор на християндемократите на канцлера Ангела Меркел. Баварската партия е ръководена от федералния вътрешен министър Хорст Зеехофер.Твърдата позиция на Зеехофер за имиграцията бе близо да доведе до разпадане на консервативния алианс по-рано тази година, така че изборите днес се разглеждат като референдум за спорната роля на Зеехофер в националната политика.Тази седмица Меркел отказа да коментира дали изборите могат да дестабилизират правителството, отбелязвайки, че нейният консервативен блок изпитва \"трудни времена\", но тя се надява Християнсоциалният съюз да постигне добър резултат.Спадът на подкрепата за баварските консерватори се случва на фона на увеличената поддръжка за крайнодясната \"Алтернатива за Германия\", която според сондажите ще спечели между 10 и 14% от гласовете.Според експерти обаче делът на гласовете за крайнодесните винаги е трудно да се прогнозира, защото анкетираните от социологическите агенции може и да не казват истината.Друго проучване от тази седмица разкрива, че 53% от респондентите все още не са решили за кого да гласуват. Според изследователския институт GMS процентът на тези, които не са решили, е значително висок в сравнение с предишни седмици.По-ниска подкрепа за консерваторите вероятно ще принуди Християнсоциалния съюз да търси коалиционен партньор за първи път. Макар че мнозинството баварци предпочитат баварските консерватори да се коалират със Зелените, баварският премиер Маркус Зьодер изключи подобен сценарий.Избирателните секции ще останат отворени до 18,00 часа местно време и първите резултати се очакват малко след това.В баварския парламент има 180 места. Прагът за влизане в законодателния орган е минимум 5%. Всички на възраст над 18 г. могат да гласуват.", "date": "2018.10.14", "title": "Ключови избори в Бавария"}
{"url": "https://news.bg/world/sasht-i-velikobritaniya-mogat-da-boykotirat-sauditska-konferentsiya.html", "text": "Великобритания и САЩ обмислят да бойкотират голяма международна конференция в Саудитска Арабия след изчезването на саудитския журналист Джамал Кашоги, научи Би Би Си.Кашоги, критик на саудитското правителство, изчезна на 2 октомври след влизането си в консулството на арабската държава в Истанбул. Турските власти смятат, че журналистът е убит от саудитски агенти, което се отхвърля от Рияд като \"лъжи\".Вчера президентът на САЩ Доналд Тръмп обяви, чеРедица спонсори и медии решиха да не участват на международна конференция за инвестиции в Рияд този месец, наречена \"Давос в пустинята\", тъй като са обезпокоени за съдбата на Кашоги.Дипломатически източници разкриха пред британската медия, че финансовият министър на САЩ Стив Мнучин и британският министър за международната търговия Лиам Фокс могат да не вземат участие на събитието, което е организирано от престолонаследника Мохамед бин Салман, за да рекламира реформената си програма.Колумнистът на \"Вашингтон пост\" изчезна на 2 октомври.Според турски медии в 03,28 часа частен самолет със заподозрени саудитски агенти пристига на летище в Истанбул; 05,05 часа групата се настанява в два хотела до сградата на саудитското консулство; 12,13 часа няколко дипломатически коли пристигат в консулството, вероятно в тях са някои от саудитските агенти; 13,14 часа Кашоги влиза в сградата на консулството; 15,08 часа автомобили напускат консулството; 17,15 часа втори частен самолет със саудитски граждани каца в Истанбул; 17,33 часа годеницата на Кашоги, Хатидже Дженгиз, се вижда на охранителна камера да чака пред консулството; 18,20 часа единият от частните самолети излита от летището в Истанбул, а другият самолет излита в 21,00 часа.Кашоги критикуваше Мохамед бин Салман и саудитското правителство. Той живееше в САЩ. Пише за \"Вашингтон пост\" преди да изчезне. Преди това е бил близък с кралския двор.", "date": "2018.10.14", "title": "САЩ и Великобритания могат да бойкотират саудитска конференция"}
{"url": "https://news.bg/world/navalni-izleze-na-svoboda-sled-50-dni-v-aresta.html", "text": "Руският опозиционен лидер Алексей Навални излезе на свобода след 50 дни в ареста за организиране на антиправителствени протести, информира радио \"Свободна Европа\", позовавайки се на АФП и \"Ройтерс\".Навални напусна център за задържане в южната част на Москва рано тази сутрин. Той беше откаран от чакаща го кола, след като благодари на поддръжниците си и за кратко говори пред журналисти.\"Повече от 50 дни бях в ареста, видяхме още доказателства, че режимът е в пълен упадък\", каза той, имайки предвид информацията, свързана с  и \"\", добави той.На 24 септември Навални беше осъден на 20 дни арест за организиране на протест на опозицията по-рано тази година. Съдебното решение го върна в ареста ден след освобождаването му. Преди това той лежа един месец за организиране на протести. През август Навални беше задържан от полицията в Москва и осъден на 30 дни арест за организиране на уличен протест в руската столица през януари. Според опозиционера решението на съда е имало за цел властите да му попречат да ръководи протести срещу Навални получи условна присъда, след като беше признат за виновен във финансови престъпления на два съдебни процеса. Присъдите не му позволиха да участва на президентските избори през 2018 г.Според говорител на опозиционера 42-годишният е прекарал близо 200 дни в ареста от 2011 г. и 140 дни от началото на кампанията си за президентските избори.От Amnesty International наричат Навални \"затворник на съвестта, който не е извършил престъпление\".", "date": "2018.10.14", "title": "Навални излезе на свобода след 50 дни в ареста"}
{"url": "https://news.bg/world/parlamentarni-izbori-v-lyuksemburg-i-mesten-vot-v-belgiya.html", "text": "Днес се провеждат парламентарни избори в Люксембург и местен вот в Белгия.ДПА съобщава, че 257 000 души имат право да гласуват за нов 60-местен парламент в Люксембург.Последните социологически проучвания показват, че трипартийната коалиция на премиера Ксавие Бетел е под риск. Демократическата партия на Бетел, Люксембургската социалистическа работническа партия и Зелената партия не се очаква да спечелят достатъчно места за формиране на нов кабинет.Християнската социална народна партия на Клод Визел се очаква да получи най-голяма подкрепа. Ако партията успее да сформира правителство, Люксембург ще поднови дългогодишната традиция да се управлява от премиери от партията.Само два пъти в историята на страната не е управлявана от министър-председател от Християнската социална народна партия - първият е през периода 1974-1979 г., когато страната се ръководи от Гастон Торн от Демократическата партия и сега от Бетел, който е на власт от 2013 г.Въпреки че гласуването в страната е задължително, около половината от жителите нямат право да гласуват. Във втората най-малка държава в ЕС с население от около 600 000 48% не са граждани на Люксембург.Гласуването ще продължи до 14,00 часа. Първите резултати не се очакват до вечерта.В същото време Белгия гласува на местни избори: 581 общински съвета - 300 във Фландрия, 262 във Валония и 19 в Брюксел; 10 провинциални съвета (5 във Фландрия и 5 във Валония); 9 районни съвета в Антверпен и 8 съвета за OCMW/CPAS (Обществен център за социално подпомагане).Белгия има различни политически партии в различните лингвистични райони.Всички белгийски граждани над 18 г. са задължени да участват на изборите. При неучастие се предвижда глоба.", "date": "2018.10.14", "title": "Парламентарни избори в Люксембург и местен вот в Белгия"}
{"url": "https://news.bg/world/rusiya-otlozhi-izstrelvaneto-na-shpionski-spatnik-zaradi-avariyata-s-raketata.html", "text": "Руските власти отложиха изстрелването на радиоразузнавателния спътник \"Лотос-С\", което беше насрочено за 19 октомври, предаде Дойче веле.Сателитът трябваше да бъде изведен в орбита с ракета \"Союз-2.1б\" от космодрума Плесецк.Причина за промяната в плановете е проваленият старт на ракетата \"Союз ФГ\", която на 11 октомври трябваше да превози двама астронавти до Международната космическа станция. Тя аварира на 119-ата секунда след изстрелването. Екипажът успя да се приземи с капсулата без сериозни травми.По данни на агенция ТАСС, изстрелването на спътника е \"отложено за неопределено време\" заради произшествието с ракетата на космодрума в Байконур .Според източник на агенцията, ракетата \"Союз-ФГ\", която трябваше да изведе в орбита и пилотирания кораб \"Союз МС-10\" с двамата астронавти, има същата конструкция на страничните блокове на първата степен, както \"Союз-2.1б\".Докато не бъдат установени причините за аварията, руската страна спря всички полети на ракети от серията \"Союз-2\".", "date": "2018.10.14", "title": "Русия отложи изстрелването на шпионски спътник заради аварията с ракетата"}
{"url": "https://news.bg/weather/slanchevo-vse-oshte-toplo-bez-valezhi.html", "text": "Днес времето остава предимно слънчево, но в южните райони се очаква увеличаване на облачността. Не се очакват валежи.В сутрешните часове в низините и около водните басейни ще се образуват мъгли, които постепенно ще се разсеят.В по-голямата част от страната ще има слаб вятър от изток и североизток, по Черноморието - до умерен.Максималните температури са предимно в интервала 19-24 градуса, малко по-високи в района на Сандански.Минималните температури в по-голямата част от страната са между 5 и 9 градуса, в крайния северозапад - около 3 градуса. По Черноморието те остават по-високи: 13-14 градуса.", "date": "2018.10.14", "title": "Слънчево, все още топло, без валежи"}
{"url": "https://news.bg/world/nay-malko-19-migranti-sa-zaginali-pri-zverska-katastrofa-s-kamion-v-turtsiya.html", "text": "Най-малко 19 мигранти, включително и деца, са загинали при катастрофа с камион в западния турски вилает Измир, съобщава Анадолската агенция.11 души са ранени.Снимки и видео на агенцията показват, че камионът, превозващ имигранти, е преминал през предпазната мантинела на магистрала и е паднал в отводнителен канал от около 20 метра височина.Според частната медия Demiroren, цитирана от \"Ройтерс\", най-малко 18 души са загинали при инцидента, който е станал рано тази сутрин. Отбелязва се, че има много пострадали хора при катастрофата.Камионът е пътувал от Айдън до Измир. Няма информация за самоличността на мигрантите.CNN Turk информира, че продължават опитите по изваждането на загиналите и ранените от смачкания камион.", "date": "2018.10.14", "title": "Най-малко 19 мигранти са загинали при зверска катастрофа с камион в Турция"}
{"url": "https://news.bg/bulgaria/blizo-5-miliona-turisti-sa-posetili-balgariya-prez-lyatoto.html", "text": "Близо 5 милиона туристи са посетили България през лятото.Това стана ясно от думите на министъра на туризма Николина Ангелкова, която изнесе данни за туризма в страната от началото на годината пред БНТ.През юни, юли и август над 4 480 000 чуждестранни туристи са посетили страната ни, разкри министърът и добави, че това е ръст от 3,6 на сто.Според нея това отново показва изключително добра устойчивост за летния туристически сезон.Ангелкова добави, че от началото на тази година до август страната ни е посетена от 6,9 милиона чуждестранни туристи, което е ръст от около 6%. Министърът смята, че това поставя България на едно от челните места за устойчивост като дестинация и като избор на туристическия продукт.За първите 7 месеца над 2 милиарда евро са приходите от международен туризъм, което е ръст от около 8,1%, съобщи още Ангелкова. Само за юни и юли, които са активните месеци на летния сезон, имаме над 1 милиард и 200 милиона евро приходи, допълни тя.За миналата година, според нея, около 12% от БВП се дължи на туризма.4 и 5-звездните хотели три години поред са на първо място като избор за място за настаняване на всеки, който посещава страната ни. 65% от чуждестранните туристи отсядат в такива хотели, коментира министърът.Направили сме над 300 проверки по плажовете, каза още Ангелкова. Най-честите нарушения са свързани с липса на спасители и оборудване на спасителните и медицински постове, указателни табели и надвишаване на търговската площ.", "date": "2018.10.14", "title": "Близо 5 милиона туристи са посетили България през лятото"}
{"url": "https://news.bg/world/yaponskiyat-premier-nadahva-armiyata-obeshtava-konstitutsionni-promeni.html", "text": "Японският премиер Шиндзо Абе поднови обещанието си да промени пацифистката конституция на страната и да подчертае ролята на въоръжените сили, информира АП.Пред около 4000 войници Абе заяви, че изменението на основния закон трябва да вдъхне на войниците чувство за гордост.\"\", каза той, облечен в черен смокинг. На събитието бяха показани около 260 танка, други бойни машини и 40 самолета.Абе, , е решен да промени конституцията на страната. Много консервативни японци възприемат изготвената от САЩ конституция като унижение, наложено след загубата през Втората световна война.Силите за самоотбрана са сформирани през 1954 г. Тогава общественото мнение е разделено по отношение на ролята на силите, но днес те са подкрепяни предимно заради участието им в международни мироопазващи мисии и при бедствия.Абе иска да добави точка към Член 9 от конституцията, който забранява използването на сила при разрешаването на международни спорове. Той иска в конституцията изрично да се разреши съществуването на японски въоръжени сили.Опонентите твърдят, че изменението не е необходимо, защото силите са признати в страната и чужбина като въоръжени сили на Япония и конституционно не представлява проблем.Либералнодемократическата партия на Абе разшири международната роля на силите с различно тълкуване на Член 9. През 2015 г. правителството му прокара закон, който позволява на японските военнослужещи да защитават САЩ и други съюзници в случай на чуждестранна атака - основна промяна в политиката на самоотбрана.Необходимо е мнозинство от 2/3 в двете камари на парламента, за да се измени конституцията, което впоследствие ще бъде подложено на национален референдум.Проучвания показват, че повечето японци се интересуват колко пари печелят, разходите за образование и състоянието на икономиката, отколкото да се променя конституцията.", "date": "2018.10.14", "title": "Японският премиер надъхва армията, обещава конституционни промени"}
{"url": "https://news.bg/world/netanyahu-zaplashi-da-podpali-gaza-s-voenna-ofanziva.html", "text": "Премиерът на Израел Бенямин Нетаняху се закани на палестинската групировка Хамас, намеквайки, че еврейската държава е на ръба да предприеме мащабна военна офанзива, ако безредиците на границата с Ивицата Газа не бъдат прекратени, пише \"Таймс оф Израел\".В петък\"Хамас не разбра посланието\", каза Нетаняху пред министри в началото на ежеседмичната среща на кабинета в Йерусалим.\"\", заплаши той и намекна, че Израел е на ръба да предприеме пълномащабна военна операция в Газа.\"\", подчерта Нетаняху.Лидерът на Хамас Исмаил Хания обеща масовите демонстрации по границата да продължат, докато \"\".В събота военният министър на Израел Авигдор Либерман прекрати всички доставки на гориво за Ивицата Газа в отговор на насилието по границата.Седем палестинци са убити при интензивни сблъсъци с израелската армия по границата с Газа в петък следобед, обявиха от здравното министерство в Ивицата Газа. Местни медии съобщават, че най-малко 150 протестиращи са ранени.", "date": "2018.10.14", "title": "Нетаняху заплаши да подпали Газа с военна офанзива"}
{"url": "https://news.bg/world/demokratite-vodyat-s-11-pred-republikantsite-v-sasht.html", "text": "Кандидатите на Демократическата партия на САЩ за места в Камарата на представителите водят пред републиканците с 11%. Това показва социологическо проучване на ABC и \"Вашингтон пост\" по-малко от месец преди частичните избори.53% от регистрираните гласоподаватели биха гласували за кандидатите на Демократическата партия, а 42% - за републиканците. През април сондаж разкри, че 47% биха гласували за демократите, а 43% за републиканците.59% от жените биха гласували за кандидати на демократите, докато белите мъже (48 на сто) предпочитат републиканците, въпреки че разликата спрямо демократите е 2%.Според проучването републиканците са по-компетентни по отношение на икономиката. Те водят с 45% в сравнение с 41% за демократите. В същата сфера президентът на САЩ Доналд Тръмп е с най-високото одобрение в кариерата - 49% от анкетираните са с положително мнение, а 46 на сто с негативно.50% предпочитат Демократическата партия да се занимава с имиграцията, докато 38 на сто мислят, че републиканците вършат по-добра работа.41% одобряват управлението на президента Доналд Тръмп, докато 54% са против. В края на август само 36 на сто от американците са гледали на президента в положителна светлина.", "date": "2018.10.14", "title": "Демократите водят с 11% пред републиканците в САЩ "}
{"url": "https://news.bg/int-politics/sayuznitsite-na-merkel-s-tezhko-porazhenie-v-bavariya.html", "text": "Баварските съюзници на канцлера Ангела Меркел от Християн - социалния съюз (ХСС) претърпяха най-лошия си избирателен резултат от 50-те години на миналия ХХ в., коментира \"Ройтерс\".Гласуването в Бавария показа, че .Християнският социален съюз (ХСС) печели 35,5% от гласовете, съобщи телевизия АРД. Така партията губи абсолютно мнозинство за втори път от 1962 г. до наши дни.Зелените излязоха на второ място с 19%. Обезпокоителен е фактът, че анти имигрантската партия Алтернатива за Германия за първи път влиза в парламента на Бавария с 11% подкрепа.На пето място с 10% се нареждат партньорите на Ангела Меркел на национално ниво - социалдемократите.От 1957 г. ХСС управлява еднолично Бавария. Последните изборни резултати показват, че тя трябва да търси партньори в управлението.Изборите в Бавария показват, че доверието на избирателите в коалиционното правителство на Ангела Меркел е разклатено, коментира Ер Те Ел.Лидерът на ХСС Маркус Сьодер каза, че изборният резултат е болезнен, но партията трябва да се поучи от него. ХСС губи 12% подкрепа от предишните избори в Бавария.\", които се случват както в Бавария, така и в обществото\", каза Маркус Сьодер.\"Една от най-важните задача, която имаме сега, е да гарантираме, че Бавария е стабилна, управляема и остава толкова силна, колкото е \", обеща лидерът на ХСС.", "date": "2018.10.14", "title": "Съюзниците на Меркел с тежко поражение в Бавария"}
{"url": "https://news.bg/disasters/v-parizh-zadarzhaha-nad-20-chechentsi.html", "text": "Френската полиция е задържала близо 23 чеченци. Това е станало при широкомащабна акция на силите на реда в предградия на столицата Париж, разкрива в. \"Фигаро\".Бандата действала основно в Сен-Сен-Дени. Тя събирала рекет от €200 от всеки пристигнал от Полша, Молдова и Украйна. По този начин бандата печелила по €200 000 месечно.Част от задържаните са имали регистрация в полицията за заплаха за националната сигурност на Франция.В момента няма информация дали задържаните чеченци са заподозрени и в тероризъм.", "date": "2018.10.14", "title": "В Париж задържаха над 20 чеченци"}
{"url": "https://news.bg/world/200-ruski-parashutisti-katsnaha-v-egipet.html", "text": "200 руски парашутисти кацнаха в Египет. Военните ще участват във военно учение, разкри РИА \"Новости\".Агенцията се позовава на руското министерство на отбраната.Руските военни ще участват в антитерористично учение \"Защитници на дружбата - 2018\".Активната част от маневрите ще е между 24 и 26 октомври.", "date": "2018.10.14", "title": "200 руски парашутисти кацнаха в Египет"}
{"url": "https://news.bg/world/balgarski-patnitsi-na-bunt-zaradi-piyan-shofyor-v-avtobusa-im-ot-london.html", "text": "Скандал с български автобус в чужбина. Инцидентът е станал снощи на автогара \"Виктория\" в Лондон. Пътниците се усъмниха, че единият от шофьорите е пиян и извикаха полиция, съобщи бТВ.От автобусната фирма обаче обясниха, че той е пътувал като пътник.Заради силната миризма на алкохол в автобуса пътниците отказали да тръгнат на път, разказва Вела Ченкова: \"Нямахме намерение да си рискуваме живота. Слязохме, извикахме полиция\".На автогарата полицаите проверяват и двамата. След пробите с дрегера все пак автобусът потегля, но само с един шофьор зад волана - въпреки дългия предстоящ път.Пътниците твърдят, че от фирмата им е било казано \"да се оправят\". Пред нас обаче заявиха, че въпросния шофьор изобщо не е сядал зад волана. \"Той е наш шофьор, но се прибира като пътник за България. Той е служител в нашата фирма, но не е шофирал\", подчерта Кристина Попова от фирмата. Според нея е лично решение на мъжа да пътува с униформа.Автобусът е тръгнал от Лондон вчера и все още пътува за София.", "date": "2018.10.14", "title": "Български пътници на бунт заради пиян шофьор в автобуса им от Лондон"}
