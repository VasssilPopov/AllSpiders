{"url": "https://news.bg/int-politics/chehiya-i-slovakiya-sa-vazmuteni-ot-ruski-zakonoproekt-za-nahluvaneto-ot-1968-g.html", "text": "Чехия и Словакия изразиха възмущение от руски законопроект, с който участниците в нахлуването в Чехословакия през 1968 г. се признават за \"ветерани от бойни действия\", предаде Дойче веле.В позиция на чешкото външно министерство се казва, че нахлуването представлява нарушение на международното право. Агресията на съветските войски е осъдена, както от тогавашните лидери на Чехословакия, така и от мнозинството граждани.От своя страна премиерът на Словакия Петер Пелегрини заяви, че руският законопроект \"не помага за взаимното доверие и доброто сътрудничество между народите\".Чешките и словашките власти определят предложението за признаването на агресорите за \"ветерани\" като опит за исторически ревизионизъм.През 2016 г. трима депутати от руската Дума, представители на комунистическата партия, предложиха тази промяна. Тя предвижда и мерки за социална подкрепа. През януари 2018 г. законодателната инициатива беше отхвърлена от депутатите на първо четене.На 30 май 2019 г. законопроектът беше разгледан на кръгла маса в руския парламент.Представителите на групите на Либерал-демократическата партия и на \"Справедлива Русия\" за явиха ,че документът трябва да бъде приет колкото може по-скоро.", "date": "2019.06.03", "title": "Чехия и Словакия са възмутени от руски законопроект за нахлуването от 1968 г."}
{"url": "https://news.bg/int-politics/pentagonat-sledva-varhovenstvoto-na-zakona-ne-tarsi-konflikt-s-kitay.html", "text": "Действащият министър на отбраната на САЩ Патрик Шанахан съобщи, че не вижда необходимост от възстановяване на мащабните съвместни военни учения между САЩ и Южна Корея.Пентагонът следва върховенството на закона и не търси конфликт с Китай, а относно доказателства и класифицирана информация за Иран е нужно още време, .\"Искам да говоря за нашата готовност и да гарантираме нещата, които трябва да направим, за да бъдем подготвени, ако дипломацията не успее ... но съм уверен, че имаме готовността, от която се нуждаем\", обясни Шанахан относно Северна Корея и ученията с Южна Корея.Пентагонът укори Белия дом за искането да бъде скрито името на покойния сенатор Джон Маккейн от погледа на президента, за да не се разстрои Тръмп по време на посещение в американска военноморска база в Япония.Шанахан подчертава, че \"няма място за политизиране на военните\".Министерството на отбраната допълва, че Шанахан не е знаел за първоначалната молба на Белия дом.На въпрос дали САЩ се отказва от употребата на сила за защита на Тайван и готови ли са САЩ за война, Шанахан обясни: \"Е, мисля, че в речта си бях наистина ясен. Не става дума за конфликт, а за, знаете ли, следване на върховенството на закона. Не - не говорихме за Тайван. Взаимодействието ми - с генерал Уей (б.р. министъра на отбраната на Китай - Уей Фенгхе) бе, как да установим повече взаимодействие между военните\".Шанахан е попитан и разсекретена класифицираната информация поне за Иран, \"защото ние - ние все още искаме да видим доказателства. Все още не виждаме нищо такова\".\"Не, не, знам. Може да отнеме известно време\", обясни министърът на отбраната на САЩ и прекъсна въпросите.", "date": "2019.06.03", "title": "Пентагонът следва върховенството на закона, не търси конфликт с Китай"}
{"url": "https://news.bg/int-politics/bivshiyat-avstriyski-vitsekantsler-sadi-medii-za-razprostraneniya-videozapis.html", "text": "Бившият австрийски вице-канцлер, Хайнц-Кристиан Щрахе заведе дело срещу германските издания Der Spiegel и Suddeutsche Zeitung за публикуване на видеозапис с неговото участие, което доведе и до оставката му, съобщава ТАСС, цитирайки Der Standard, които се позовават на прокуратурата в Мюнхен.Адвокатът на Щрахе се е свързва с прокуратурата в петък и \"е повдигнал обвинения срещу всички, които са отговорни за производството, разпространението и публикуването на видеото.\"Молба трябва да бъде подадена в прокуратурата в Хамбург, където се намира седалището на Der Spiegel.В средата на май Der Spiegel и Suddeutsche Zeitung публикуваха видеозапис,  в корупция, с което се разби коалицията, а впоследствие канцлерът Себастиан Курц бе свален от власт с .Във видеозаписа става въпрос за закупуване на вестник Kronen Zeitung и информационна подкрепа за предизборната кампания на австрийската Партия на свободата през 2017 г.По-късно Kronen Zeitung съобщи, че това е внимателно планирано, а ролята на \"рускинята\" е изиграна от босненски студент.На 27 май прокуратурата във Виена започна разследване, за да идентифицира авторите на видеозаписа.", "date": "2019.06.03", "title": "Бившият австрийски вицеканцлер съди медии за разпространения видеозапис"}
{"url": "https://news.bg/int-economics/germaniya-ima-speshna-nuzhda-ot-tiradzhii-desetki-hilyadi.html", "text": "В Германия възниква остър недостиг на шофьори на тежкотоварни камиони. Според няколко професионални организации, които се занимават с логистика и транспорт на стоки, в момента страната има нужда от десетки хиляди тираджии. В тази връзка агенция ДПА съобщава, че различни германски фирми търсят между 45 000 и 60 000 шофьори на тежкотоварни камиони. През последните години работата на тираджиите изгуби атрактивност заради ниското заплащане и тежките условия на труд, както и заради силната конкуренция от Средна и Източна Европа.Последствията от дефицита на кадри в този отрасъл са непредсказуеми. \"Скоро може да възникне криза в доставките\", предупреждава представител на една от двете големи професионални организации, които обединяват фирми за транспорт и логистика. Всяка година в пенсия излизат около 30 хиляди шофьори на камиони, а новите попълнения са двойно по-малко. Ако тази тенденция се запази, след 2030 година на германския трудов пазар ще липсват около 150 хиляди тираджии.Според експерти от професионалните организации, в момента почти всеки трети шофьор на тежкотоварен камион е на възраст над 55 години. Само 2,5% са по-млади от 25 години. Почти всички тирадижи са мъже, процентът на жените е нищожен - едва 1,7 на сто. Шефовете на фирми се опитват на насърчават жените-шофьорки, но за да имат успех, трябва съществено да се подобрят условията на труд. Вярно, че в бранша вече се въведоха много подобрения - по-широки шофьорски кабини, тоалетни на борда и гъвкаво работно време, но това явно не е достатъчно.В същото време обемът на стоките, които се транспортират с камиони, непрекъснато расте, включително поради стремглавото развитие на онлайн-търговията. Шофьорите от страни като Полша, Румъния и България, които вече работят на германския пазар, също не могат да компенсират дефицита на кадри.Недостиг на тираджии се забелязва не само в Германия, а и в други страни. Но прогнозите за бъдещето на германския пазар са особено мрачни. Представителите на браншовите организации са убедени в едно: спешно трябва да се подобри имиджът на професията в Германия. Само така могат да се привлекат тъй необходимите \"шофьорски ръце\".", "date": "2019.06.03", "title": "Германия има спешна нужда от тираджии – десетки хиляди"}
{"url": "https://news.bg/politics/remontat-na-samoletite-su-25-e-pred-proval-belaruskiyat-zavod-e-pod-sanktsii.html", "text": "Ремонтът на руските самолети СУ 25 е пред провал, съобщава Mediapool с позоваване на източници от Министерството на отбраната.В края на миналата година министерството сключи договор с 558-и авиационен ремонтен завод в Беларус за поддръжката на 14-те машини, които все още са на въоръжение в българската армия. При сключването на сделката обаче не е отчетен фактът, че Беларус е в обхвата на европейски санкции.Министерството на отбраната е установило, че заводът е обект на санкции, едва когато е направило опит да преведе на завода първия транш по договора и контролните механизми на обслужващата банка са засекли проблема. Оттогава изпълнението на сделката е блокирано.Посочва се, че в случая има две възможности - да се търси правно тълкуване от компетентните органи на ЕС или да се поиска прилагане на еднократно изключение от ембаргото.Според неофициална информация от МО обаче, към момента договорът е блокиран. Стойността на сумата по него може да достигне близо 100 млн. лева с ДДС.До обществената поръчка беше допуснат само беларуският завод, след като другата поканена компания - руската Обединена авиостроителна корпорация не подаде оферта. От БСП тогава обвиниха министерството, че \"поръчката е за един кон\". Наскоро национализираният военнопромишлен комплекс \"Авионамс\", който обяви, че може да поеме ремонта на самолетите, не беше допуснат, тъй като от МО прецениха, че няма да се справи с такава задача.От МО твърдят, че министерството няма да се обърне към руската компания, той като това ще засили зависимостта на българската авиация от Москва, а и е твърде вероятно руснаците да се възползват от ситуацията и да поискат по-висока сума. Не е изключен обаче и обрат, тъй като по-рано МО сключи договор с руснаците за изтребителите МиГ-29.", "date": "2019.06.03", "title": "Ремонтът на самолетите СУ-25 е пред провал – беларуският завод е под санкции"}
{"url": "https://news.bg/int-economics/stachkuvat-rabotnitsite-ot-zavoda-na-nutella-v-severna-frantsiya.html", "text": "Стачкуват работниците в завода на Nutella в Северна Франция, който е световен лидер по обема на производството на течен шоколад.Фабриката не работи от седмица, съобщават френските медии.Там се произвеждат около една четвърт от всички бурканчета Nutella по света - само за денонощие те са около 600 хиляди.Уточнява се, че в протеста участват около 160 работници. Те настояват заплатите им да бъдат увеличени с 4.5%, както и за бонус от 900 евро.", "date": "2019.06.03", "title": "Стачкуват работниците от завода на Nutella в Северна Франция"}
{"url": "https://news.bg/world/shvedskiyat-sad-otkaza-zadochen-arest-za-asanzh.html", "text": "Съдът в шведския град Упсала отхвърли искането на прокуратурата за задочен арест на основателя на Уикилийкс Джулиан Асанж, предаде Дойче веле.Тук той е заподозрян за изнасилване. Предварителното разследване, което започна през 2010 г., беше - тогава Асанж пребиваваше в посолството на Еквадор в Лондон.През месец май тази година прокуратурата в Швеция възобнови делото и поиска да бъде издадена европейска заповед за арест на основателя на Уикилийкс.Съдът мотивира отказа си с аргумента, че той е само \"заподозрян\". По-рано адвокатът му определи като несъразмерна мярка евентуален арест на Асанж с цел да бъде разпитан.Припомняме, той беше арестуван от британската полиция на 11 април, след като Еквадор го лиши от предоставеното убежище в посолството си в Лондон заради нарушаване на международни конвенции от негова страна.Основанието беше заповед за арест от юни 2012 г., издадена заради неявяването на Асанж на съдебно заседание. На 1 май съдът в Лондон го осъди на 50 седмици затвор.", "date": "2019.06.03", "title": "Шведският съд отказа задочен арест за Асанж"}
{"url": "https://news.bg/world/oshte-2-mesetsa-i-polovina-shte-trae-ochistvaneto-na-druzhba-ot-zamarseniya-ruski-petrol.html", "text": "Беларус ще завърши връщането на целия замърсен петрол от тръбопровода \"Дружба\" на Русия в средата на август, предаде Дойче веле.Информацията беше огласена от Андрей Вериго, главен инженер на компанията \"Гомелтранснефт Дружба\", осъществяваща транзита на руски петрол за Полша, Германия, Украйна, Унгария, Словакия и Чехия.По думите на Вериго, от 24 май на Русия са върнати над 200 хиляди тона петрол, замърсен с хлорорганични съединения. Към момента в Беларус остават близо милион тона негодна суровина. Едва след като тя бъде върната в Русия, ще може да бъдат възстановени доставките за Полша.", "date": "2019.06.03", "title": "Още 2 месеца и половина ще трае очистването на „Дружба“ от замърсения руски петрол"}
{"url": "https://news.bg/politics/izbraha-zamestnik-na-atidzhe-alieva-vav-fond-zemedelie.html", "text": "Управителният съвет на ДФ \"Земеделие\" гласува освобождаването на заместник-изпълнителния директор Атидже Алиева-Вели.Алиева-Вели подаде оставка след влизането си в Европейския парламент. УС избра поста ѝ да поеме Калоян Костадинов.Той е магистър по право. От 2007 г. до 2011 г. е работил като старши експерт дирекция \"Обществени поръчки и концесии\" в Комисия за защита на конкуренцията (КЗК).В периода 2011-2014 г. Костадинов е бил главен юрисконсулт в дирекция \"Търговски дружества, нормативно регулиране на системата на културата и обществени поръчки\" в Министерство на културата.От 2014 г. до момента Костадинов работи в ДФ \"Земеделие\" - РА. От октомври 2014 г. до май 2017 г. е бил главен експерт в дирекция \"Договориране по прилагане на мерки за развитие на селските райони\". От 2017 г. до момента е директор на дирекция \"Договориране по прилагане на мерки за развитие на селските райони\".Калоян Костадинов ще отговаря за прилагане на мерките от Програмата за развитие на селските райони (ПРСР).Припомняме, че през изминалата седмица в кулоарите на парламента лидерът на ДПС  Това са .", "date": "2019.06.03", "title": "Избраха заместник на Атидже Алиева във фонд \"Земеделие\""}
{"url": "https://news.bg/world/nyu-delhi-obeshtava-bezplaten-transport-za-zhenite.html", "text": "Столицата на Индия планира общественият транспорт да стане безплатен за жените. Властите се надяват да подобри безопасността на жените в един от най-големите столични райони в света с висока престъпност на полова основа, информира \"Ройтерс\".\"Общественият транспорт се възприема като най-безопасния за жените и като се има предвид това, правителството реши...всички автобуси и метрото да станат безплатни за жените\", обяви ръководителят на правителството на Делхи Арвинд Кеджривал.В столицата живеят 26 милиона души, близо половината от тях са жени. Най-много престъпления срещу жени в Индия има точно в Делхи, показва последната статистика на правителството от 2017 г. Престъпленията на полова основа се превърнаха в сериозен политически проблем в Делхи от 2012 г., когато банда изнасили 23-годишна жена, което предизвика многохилядни протести.Арвинд Кеджривал поясни, че планът за подобряване на безопасността на жените ще бъде въведен в рамките на 2-3 месеца и ще струва 101 милиона долара до края на тази година.Но опозицията в столицата смята, че това е просто номер преди изборите в началото на 2020 г., тъй като няма достатъчно автобуси в Делхи.Според експерти това не е дългосрочно решение на проблема, защото столичното управление не изпълнява обещанията си, включително да се поставят охранителни камери и охрана на автобусите.", "date": "2019.06.03", "title": "Ню Делхи обещава безплатен транспорт за жените"}
{"url": "https://news.bg/health/ananiev-iska-proverka-na-dokumentite-za-natsionalna-detska-bolnitsa.html", "text": "Министърът на здравеопазването Кирил Ананиев е изпратил в Агенцията по обществени поръчки (АОП) документацията на обществената поръчка за изграждането на националната детска болница. Целта е да се осъществи предварителен контрол, . Прогнозната стойност на обществената поръчка е до 100 млн. лв. с ДДС.Документацията за изграждането на педиатричната болница е изготвена от назначена със заповед на министъра работна група, чиято задача беше да подготви стартирането на обществена поръчка с предмет \"Избор на изпълнител за извършване на инженеринг (проектиране, строителство и авторски надзор) на Национална многопрофилна детска болница\". В работната група взеха участие изтъкнати специалисти от всички области на медицината, съобщават от МЗ.Очакванията на Министерството на здравеопазването са Агенцията по обществени поръчки да се произнесе в рамките на настоящия месец. Веднага след това ще бъде обявена и самата процедура за избор на изпълнител на инженеринга.Така в края на лятото може да бъде избран изпълнител за изграждане на детската болница, ако няма обжалвания на процедурата.Припомняме, идеята за строежа на Национална детска болница датира поне от 30 години, но до този момент не се е пристъпвало към по-сериозни стъпки за осъществяването й. Първоначално намерение да се помести детската болница беше за сградата на болница \"Лозенец\" (т.нар. правителствена болница), но след това тя беше дадена и  с цел подпомагане на . Така правителството и МЗ минаха към вариант строеж в комплекса на Александровска болница.Министър Ананиев уверяваше тогава и че директор на Националната кардиологична боница ", "date": "2019.06.03", "title": "Ананиев иска проверка на документите за Национална детска болница"}
{"url": "https://news.bg/crime/blizki-na-viktoriya-marinova-iskat-promyana-v-npk.html", "text": "Близки и колеги на 30-годишната Виктория Маринова от Русе, която бе изнасилена и убита от 21-годишния Северин Красимиров, предлагат изменение в Наказателно-процесуалния кодекс. Това съобщи Андрей Желязков - адвокат на близките на Виктория, цитиран от Нова телевизия.По този повод Желязков се е срещнал с трима русенски депутати, с председателя на Адвокатската колегия в Русе Людмил Павлов и с юриста и Иво Пазарджиев с предложение за изменение на чл. 369а от НПК.По думите на адвоката съкратено съдебно следствие трябва да се допуска само след съгласието на всички страни - прокуратура и частен обвинител, ако има конституиран такъв.Според участниците в срещата решение за евентуална промяна трябва да бъде взето след обсъждане. В него трябва да участват също представители на съда и на прокуратурата.Председателят на адвокатската колегия в Русе Людмил Павлов обяснява, че е по-добре да се получи качествено и бързо правосъдие, макар и с редукция на наказанието с една трета, отколкото делото да се проточи 10-12 години.\"Моето виждане, е че ако се стигне до законодателна инициатива и промени, те трябва първо да се съобразят както с политическите сили и с народните представители, така и с тези, които правоприлагат и работят всеки ден с НПК. Всичко трябва да се обмисли много прецизно\", допълни Павлов.Близките и колегите на Виктория Маринова заявиха, че предстои да бъде организирана нова среща, на която темата да бъде дискутирана отново.Окръжният съд в Русе  режим на Северин Красимиров. Делото се гледа по реда на съкратеното съдебно следствие, след като той призна всички факти и обстоятелства в обвинителния акт. По този повод наложената от съда присъда бе намалена с една трета, която според закона е 30 години.Припомняме, жестокото престъпление . Тялото на младата жена беше открито до крайбрежната алея в Русе. Четири дни по-късно  укрилият се там Северин Красимиров.Той ще избегне най-тежкото наказание, след като се  и делото тръгна по На 22 април състав на Окръжния съд в Русе  - умишлено убийство, изнасилване и блудство и го осъди на 30 години затвор при първоначален строг режим.Според присъдата Северин Красимиров трябва да заплати и  на семейството на Маринова. На Областна дирекция МВР-Русе Красимиров трябва да заплати 7015 лв. и 9000 лв. държавна такса.", "date": "2019.06.03", "title": "Близки на Виктория Маринова искат промяна в НПК"}
{"url": "https://news.bg/int-politics/upravlyavashtite-v-rumaniya-provezhdat-chistka-na-rakovodni-postove.html", "text": "Управляваща партия на Румъния - ПСД реши да уволни ръководителите на данъчната и здравноосигурителната агенции, съобщава \"Бизнес ревю\".Премиерът Виорика Данчила подписа две указа за смяна на ръководителите на ANAF, румънската данъчна агенция и CNAS, здравноосигурителната институция - Михаела Трикулеску и Адриана Котел. Двете длъжностни лица са назначени с помощта на Дариус Валков, бивш икономически съветник на премиера Виорика Данчила, принуден да подаде оставка в понеделник след осъждането на бившия лидер на ПСД Ливиу Драгня.Трикулеску е заменена от Мирела Калугареану, бивш ръководител на ANAF през 2017 г., и от Разван Вулканеску, бивш вицепрезидент на CNAS.Водещи политици от управляващата румънска социалдемократическа партия (ПСД) са отстранени от лидерски позиции в опит да се спаси имиджа на доскоро най-голямата политическа организация в страната.Тези, които имат близки политически връзки и приятелство с Драгня, най-могъщият политик в Румъния, сега са \"ловувани\" и принуждавани да подадат оставка от всичките си партийни ръководни постове.\"Първата глава която пада\" е на генералния секретар на ПСД Кодрин Стефанеску. Той ще бъде заменен от Родика Насар, която е близка кмета на Букурещ Габриела Файра и досега не е била в предните редици на ПСД. Стефанеску е един от най-големите поддръжници на Драгня и е подкрепял всичките му решения.Виорика Данчила обяви и че ще прекъсне всички връзки с Анка Александреску, която доскоро бе съветник по комуникациите, като я отстрани от двата и поста в правителството и в ПСД. Александреску е назначена на тези позиции от Драгня.", "date": "2019.06.03", "title": "Управляващите в Румъния провеждат чистка на ръководни постове"}
{"url": "https://news.bg/regions/opashki-se-izviha-pred-pasportnata-sluzhba-v-haskovo.html", "text": "Стотици изселници, върнали се за празника Байрам в Хасково, се наредиха на опашка, за да подновят задграничните си паспорти, съобщи bTV.За да няма напрежение, хората сами са направили организация и списък, по който да влизат.От МВР са осигурили полицай, за да осигурява ред допълнително.По думите на говорителят на ОД на МВР-Хасково Нина Николова всички гишета в паспортна служба работят.Създадена е организация дори за това, ако има желаещи след 17:30 часа да подадат или да получат личен документ, да бъде удължено работното време.", "date": "2019.06.03", "title": "Опашки се извиха пред паспортната служба в Хасково"}
{"url": "https://news.bg/regions/inspektori-po-hranite-tragvat-po-chernomorieto.html", "text": "Българската агенция по безопасност на храните (БАБХ) стартира от днес, 3 юни, засилени извънредни проверки във връзка с настъпващия летен туристически сезон. Проверки ще се извършват на територията на областите Варна, Бургас и Добрич.Ще се проверяват основно в обекти за търговия на дребно с храни, обекти с дейност кетъринг или подвижни, временни и сезонни обекти, както и заведения за обществено хранене, включително и такива, намиращи се на територията на хотелски комплекси, туристически обекти, предлагащи услугата \"all inclusive\". Проверките ще продължат до края на туристическия сезон - 13 септември 2019 г.Целта е да се обезпечи безопасността на туристите по отношение на храненето, да се гарантира сигурността и здравето на потребителите при увеличеното търсене и предлагане на стоки и хранителни продукти по време на летния туристически сезон, както и да се предотврати всеки опит за злоупотреби от недобросъвестни производители и търговци, собственици на заведения и хотелиери, за да могат потребителите спокойно да посрещнат дните от своята ваканция.При инспекциите ще се следи за установяване съответствието на бизнес операторите и обектите с изискванията на действащото законодателство по отношение регистрацията на обектите, хигиенното им състояние (сградов фонд и оборудване, хигиена на персонала, отстраняване на отпадъците), поддържане на Системите за управление безопасността на храните или процедури основани на принципите на НАССР - спазване условията и сроковете на съхранение на храни и суровини, изискванията за етикетиране, програми за мониторинг, за хигиена и безопасност на храните и осигуряване на проследимост на хранителните продукти - наличие на документи за произход и безопасност.Съгласно нормативните изисквания ще се акцентира на коректното етикетиране на предлаганите млечни продукти и ще се извършва проследимост на техните доставчици. Инспекторите ще проверяват дали в обектите за обществено хранене работят лица, които притежават редовно заверени лични здравни книжки (ЛЗК), съгласно чл. 2 от Наредба № 15 от 27.06.2006 г. за здравните изисквания.Инспектори към Българска агенция по безопасност на храните ще извършват проверки по сигнали на потребители, които ще могат да подават онлайн сигнали за нередности или да използват за това горещия телефон на БАБХ - 0700 122 99.", "date": "2019.06.03", "title": "Инспектори по храните тръгват по Черноморието"}
{"url": "https://news.bg/society/spirki-s-razkazi-se-poyaviha-v-sofiya-varna-i-plovdiv.html", "text": "Спирки за разкази се появиха в София, Варна и Пловдив, съобщи Нова телевизия.За сега спирките в столицата са само 6, част тях на стадион \"Юнак\", ул. Шипка и площада на авиацията.Един от организаторите на идеята Светлана Стоянова обяснява, че хората по спирките се заглеждат. Тя отбелязва, че са искали тези места да станат по-интересни и да се даде изява на повече автори.По думите ѝ целта е да се използват пространства, в които не е необходимо да се инвестира излишно.Инициативата тръгвала от Варна, но била вдъхновена от всички спирки в градския транспорт", "date": "2019.06.03", "title": "Спирки с разкази се появиха в София, Варна и Пловдив"}
{"url": "https://news.bg/world/shvetsiya-ne-tryabva-da-zadarzha-asandzh-zadochno-postanovi-mesten-sad.html", "text": "Шведски съд постанови, че основателят на \"Уикилийкс\" Джулиан Асандж, който в момента е в затвора във Великобритания и е заподозрян в изнасилване в Швеция, не трябва да бъде задържан задочно, информира АП.Решението на Окръжен съд Упсала не означава, че предварителното разследване в Швеция ще бъде прекратено. Асандж няма да бъде екстрадиран, но може да бъде разпитан във Великобритания., където се укриваше от британските власти от 2012 г. След това той беше осъден на  преди 7 г. Асандж също се бори срещу опит на САЩ да бъде екстрадиран, където е обвинен в публикуване на секретни документи.", "date": "2019.06.03", "title": "Швеция не трябва да задържа Асандж задочно, постанови местен съд"}
{"url": "https://news.bg/politics/mariya-gabriel-ostava-evrokomisar.html", "text": "Водачът на листата на ГЕРБ за евроизборите Мария Габриел се отказва от мястото си в Европейския парламент и ще остане еврокомисар. Това обяви самата тя пред bTV.\"Тази сутрин говорих и с премиера Борисов и той напълно одобри моето решение. Решението ми е да остана еврокомисар. Искам до края на мандата на тази комисия да продължавам да карам да се говори за България с гордост, с уважение за това, че е активна и отстоява силни каузи и че работя за политики, които не са абстрактни\", обясни Габриел.Тя подчерта, че водещата ѝ кауза е \"уважавана България в Европа\", затова е преценила, че е по-важно да остане в ЕК.По думите ѝ има 5-6 месеца преди съставянето на нова ЕК. Тя изтъкна, че не може да си помисли, че в следващите шест месеца България няма да има представител в ЕК, затова взела решението да остане еврокомисар.Припомняме, че  стана ясно, че ГЕРБ ще изпрати 6 евродепутати в ЕП. С отказа си Мария Габриел освобождава едно от местата, което ще бъде заето от Лиляна Павлова.", "date": "2019.06.03", "title": "Мария Габриел остава еврокомисар"}
{"url": "https://news.bg/health/prevedoha-avansovo-pari-na-bolnitsata-vav-vratsa.html", "text": "Министерството на здравеопазването преведе на МБАЛ \"Христо Ботев\" АД, гр. Враца авансова субсидия медицинските дейности извън обхвата на задължителното здравно осигуряване, съобщиха от ведомството.С предоставените средства болницата ще изплати заплатите на работещите в лечебното заведение за месец април и аванс за месец май.В Министерството на здравеопазването продължават преговорите с кредиторите на болницата, с цел договаряне на разсрочване на задълженията.Очаква се да бъде постигнато споразумение с някои от тях, за да може лечебното заведение да осъществява дейностите си. Припомняме, на 9 февруари 2017 г. от здравното министерство не разрешиха на , за да покрие най-належащите си задължения. Това се случи на общото събрание на акционерите. Тогава задълженията на МБАЛ \"Христо Ботев\" бяха 12.5 млн. лв..На 28 февруари 2018 г.  в кражба за над 30 000 лева. Казусът е завъртян около новите изисквания за медицинските стандарти, според които, за да се запази определено отделение, то трябва да има и необходимия персонал.По-късно, на  на болницата.След като проблемите на болниците във Враца и в Ловеч достигнаха до министерския съвет, здравният министър Кирил Ананиев заяви, че има начин.На 14 май .Дни по-късно -  на болницата.", "date": "2019.06.03", "title": "Преведоха авансово пари на болницата във Враца"}
{"url": "https://news.bg/regions/oshte-5-starozagorski-sela-obyaviha-chastichno-bedstveno-polozhenie-zaradi-dazhdovete.html", "text": "Частично бедствено положение е обявено и 5 в старозагорски села, съобщи БНР.Това са Опан, Бяло поле, Васил Левски, Тракия и Бял извор.Причината са интензивните валежи в района, които са наводнили много домове и селскостопански постройки.Планът за защита при бедствия забранява влизането на превозни средства в района, а при продължаващо покачване на водата в деретата кметските наместници трябва да организират временно евакуиране на хората.Частичното бедствено положение ще е в сила до 20 часа в четвъртък.Припомняме, че по-рано днес и От Министерството на околоната среда и водите пък съобщиха, че в следващите дни ще се следи внимателно ", "date": "2019.06.03", "title": "Още 5 старозагорски села обявиха частично бедствено положение заради дъждовете "}
{"url": "https://news.bg/politics/pavlova-nauchila-che-stava-evrodeputat-sled-reshenieto-na-mariya-gabriel.html", "text": "\"Мария Габриел трябваше да вземе това решение - избраните за евродепутати еврокомисари трябва да направят своя избор, защото не могат да заемат и двете позиции. Аз разбрах, че ставам евродепутат днес, когато беше взето това решение.\"Това заяви пред БНТ Лиляна Павлова, след като стана ясно, че водачът на листата на ГЕРБ и тя отива на нейно място като евродепутат в Брюксел.Тя обясни, че ситуацията е такава, че няма ясен консенсус кога и кои ще бъдат тримата нови лидери на трите ключови позиции в ЕС.По думите ѝ това означава, че Мария Габриел може да бъде еврокомисар повече от няколко месеца, колкото остават на сегашната Европейска комисия.\"България трябва да бъде представена със своите достойни кандидати във всички европейски институции\", подчерта Павлова.За Павлова отбеляза, че според нея това е една правилно протегната ръка, за да има обединение в дясно.\"България има нужда не да търсим какво ни дели, а какво ни обединява\", допълни тя.На въпрос дали обединението ще продължи и на местните избори, Павлова беше лаконична с думите, че коалицията е доказала, че работи.Лиляна Павлова коментира и . По думите ѝ е витаело във въздуха напрежение между Борисов и Цветанов.", "date": "2019.06.03", "title": "Павлова научила, че става евродепутат след решението на Мария Габриел"}
{"url": "https://news.bg/society/s-vnimanie-sledyat-tundzha-i-maritsa-sledvashtite-dni.html", "text": "Следят внимателно нивата на реките Марица и Тунджа. Това стана ясно от данни на Министерството на околната среда и водите.Системата за ранно предупреждение на НИМХ прогнозира, че нивото на река Тунджа при Ямбол ще премине над жълтия праг за предупреждение във вторник. Това се отнася и за нивото на реката при Елхово. За река Марица се очаква повишаване на нивото ѝ в горното течение до Пазарджик, както и във водосборите на реките Мътивир, Тополница в горното течение (над яз. Тополница), Яденица и горното течение на р. Стряма.От НИМХ предупреждават и за жълт код за интензивни валежи, придружени с гръмотевици, градушки и усилване на вятъра в Западна и Централна България и в следващите дни.На места се очакват количества до 20-25 л/кв.м, в планинските райони и повече.Председателят на Държавната агенция за метрологичен и технически надзор Петър Горновски заяви пред БНР, че състоянието на язовирите в страната е нормално. Припомняме, че по-рано днес заради пороите през изминалата нощ. В Пловдив пък заради усложнената метеорологична обстановка. Снощи от МВР съобщиха, че за около 4 часа в местната противопожарна служба са получени.", "date": "2019.06.03", "title": "С внимание следят Тунджа и Марица следващите дни"}
{"url": "https://news.bg/world/kutoo-yaponki-s-petitsiya-sreshtu-visokite-tokcheta-na-rabota.html", "text": "Група японски жени с петиция до правителството, за да протестират срещу изискване да носят обувки с високи токчета на работа, пише \"Гардиън\".Кампанията KuToo - игра на думи от японската дума \"kutsu\", която означава обувки, и \"kutsuu\" - болка, е подета от актьора и писателя на свободна практика Юми Ишикава. Инициативата бързо набира подкрепа онлайн.Организаторите на кампанията твърдят, че носенето на обувки с високи токчета се разглежда като почти задължително, когато стане въпрос за търсене на работа или работа в много японски компании.Ишикава заяви пред журналисти след среща с представители на трудовото министерство: \"Днес ние внесохме петиция, която призовава за въвеждане на закони, забраняващи на работодателите да принуждават жените да носят токчета, като сексуална дискриминация или тормоз\".От министерството са й отговорили, че симпатизират на петицията и че за първи път са внесени подобни искания във ведомството.\"Това е първата стъпка напред\", добави Ишикава.Съобщение в \"Туитър\" на Ишикава от по-рано тази година с оплакване, че се изисква носене на високи токчета на работна позиция в хотел придоби популярност и даде начало на кампанията.Тя заяви по повод на световното движение срещу сексуалното насилие #MeToo: \"След като осъзнах колко много хора са изправени пред същия проблем, реших да започна кампанията\".", "date": "2019.06.03", "title": "#KuToo: Японки с петиция срещу високите токчета на работа"}
{"url": "https://news.bg/regions/taksi-maksim-otnese-globa-ot-kzk.html", "text": "Комисията за защита на конкуренцията глоби софийска таксиметрова компания заради нелоялна конкуренция.Санкционираната фирма е \"Такси Максим\" ЕООД.От КЗК са установили, че въпросната фирма предоставя услуга по свързване чрез мобилни приложения (\"Taxsee driver\" и \"Максим: поръчка на такси\") на шофьори и пътници за превоз срещу заплащане по заявен от пътника маршрут.Тази услуга обаче се е предлагала, без да се спазват изискванията за предоставяне на таксиметров превоз на пътници, както по отношение на превозвачите и шофьорите на таксита, така и по отношение на самите автомобили.По този начин \"Такси Максим\" ЕООД нарушава добросъвестната търговска практика и получава нелоялно конкурентно предимство, като извлича икономически ползи и уврежда интересите на фирмите, регистрирани за извършване на таксиметров превоз на пътници и изпълняващи нормативните изисквания, както и на компаниите, които също предоставят достъп до мобилно приложение за осигуряване на свързаност между пътници и таксиметрови шофьори, посочва се в позицията на Комисията.Предвид нарушението КЗК определя размерът на санкцията да е 8% от нетните приходи от продажби на дружеството за финансовата 2018 г. Според представения отчет за \"Такси Максим\" ЕООД приходите на фирмата за миналата година са 44 000 лв. Това означава, че размерът на определената санкция възлиза на 3 520 лв.Припомняме, през 2015 г. подобно  поради което спря дейността на фирмата. Санкцията, която беше наложена, обаче възлизаше на по 50 000 лева за двете дружества.От своя страна в своя позиция от \"Максим\" съобщават, че при несъгласие с решението на КЗК ще го обжалват в съда. Освен това те планират да продължат дейността си.Предлаганите от Служба \"Максим\" информационни услуги предоставят възможност поръчки за пътуване да се изпълняват както от лицензирани таксиметрови шофьори, така и от частни водачи, посочват от фирмата и уточняват, че лицензираният таксиметров водач може непрекъснато да получава информация за поръчки и да печели от професионалната си дейност, а частният водач може да предостави еднократна услуга на пътник, за да компенсира пътните си разходи.Водачите, които искат самостоятелно да се разпореждат със собствения си автомобил и с времето си, законно да превозват пътници, се нуждаят от справедливи правила, казва се още в позицията.От Служба \"Максим\" изразяват готовност да участват в модернизирането на българското законодателство, ако държавата е отворена за диалог и за трансформиране на пазара на таксиметровите услуги.", "date": "2019.06.03", "title": "\"Такси Максим\" отнесе глоба от КЗК"}
{"url": "https://news.bg/regions/obyaviha-chastichno-bedstveno-polozhenie-v-gorna-oryahovitsa.html", "text": "Кметът на Горна Оряховица Добромир Добрев обяви частично бедствено положение, съобщи БНР.С тежка техника се чистят събралите се наноси от поройния дъжд тази нощ. Дъгите на Александровския мост са затлачени от дънери, които го превърнаха в бент и има опасност от заливане на пътя и съседните имоти.От АПИ съобщиха, че е затворен временно пътя Горна Оряховица Първомайци, но малко по-късно Наложи се автомобилите да обикалят през съседните села.Заместник-министърът на регионалното развитие Николай Нанков потвърди пред БНР, че екипи отстраняват свлечена земна маса и други проблеми по второкласни пътища.", "date": "2019.06.03", "title": "Обявиха частично бедствено положение в Горна Оряховица "}
{"url": "https://news.bg/int-politics/kremal-othvarli-kritikite-na-tramp-voennite-deystviya-v-idlib-sa-opravdani.html", "text": "Кремъл отхвърли критиките на Доналд Тръмп за военните действия на руското и сирийското правителство в сирийската провинция Идлиб, заявявайки, че това е оправдано, съобщава \"Ройтерс\".Тръмп призова Русия и сирийските правителствени сили да спрат да бомбардират Идлиб, след като в петък Кремъл заяви, че Москва ще продължи да подкрепя сирийското правителство.На въпроса за критиките на Тръмп, говорителят на Кремъл Дмитрий Песков заяви пред репортери, че бойците използват Идлиб като база за атаки срещу граждански и военни цели, нещо, което той нарича неприемливо.", "date": "2019.06.03", "title": "Кремъл отхвърли критиките на Тръмп, военните действия в Идлиб са оправдани"}
{"url": "https://news.bg/regions/novopostavena-kashpa-blokira-dvizhenieto-na-tramvaite-na-ul-alabin.html", "text": "Новопоставени каменни кашпи на улица \"Алабин\" в центъра на София затрудниха движението на трамваите и образуваха задръстване, съобщава БГНЕС.Наложило се е на мястото да пристигне екип, който да отстрани тежката кашпа от платното и трамвайните релси.До блокирането на движението се е стигнало, защото една от кашпите, които наскоро бяха поставени на обновеното трасе, е била блъсната от кола и изместена.", "date": "2019.06.03", "title": "Новопоставена кашпа  блокира движението на трамваите на ул. \"Алабин\""}
{"url": "https://news.bg/regions/svlachishte-mezhdu-asenovgrad-i-smolyan-zaradi-valezhite.html", "text": "Обилните валежи в района на Пловдив активизираха свлачище по пътя Асеновград - Смолян, информира БНТ.По думите на зам.-министъра на регионалното развитие Николай Нанков екипи работят по почистването на пътя още от тази нощ.Според Нанков няма проблеми при всичките 10 комплекси язовира в страната за битово водоснабдяване. Нямало и преливащи водоеми.Речните легла в разстояние на 500 метра, както е по норматив, са почистени, увери още Нанков.Има контролирано изпускане на 2 от тези 10 ключови язовира. Нивата се поддържат спрямо указанията на МОСВ, обясни още зам.-министърът.От МОСВ информираха, че  в страната заради прогнозата на метеоролозите за още дъжд.", "date": "2019.06.03", "title": "Свлачище между Асеновград и Смолян заради валежите"}
{"url": "https://news.bg/society/kitayska-nepravitelstvena-organizatsiya-postavya-vaprosa-za-svobodna-targoviya-po-sveta-s-forum-u-nas.html", "text": "Китайска неправителствена организация поставя въпроса за свободната търговия по света с форум у нас. Институтът RimPac избра България за първата си стъпка на Балканите.Заедно с Института по социология \"Иван Хаджийски\", шанхайският тинк танк прави международна конференция край Балчик. Целта е ясно послание за свободна търговия в Европа и по света.За събитието в България пристига проф. Гуо Лонг, президент на института RimPac, вицепрезидентът Нелсън Уонг, проф. Ша Ли Пинг, шеф на Департамента на международни въпроси и публични политики на университета в Тонгджи и много други представители на управленските, икономическите и научните среди в Китай.Участниците ще представят текущата ситуация в Китай и проект \"Пояс и път\". Във втория ден на конференцията започва кръгла маса.От Балканите участие ще вземат проф. Йоргос Плиос, председател на Гръцкото социологическо общество, проф. Любиша Митрович, румънският социолог Мирча Киву, а също и представители от Северна Македония, Албания и др.Андрей Райчев, Кънчо Стойчев и Първан Симеонов също участват с доклади.Специални гости са Виктор Азманов - председател на Българо-китайската търговско-промишлена палата, Мартин Захариев - председател на Националния съвет по туризъм, Юлияна Гаджева - изпълнителен директор на Центъра за анализ и изследване на политическите рискове и много други.Форумът с името \"Пътят напред\" е под патронажа на вицепремиера Красимир Каракачанов.", "date": "2019.06.03", "title": "Китайска неправителствена организация поставя въпроса за свободна търговия по света с форум у нас"}
{"url": "https://news.bg/regions/piyan-kyustendilets-se-samoprostrelya-s-pistolet.html", "text": "48-годишен мъж се самопростреля със законно притежавания си пистолет в Кюстендил, съобщават от Областната дирекция на МВР.Инцидентът е станал на 1 юни. Пострадалият мъж е бил откаран в болница, където му е оказана медицинска помощ. Кюстендилецът е бил във видимо нетрезво състояние.Пистолетът е иззет. По случая е образувано досъдебно производство.", "date": "2019.06.03", "title": "Пиян кюстендилец се самопростреля с пистолет"}
{"url": "https://news.bg/world/ravenstvo-na-polovete-v-noviya-eksperten-kabinet-na-avstriya.html", "text": "Полов баланс във временното правителство на Австрия, което днес положи клетва пред президента на страната Александър Ван дер Белен, информира ДПА.Експертният кабинет е сформиран след разпадането на управляващата коалиция, водена от канцлера Себастиан Курц. Видео, в корупция, разби коалицията, а впоследствие Курц беше свален от власт с \"Убеден съм, че новото правителство ще представлява Австрия политически, дипломатически и приятно като сигурна страна в центъра на Европа\", обяви Белен.Новото експертно правителство ще бъде водено от първата жена канцлер на Австрия Бригите Бийрлайн, която беше председател на Конституционния съд.В кабинета има шестима жени и шестима мъже. Външен министър ще е Александър Шаленберг, а финансов министър Едуард Мюлер.Единственото спорно име в кабинета е на транспортния министър Андреас Райхарт. Според няколко местни медии като младеж той се е обучавал в крайнодясна милиция заедно с крайнодесния лидер Щрахе.", "date": "2019.06.03", "title": "Равенство на половете в новия експертен кабинет на Австрия"}
{"url": "https://news.bg/int-politics/stoltenberg-e-gotov-da-posreshtne-severna-makedoniya-kato-30-ti-chlen-na-nato.html", "text": "Генералният секретар на НАТО Йенс Столтенберг заяви, че Алиансът е готов да посрещне Северна Македония като 30-ти член, съобщава АП.Столтенберг говори след среща с лидерите на страната, последният ден от двудневното посещение, придружен от 29 посланици на най-висшия орган за решения на Алианса - Северноатлантическия съвет.\"Членството в НАТО ще донесе по-голяма сигурност и просперитет за всички жители на Северна Македония\", чуждестранните инвестиции в Северна Македония са се увеличили над три пъти през последната година, защото \"сигурността е основата на просперитета\", коментира Столтенберг.Държавите-членки на НАТО и Северна Македония подписаха споразумение, което разчисти пътя за членство, след като .Гърция е блокирала членството й в НАТО от 2008 г. тъй като използването само на \"Македония\" предполага териториални претенции към северната провинция на Гърция, носеща със същото име, както и че узурпира древногръцкото наследство.Четиринадесет държави-членки на НАТО ратифицираха присъединяването. Страната може да се присъедини, след като останалите 15 също го направят.\"В историята на НАТО, нашата политика на отворени врати бе успешна, укрепваше нашия Алианс и допринасяше за евроатлантическата сигурност. Скоро ще бъдете част от този успех\", обясни Йенс Столтенберг.", "date": "2019.06.03", "title": "Столтенберг е готов да посрещне Северна Македония като 30-ти член на НАТО"}
{"url": "https://news.bg/crime/mazh-s-3-2-promila-samokatastrofira-v-lovech.html", "text": "52-годишен мъж от село Абланица е задържан за управление на автомобил с високо съдържание на алкохол в кръвта, информират от Областната дирекция на МВР в Ловеч.Мъжът е арестуван и отведен в районно управление в областния град, след като е хванат от пътни полицаи да кара пиян по пътя от Ловеч за Троян.При проверка с дрегер пробата показала 3.2 промила алкохол в кръвта.Мъжът е бил проверен, защото самокатострофирал - нанесъл леки щети по собствената си кола.По случая е образувано бързо производство.", "date": "2019.06.03", "title": "Мъж с 3.2 промила самокатастрофира в Ловеч"}
{"url": "https://news.bg/crime/uslovna-prisada-za-kupuvane-na-glasove-v-targovishte.html", "text": "Осъдиха условно 51-годишна жена за купуване на гласове в Търговище.След споразумение между обвиняемата Снежана Хр. и прокуратурата спрямо нея е било наложено \"лишаване от свобода\" за срок от 10 месеца, отложено с изпитателен срок от 3 години.Бързото производство срещу подсъдимата е било образувано на 21 май, след като е било установено, че Снежана предложила на местна жителка и дала на други три жени по 30 лева, за да ги убеди на европейските избори да гласуват за определена политическа партия.Споразумението е окончателно и влиза в сила веднага.В Районната прокуратура в Търговище се води още едно досъдебно производство за купуване на гласове, при което е повдигнато обвинение на Наталия И.", "date": "2019.06.03", "title": "Условна присъда за купуване на гласове в Търговище"}
{"url": "https://news.bg/society/mladen-marinov-se-izvini-na-roditelite-na-postradalite-detsa-v-silistra.html", "text": "\"Извинявам се на родителите и изказвам своята загриженост, тъй като наистина от една добра идея, се случи така, че пострадаха деца.\" Това заяви пред журналисти министърът на вътрешните работи Младен Маринов по повод инцидента  - 1 юни в Силистра.Той обясни, че по думите на колегите му, гранатата била некачествена.\"Забранил съм ползването на такива средства при демонстрации\", подчерта Маринов.Вътрешният министър отбеляза, че е разговарял с директора на русенската болница, където е настанено раненото момиченце. По думите му то е стабилно.\"Лекуват изгарянията 8-ма степен. Лекарите правят всичко възможно детето да няма белези\", допълни още Младенов.Той посочи, че до решаване на случая с негова заповед е , тъй като разследването ще касае и негови действия.Припомняме, че по-рано днес  как се залавя престъпник. Заради злополуката ш", "date": "2019.06.03", "title": "Младен Маринов се извини на родителите на пострадалите деца в Силистра"}
{"url": "https://news.bg/regions/izgrazhdat-novo-kmetstvo-i-ploshtad-v-selo-dzherman.html", "text": "Започна изграждането на нов площад в близкото до Дупница село Джерман, съобщи БНР, позовавайки се на общината.По думите на кмета на селото Ангел Цветков той ще е на площ от около декар и половина и на него ще се изгради нова модерна инфраструктура.Изграждането на площада се бави по административни причини повече от 7 години.Ремонтът трябва да приключи до 20 юли, когато е празникът на селото. Очаква се до седмица да започне изграждането и на ново кметство.Общината е осигурила около 200 хил. лева от капиталовите разходи в бюджета.Кметът Ангел Цветков, обясни, че ще има паркоместа, детски кът, пейки за отдих, осветление, обезопасяване със стенички.", "date": "2019.06.03", "title": "Изграждат ново кметство и площад в село Джерман "}
{"url": "https://news.bg/regions/tir-katastrofira-v-prohoda-na-republikata-zaradi-svlachishte.html", "text": "Тир катастрофира в Прохода на Републиката заради свлачище, предизвикано от наводнение, съобщава БГНЕС.Срутището се е образувало заради запушена пътна отводнителна шахта. Вследствие на свлечената земна маса тежкотоварен камион е катастрофирал на пътя.При инцидента няма пострадали.Днес от Областно пътно управление в Стара Загора са отпушили водостока и са почистили пътното платно. Към момента движението е нормализирано, но пътните настилки са мокри.", "date": "2019.06.03", "title": "Тир катастрофира в Прохода на Републиката заради свлачище"}
{"url": "https://news.bg/regions/piyan-mladezh-uhapa-politsay-i-zavarshi-v-aresta.html", "text": "Пиян младеж ухапа полицай и завърши в ареста, съобщават от Областната дирекция на МВР във Видин.Инцидентът е станал около 04.30 часа на 1 юни край хотел на ул.\"Цар Александър I\" във Видин. На тел. 112 бил подаден сигнал за буйстващ 20-годишен от с. Неговановци в явно нетрезво състояние, който отправял ругатни и заплахи.Докато униформените изяснявали случая, младежът побягнал към центъра на града. В близост до жп гарата той бил заловен, като при задържането захапал ръката на единия от полицейските служители.Буйстващият младеж е задържан за 24 часа. Пострадалият служител на реда е прегледан в болница и след оказана медицинска помощ е освободен.По случая е образувано бързо производство. ", "date": "2019.06.03", "title": "Пиян младеж ухапа полицай и завърши в ареста"}
{"url": "https://news.bg/regions/remontat-na-patya-mezhdu-sofiya-i-pernik-ne-stava-signalizirat-mestni.html", "text": "Строително-монтажните дейности, възложени на Агенция \"Пътна инфраструктура\" (АПИ) за с основния ремонт на пътя София-Перник, са некачествени и се изпълняват неправилни. За това сигнализират от Инициативен комитет за подобряване на качеството на транспортното обслужване по пътя София-Перник.Местните жители са категорични, че са провеждали множество разговори с представители на различни институции по въпроса, включително и с транспортния министър Петя Аврамова, но без резултат.Според хората ремонтът се осъществява при занижен контрол, не се извършват дребни съпътстващи строителни мероприятия, а частта с обезопасяването на пътния участък тотално се неглижирал. Допускали се редица административни нарушения.От инициативния комитет изпращат и няколко видео материала, с които освидетелстват това, че при ремонта на пътя не са осъществени \"сравнително евтини съпътстващи дейности, свързани с отвеждането на повърхностните води, дългосрочната експлоатация на новоремонтирания участък и безопасността както на преминаващите, така и на живеещите в близост граждани\".Хората акцентират, че това е най-натоварената отсечка в България и извършването на ремонт от такъв мащаб по този начин е недопустимо. Нещо повече - според тях в такива случаи би трябвало да се обръща повече внимание на гражданските сигнали.Местните предоставят няколко точки, свързани с проблемния ремонт:Пътуващите София - Перник настояват за незабавно внимание и действия за отстраняване на нередностите.", "date": "2019.06.03", "title": "Ремонтът на пътя между София и Перник не става, сигнализират местни"}
{"url": "https://news.bg/world/nito-edna-darzhava-v-sveta-nyama-da-postigne-ravenstvo-mezhdu-polovete-do-2030-g.html", "text": "Нито една държава в света няма да постигне равенство между половете до 2030 г., показва първият индекс, който измерва напредъка в изпълнението на приетите цели в международен план, пише \"Гардиън\".Мелинда Гейтс, съпредседател на Фондация \"Бил и Мелинда Гейтс\", обяви, че индексът, стартиран в понеделник, \"трябва да служи като аларма за света\".Дори и в скандинавските държави, поставени начело на индекса, ще трябва да положат огромни усилия, за да изпълнят 17-те цели за устойчиво развитие, които бяха приети от 193 държави през 2015 г. Целите се разглеждат като подробен план в глобалните усилия за прекратяване на неравенството, преодоляване на бедността и предотвратяването на климатична криза. Крайният срок за постигането на целите е 2030 г.Индексът SDG Gender, разработен от Equal Measures 2030, показва, че 2,8 милиона жени и момичета живеят в държави, които не правят достатъчно за подобряване на живота им.Индексът измерва напредъка в 129 държави от 0 до 100. 100 точки означава, че е постигнато равенство. Държави с 90 точки постигат отличен напредък, а тези с 59 или по-малко точки се представят изключително незадоволително. Средният показател за 129-те страни в индекса, където живеят 95% от всички момичета и жени в света, е 65.7 токи, което се разглежда като слаб резултат в системата на оценка.Само 21 държави са с 80 или повече точки. На върха е Дания с 89.3 точки.21 страни са с под 50 точки, като Чад е на дъното с 33.4 точки.САЩ са на 28 място в индекса със 77.6 точки, а Китай са на 74 място с 64.7 точки.", "date": "2019.06.03", "title": "Нито една държава в света няма да постигне равенство между половете до 2030 г."}
{"url": "https://news.bg/society/dostavchitsi-na-bezplatni-uchilishtni-zakuski-negoduvat-che-dfz-im-bavi-parite.html", "text": "Доставчици по схемите \"Училищен плод\" и \"Училищно мляко\" за учебната 2018/2019 година сигнализират за забавяне или отказ за изплащане на доставки от страна на Държавен фонд \"Земеделие\".На пресконференция в БТА управителят на \"Ню проджектс консулт\" Милена Рашева посочи, че липсват договорени отношения между одобрените заявители и ДФЗ. По нейни данни съгласно Наредбата след извършване на доставките Фондът е длъжен в период от 3 месеца да възстанови разходите на фирмите доставчици. Това обаче по думи на Рашева не се случва.Тя обясни, че в крайна сметка фирмите доставят безплатните училищни закуски с лично финансиране и въпреки издадените фактури за действително извършени количества и внесените данъци за осъществените приходи ДФ \"Земеделие\" забавя или отказва изплащането им. Последиците от това са неизплатени трудови възнаграждения на персонала, задължения към НАП и просрочени кредити към финансовите институции.Рашева заяви, че за извършените доставки през ноември, декември и януари не е получила нито лев от ДФЗ, поради което е била принудена на 23 май да отправи покана към Фонда за доброволно плащане, за да им припомни задълженията съгласно наредбата.Тя обясни и че ако от Фонда не изплатят дължимите суми, ще се наложи фирмата да си ги поиска от учебните заведения, тъй като все някой трябва да заплати въпросните доставки.Освен \"Ню проджектс консулт\" засегнати са и фирмите \"Фууд деливъри експрес ООД\" - Пловдив, \"Полидей 2 ООД\" и \"Екохрани ООД\" - Варна, \"Терра Веджис ООД\" - Благоевград.\"В цяла България има фирми, които са извършили доставки от октомври до май 2019 г., без да получат нито стотинка - те са изпълнили доставките в срок, качество и количество, но плащане няма\", посочи Рашева.Тя подчерта, че заради ситуацията е под въпрос дали училищата ще продължат да участват в програмата в бъдеще. Да не позволяваме нещо, което девет години работи, да се превърне в поредния провален проект, призова Рашева.Ощетените фирми доставчици са категорични, че спирането на процедурата по плащане е незаконосъобразно и съсипва малкия бизнес.От своя страна Директорът на Дирекция \"Противодействие на измамите\" към ДФЗ Димитър Димитров подчерта, че работата на Фонда е да следи за неправомерно финансиране. По негови данни в Регламента на ЕП е посочено, че помощта се изплаща от компетентния орган в 3-месечен срок, освен ако не са предприети административни разследвания, какъвто е случаят с \"Ню проджектс консулт\" и останалите посочени фирми.Ние сме представени като недобросъвестен и некоректен партньор, което не е вярно, категоричен бе той.Димитров обясни, че спрямо фирмата на г-жа Рашева се извършва проверка по сигнал и няма нито забавяне, нито отказ от страна на Фонда да се ангажира с разплащане. ДФЗ нямал и отношение към подадените сигнали.\"Всяко лице, което забележи нередност, има право да подава такива сигнали, а ние сме задължени да работим по тези сигнали. Няма как да заплатим нещо, за което има съмнение за евентуално извършена измама спрямо Фонда или ЕС, защото в един момент държавата ще бъде обвинена в неправомерно разходване на средства\", обясни той.Димитров призова да не се използват децата като средство за разрешаване на един конкретен казус и увери, че ДФЗ е предприело всички необходими мерки за нормалното протичане на програмата.", "date": "2019.06.03", "title": "Доставчици на безплатни училищни закуски негодуват, че ДФЗ им бави парите"}
{"url": "https://news.bg/politics/aleksandar-jordanov-nastoya-za-skromnost-ot-potomstvenite-komunisti.html", "text": "Наследниците на комунистическите фамилии да бъдат по-скромни, когато се представят за демократи. Това посъветва избраният за евродепутат от коалицията ГЕРБ - СДС Александър Йорданов от СДС на пресконференция в централата на партия, посветена на приключилите избори за Европейски парламент.По думите на Йорданов днешният ден е хубав за българската демокрация и трябва да свикваме с добрите дни за България. Според него не трябва да бъдем народ, който се самоотрича, защото имаме с какво да се гордеем в демокрацията, но и никога не трябва да забравяме, че тя стана възможна благодарение на усилията на СДС.Очакванията на Йорданов, породени от евроизборите са, че в Европа и в бъдеще ще се управлява коалиционно и в съгласие ще се събират за общо управление партии, които имат различия в своите идеологии и програми.По думите му изборите ясно са показали мястото на българските политически партии в европейския план. \"СДС винаги е бил противник на БСП и винаги нашият интерес е да се победи БСП. Когато не сме можели сами да го направим, сме търсели коалиция\", посочи Йорданов.Той е доволен, че всички проруски партии, които афишират симпатията си към Русия, са се провалили.", "date": "2019.06.03", "title": "Александър Йорданов настоя за скромност от потомствените комунисти"}
{"url": "https://news.bg/regions/motorist-bez-knizhka-zagina-pri-katastrofa-kray-sandanski.html", "text": "Моторист без книжка загина при катастрофа край Сандански, съобщават от Областната дирекция на МВР в Благоевград.Инцидентът е станал около 16.45 часа вчера в района на спирката в село Яново.Пристигналите на мястото полицейски служители установили, че жертвата е 39-годишен местен жител. Той шофирал нерегистриран мотоциклет \"Ямаха\", без да е правоспособен водач и движейки се с несъобразена скорост.При ляв завой мъжът загубил контрол над возилото, изхвърчал от пътя и се забил в циментова шахта. При сблъсъка загинал на място.", "date": "2019.06.03", "title": "Моторист без книжка загина при катастрофа край Сандански"}
{"url": "https://news.bg/world/boris-dzhonsan-obeshta-okonchatelno-da-izvadi-velikobritaniya-ot-es-esenta.html", "text": "Бившият външен министър на Великобритания Борис Джонсън обеща да извади Великобритания от ЕС до 31 октомври без или със споразумение, ако стане премиер, информират медии.Джонсън направи обещанието в ново видео, с което поставя начало на кампанията за избирането му за лидер на Консервативната партия и министър-председател на Обединеното кралство.През уикенда президентът на САЩ Доналд Тръмп, който днес , коментира пред британски медии, че Джонсън ще свърши много добра работа като премиер.", "date": "2019.06.03", "title": "Борис Джонсън обеща окончателно да извади Великобритания от ЕС есента"}
{"url": "https://news.bg/crime/kola-blasna-i-ubi-peshehodets-v-shumensko-selo.html", "text": "32-годишен пешеходец е загинал при пътен инцидент до хитринското село Развигорово, пише БНР.По данни на Областната дирекция на МВР в Шумен инцидентът е станал около 22.16 часа на 1 юни, събота.Тогава водач на лека кола с регистрация от Разград се движил в посока Русе. Той обаче не видял пешеходеца, който се движил вдясно от него, и го блъснал.Пострадалият бил откаран в МБАЛ-Шумен. След преглед било установено, че 32-годишният жител на село Байково е с фрактура на ляв крак и травми по тялото.Два часа по-късно мъжът починал в болничното заведение.47-годишният водач на колата е тестван за алкохол, но пробата му е отрицателна. По случая е образувано досъдебно производство", "date": "2019.06.03", "title": "Кола блъсна и уби пешеходец в шуменско село"}
{"url": "https://news.bg/society/20-registratsionni-nomera-izpluvaha-ot-navodneniyata-v-plovdiv.html", "text": "20 регистрационни номера на автомобили изплуваха от наводнението в Пловдив, информира БНР.Те са прибрани в ,,Пътна полиция\" на ул. ,,Напредък\" 2 срещу Руския пазар, съобщава пиарът Ботьо Гиргинов.Хората, които са загубили номерата си, могат да ги получат срещу представяне на регистрационен талон на колата.При необходимост на място ще им се съдейства за монтиране, като за това не се заплаща.Гиргинов уточни, че за улеснение на гражданите информацията ще се обновява непрекъснато като се публикуват снимки и в социалните мрежи.По думите му от Районите полицейски управления периодично носят в сградата на \"Пътна полиция\" новооткрити номера. Трима души вече са си ги получили обратно.", "date": "2019.06.03", "title": "20 регистрационни номера изплуваха от наводненията в Пловдив"}
{"url": "https://news.bg/crime/agresivni-klienti-napadnaha-sobstvenik-na-zavedenie-v-kubrat.html", "text": "Агресивни клиенти нападнаха собственик на заведение в Кубрат, съобщават от Областната дирекция на МВР в Разград.Инцидентът станал около 02.30 часа снощи. Пострадалият е 33-годишен мъж. Той сигнализирал в полицията за възникнал скандал в кафе-аперитива си. Разправията с агресивните клиенти прераснала във физическа саморазправа.Пристигналият на мястото полицейски екип установил, че нападателите са 43-годишен мъж, 19-годишния му син и 36-годишна жена. Първоначално те влезли в словесни пререкания със собственика, а след това налетели на бой.По случая е образувано досъдебно производство.", "date": "2019.06.03", "title": "Агресивни клиенти нападнаха собственик на заведение в Кубрат"}
{"url": "https://news.bg/world/triumvirat-poema-upravlenieto-na-sotsialdemokratite-v-germaniya.html", "text": "Социалдемократическата партия на Германия временно ще бъде управлявана от трима политици след неочакваната , информира ДПА.Осведомителната агенция е научила от източници от партията, че премиерите на две провинции ще ръководят партията с високопоставен член на социалдемократите. Става въпрос за министър-председателя на провинция Мекленбург-Предна Померания Мануела Швезиг, премиерът на Рейнланд-Пфалц Малу Драйер и Торстен Шефер-Гюмбел, заместник-председател на социалдемократите.Германската управляваща коалиция е под въпрос след оставката на Налес, предизвикана от слабото представяне на изборите за Европейски парламент и ", "date": "2019.06.03", "title": "Триумвират поема управлението на социалдемократите в Германия"}
{"url": "https://news.bg/int-politics/sudanskite-sili-za-sigurnost-strelyat-sreshtu-protestirashti-v-stolitsata-hartum.html", "text": "Суданските сили за сигурност нападнаха протестиращите извън военния щаб в столицата Хартум. Според очевидци, има загинали и много ранени, съобщава БиБиСи. Судан се управлява от Преходен военен съвет, откакто президентът Омар Башир е свален с преврат през април. Протестиращите настояват гражданското правителство да поеме управлението на страната.Жителите на Хартум съобщават за сериозна стрелба и дим в зоната около щаба на армията.\"Сега се прави опит за разпръскване на седящите\", съобщава в кратко изявление Асоциацията на професионалистите в Судан, групата, която оглавява национални протести.Асоциацията също така призова за \"широко гражданско неподчинение, за да се свали коварния и убийствен военен съвет и да се финализира нашата революция\".Протестиращите изгарят гуми и издигат барикади, за да се опитат да отблъснат силите за сигурност.Посолството на САЩ в Судан коментира, че атаките на суданските сили за сигурност срещу протестиращите са \"погрешни и трябва да спрат\".Хората обвиняват за насилието силите за бърза подкрепа - РСФ, които произхождат от групи, воювали срещу бунтовници в Дарфур. \"РСФ вършат точно това, което са правили в Дарфур ... ужасно е. Хартум е в пламъци.\"\"РСФ са завзели улиците ... те са както срещу протестиращите, така и срещу военните\", пише очевидец в Туитър.Миналият месец организаторите на протестите и управляващите генерали обявиха, че са се споразумели за структурата на новата администрация и тригодишен преходен период за гражданско управление.Но те все още трябва да решат за състава на така наречения суверенен съвет, който ще е най-висшият орган за вземане на решения в преходния период.Те не могат да се споразумеят дали цивилни или военни трябва да поемат по-голямата част от длъжностите.", "date": "2019.06.03", "title": "Суданските сили за сигурност стрелят срещу протестиращи в столицата Хартум"}
{"url": "https://news.bg/regions/zatvoriha-vremenno-patya-gorna-oryahovitsa-parvomaytsi.html", "text": "Временно е затворен за движение участъкът на пътя Горна Оряховица - Първомайци, съобщиха от АПИ.Движението се осъществява по обходен маршрут: Горна Оряховица - Арбанаси - Велико Търново - път I-5 Велико Търново - Самоводене - Поликраище - път II-53 Поликраище - Първомайци.Екипи на Пътната агенция и община Горна Оряховица разчистват дървета и тонове и под моста на пътя.Специализирана техника разчиства отворите на съоръжението, тъй като те са затлачени от дървета и клони, някои от които с диаметър повече от 30-40 см и дължина над 7-8 м.Малко по-късно от АПИ съобщиха, че движението е участъка е възстановено. ", "date": "2019.06.03", "title": "Затвориха временно пътя Горна Оряховица - Първомайци"}
{"url": "https://news.bg/world/pekin-s-preduprezhdenie-kam-kitayskite-studenti-v-sasht.html", "text": "Китай предупреди студентите и учените за риска от участие в програми за обучение в САЩ. Пекин поясни, че американските власти ограничават престоя и отказват визи на фона на търговската война между двете световни сили, информира \"Ройтерс\".Отношенията между двете държави достигнаха дъно заради търговския конфликт, санкциите на САЩ срещу китайската телекомуникационна компания Huawei Technologies, напрежението в Южнокитайско море и подкрепата за Тайван.Държавната телевизия отбеляза, позовавайки се на Министерството на образованието на Китай, че наскоро някои студенти, които са подали документи за обучение в САЩ, са срещнали проблеми с продължителността на издадените им визи, а в същото време са се увеличили визовите откази.Това засяга китайските студенти в САЩ и гладкото завършване на обучението им в страната, пояснява телевизията.Министерството на образованието напомня на студентите и учените за необходимостта от преценяване на риска преди да започнат да учат в САЩ.Заложени са на карта 14 милиарда долара, предимно от такси за обучение, които плащат 360 000 китайци в САЩ годишно.Редактор на китайския вестник Global Times свързва предупреждението с търговския спор и дискриминация към китайски студенти.", "date": "2019.06.03", "title": "Пекин с предупреждение към китайските студенти в САЩ"}
{"url": "https://news.bg/crime/prokuraturata-protestira-parichnata-garantsiya-na-posrednika-na-kmeta-ralev.html", "text": "Специализираният наказателен съд , срещу когото е повдигнато За Иван Делевски, обвинен като посредник в корупционната сделка, съдът определи 60 000 лева гаранция - размерът на подкупа, поискан от кмета. Мотивите са, че Делевски не е бил основният инициатор на деянието и неговата роля в корупционната схема е била второстепенна.Според обвинението има реална опасност, ако е на свобода, Делевски да окаже влияние на свидетели или да извърши друго престъпление. Освен това прокуратурата е на мнение, че събраните доказателства са достатъчни, за да се направи обосновано предположение, че той е извършил престъплението, за което е обвинен.Днес Специализираната прокуратура протестира пред Апелативния специализиран наказателен съд решението на първата инстанция за паричната гаранция на посредника в корупционната сделка Иван Делевски.Делото ще се гледа на втора инстанция на 11 юни.", "date": "2019.06.03", "title": "Прокуратурата протестира паричната гаранция на посредника на кмета Ралев"}
{"url": "https://news.bg/comments/liberalstvashtata-ortodoksiya.html", "text": "Миналата седмица папата се  заедно с румънския патриарх. Това стана повод за поредна вълна омраза по адрес на Българската Църква: \"\"У нас критиците на Църквата се делят на две големи групи. Първите са хора, които мразят Църквата и демонстративно не се интересуват от нея. Те или са атеисти, или вярват в \"някаква висша сила\" по начин, по какъвто сами решат. Тук попадат и либералните медии на издръжка от съответните НПО (Тръмп няма ли най-сетне да им спре парите?). Не разбирам защо, щом не вярват, щом не се интересуват от църковните дела до степен, в която даже и не знаят какво се случва всеки ден в храма, защо са тръгнали да се вълнуват от такива специфични въпроси като правилата за общо служение.Втората група обича Църквата и по своему се грижи за нея. Тук попадат преподаватели, журналисти и интелектуалци от общ характер - няма да споменавам имена, за да не ми пращат пак просташки и по либералному агресивни есемеси. Тези хора не търсят спасение в Църквата, а са тръгнали сами да я спасяват, защото тяхната мъдрост е по-дълбока от хилядолетната съборна мъдрост. Те се чувстват призвани да обясняват на \"простолюдието\" вярата и всичко свързано с нея, защото, види се, свещениците и епископите не умеят така добре и с толкова нàучни думи. Ако ви интересува църковен въпрос, в никакъв случай не се обръщайте към енорийския си свещеник, ами потърсете проф. .... - обещах да не споменавам имена.Общото между двете групи е следното: решили са да воюват за цивилизационния избор на България и един от пътищата на тази борба минава през религията, защото и малките либералчета знаят, че една цивилизация се дефинира преди всичко от религията си. Един политик преди време в неофициална обстановка сподели, че най-голямата беда на българите е, че са православни и че пишат на кирилица. Отговорен политик, бил е даже министър хайде да не казвам на какво, че е срамота. Мнозина други мислят по същия начин и то без изобщо да ги интересуват азбуката и православието - ако ги попиташ по какво се различават православието, католицизмът и протестантството, не могат да кажат. И по някакъв свой си парадоксален начин са прави, защото за тях противопоставянето, спорът не е православие/инославие, а Изток/Запад и те са заели страната на Запада, защото там виждат либерализма, икономическия растеж, технологичната революция, развитите социални системи, гарантираните човешки права, воюващи за всевъзможни каузи НПО и т.н. За тях Западът е все още онази обетована земя, която беше за всички преди 1989 - земя без тоталитарен терор, без комунизъм, земя на свободата и най-вече на свободата на словото, земя на \"упадъчната\" музика и разкрепостените нрави, но преди всичко - земя на благоденствието.В това няма абсолютно нищо лошо. Напротив, хората трябва да се стремят да уреждат живота си и да живеят в безметежие без страх от насилие и лишения.В един недалечен исторически момент обаче на запад се ражда движението на икуменизма. Ражда го протестантството, но мисионерският католицизъм бързо го харесва и припознава. За него има вековни исторически предпоставки и мотивите са много повече политически, отколкото догматически или канонически. Най-общо казано идеята на икуменизма е, че различните християнски църкви трябва да се съсредоточат върху общото между тях, пренебрегвайки различното. Стъпвайки не теорията за догматическото развитие (кардинал Джон Хенри Нюман (1801-1890)), според която човек, поумнявайки, може да преформулира и изменя догматите на Църквата, икуменистите казват, че трябва да загърбим проблеми като Filioque, непогрешимостта на папата, непорочното зачатие, целибата, причастието, чистилището, и т.н., и т.н. важни догматични въпроси, за да се концентрираме върху световния мир, климатичните промени и бедността - каузи от портфолиото на НПО. Основните инструменти на икуменизма са общите молитви и т.нар. \"междуконфесионален диалог\".Тъй като икуменизмът идва от либералния Запад, българските либералстващи преподаватели, журналисти и общи интелектуалци веднага го взеха на въоръжение, още повече че на Изток, в Русия вече бяха започнали да превръщат православието в политическа идеология. Битката стана за геостратегически сфери на влияние. Сериозна работа. Къде сме тръгнали ние с нашата кирилица и с нашето православие! Всеки отказ на нашата Църква да участва в икуменическото движение вече започва да се разглежда като провокация на ченгета, като заговор на путинисти срещу свободния и демократичен свят. Ето още един повод православната Църква да бъде мразена и обиждана, както не е обиждан нито един будист или кришнар.И никой не си задава сериозно въпроса защо нашата Църква отказва да участва в икуменическото движение - нито в църковните му съслужения, нито в спектаклите като \"общи молитви за мир\" и т.н. Българската Църква не е против световния мир и сигурно се отнася със симпатия към всички \"Мис Вселена\", които се борят за него. Със сигурност не подкрепя нито бедността, нито съсипването на природата. Е, може би е малко поизостанала в технологично отношение, защото все още не е внедрила благословеното от папата  за смартфони, с което децата търсят и ловят светци, както търсеха и ловяха покемони, но то едва ли е от зло сърце.Българската Църква не саботира нищо. Отказва участие в икуменически мероприятия по една съвсем проста причина - спазва църковните закони (канони). А всички демократично мислещи граждани би трябвало да приветстват спазването на законите, защото именно то е любимото им \"върховенство на закона\". А защо тогава други православни църкви участват? Ами това, дами и господа, си е лично тяхна работа. Не сме ние, нито пък нашите либералстващи интелектуалци, тези, които ще съдят този или онзи патриарх, хеле пък собствения си.В целия \"междуконфесионален диалог\" има едно нещо, което никой не отрича - единствено православието пази вярата такава, каквато е определена от Евангелието, Деянията, Посланията, правилата на седемте Вселенски събора и светоотческото наследство. Тези, които са я променили, просто търсят начин да се оправдаят, да кажат, че са имали основание да го сторят. И желаят да легитимират това основание, извършвайки тайнства съвместно с православните. Затова отношението на всички към православието е по-особено, защото православието легитимира. Но ще спре да легитимира, когато престане да бъде православие, тоест, ако отстъпи от богоустановените догми и канони.Какви са тези догми и канони всеки може да прочете, стига да има желание. По въпроса кой с кого може да служи, да се моли, да участва в тайнства, без да отпадне от Църквата, няма какво да се умува и да се разисква - написано е ясно на много места (напр. в определенията на VI Вселенски събор). Една от най-типичните отличителни черти на християнина е, че уважава църковната йерархия и през ум не му минава да редактира догмите и каноните, защото подложени на редакция, те вече няма да са догми и канони. Освен това мисля, че Картаген трябва да бъде разрушен.", "date": "2019.06.03", "title": "Либералстващата ортодоксия"}
{"url": "https://news.bg/int-politics/iran-e-gotov-da-pregovarya-ako-vragat-se-varne-kam-normalnite-usloviya.html", "text": "Иранският президент Хасан Рохани коментира, че Ислямската република може да седне на масата за преговори, за да разреши всички проблеми, ако \"врагът се върне към нормални условия\" и осъзнава своя погрешен подход, съобщава \"ПресТВ\".\"Страната която напусна масата за преговори и отхвърли споразумението, трябва да се върне към нормалните условия\", обясни Рохани пред група от учени и лекари в Техеран.\"Аз заявявам като представител на иранската нация, че в този период и докато врагът не съжалява за мерките си в миналото, няма друг начин, освен да покажем съпротива\", допълва той.\"Ако врагът наистина осъзнава своя погрешен и неправилен подход, тогава можем да седнем на масата за преговори и да решим всички въпроси\".\"Враговете понякога казват, че имат условия за преговори с Иран... но през последните седмици казват, че нямат условия. Те ни заплашваха, сякаш са военна суперсила, но сега казват, че не търсят война\", коментира той, описвайки предложението за преговори без предварителни условия.Неговото изявление е скоро след като държавният секретар на САЩ Майк Помопе обясни в неделя, че Вашингтон е готов за преговори.\"Готови сме да започнем разговор без предварителни условия. Готови сме да седнем с тях\", обясни Помпео от Швейцария.Той добави, че САЩ ще продължат да работят за овладяване на \"злонамерената дейност на тази ислямска република, тази революционна сила.В отговор, Иран описва предложението като игра на думи и подчертава, че очаква промяна в общия подход на Вашингтон към иранския народ.\"За Ислямска република Иран играта на думи и изразяване на скрити цели под прикритието на нови думи не е критерий за действие, но промяната в общия подход на САЩ и практическата позиция към иранския народ е критерият\", коментира говорителят на иранското външно министерство Сейед Абас Мусави.\"Акцентът, поставен от Помпео върху необходимостта от продължаване на кампания за максимален натиск върху Иран, е показателен за постоянството на погрешния подход от миналото, който трябва да бъде отстранен\", допълва той.", "date": "2019.06.03", "title": "Иран е готов да преговаря, ако \"врагът се върне към нормалните условия\""}
{"url": "https://news.bg/energy/energo-pro-spira-toka-na-radiozavod-vav-varna.html", "text": "\"Енерго-про\" започва поетапно спиране на електрозахранването на сградите и съоръженията на радиозавода \"Черно море\" АД във Варна, съобщиха от дружеството.Причините са натрупани задължения електро дружеството в размер на над 580 хиляди лева.След проведени разговори и подписани три последователни споразумения за заплащане на задълженията на фирмата, на практика не се е стигнало до тяхното изпълнение и дълъг нараствал всеки месец.Сроковете в последните споразумения са изтекли на 15 май. За да ограничат нарастването на дълга, от дружеството са предприели стъпки по поетапно изключване на електрозахранването на фирмата, което ще започне от утре.За казуса са сигнализирани КЕВР, МЕ, МИ, ДАНС, Областна администрация Варна, РД \"Пожарна безопасност и защита на населението\".Във връзка със специфичната дейност на завода \"Черно море\", свързана с производство и доставка на навигационни радарни системи с военно и гражданско предназначение, \"Енерго-про\" е съгласувало действията си и с Министерство на отбраната.От дружеството поясняват, че в случай, че започне покриване на дължимите суми са готови да прекратят процедурата по спиране на тока.", "date": "2019.06.03", "title": "\"Енерго-про\" спира тока на радиозавод във Варна"}
{"url": "https://news.bg/energy/temenuzhka-petkova-vgradi-proekta-belene-v-borbata-s-klimatichnite-promeni.html", "text": "Страните от Югоизточна Европа са изправени пред сериозни предизвикателства, които изискват строителството на нисковъглеродни базови мощности заради борбата с климатичните промени и нарастващото търсене на електроенергия. Това заяви енергийният министър Теменужка Петкова по време на среща на върха, посветена на енергийната сигурност в региона, която се проведе в Белград. Като възможно решение на проблема тя определи Енергийният министър посочи, че проектът за нова ядрена мощност може да играе ключова роля за енергийната сигурност в региона, както и за повишаване на конкурентоспособността и икономическото му развитие. Тя подчерта, че преходът към нисковъглеродна икономика трябва да бъде плавен и да бъдат отчетени националните специфики на държавите членки, както и правото им сами да определят своя енергиен микс.Петкова напомни и че постигането на енергийна сигурност в региона на Западните Балкани е бил един от основните акценти по време на първото българско председателство на Съвета на ЕС.Единствено чрез сътрудничество между страните от региона ще успеем да постигнем реална диверсификация, категорична бе тя.Според нея, за да се постигне тази цел, е необходимо да се изгради липсващата инфраструктура, както в сферата на природния газ, така и в областта на електроенергетиката. В тази връзка Петкова запозна участниците с разработваната от българската страна концепция за изграждане на европейски Създаването на газов хъб предвижда чрез изграждане на необходимата газопреносна инфраструктура да се свържат пазарите на природен газ на страните членки в региона, а чрез тях - и със страните от Централна и Западна Европа, обясни министърът.Относно Петкова посочи, че проектът е включен от ЕК в списъка с проекти от общ интерес на ЕС. Българският министър припомни също, че на 22 май бе даден старт на изграждането на интерконектора между Гърция и България. Тя съобщи и намерението на българската страна да участва като акционер в терминала за втечнен природен газ край Александруполис.По нейни думи успешната реализация на тези газови проекти още към 2020 г. ще осигури диверсификация и сигурност на енергийните доставки за България и за региона на Югоизточна Европа.", "date": "2019.06.03", "title": "Теменужка Петкова вгради проекта \"Белене\" в борбата с климатичните промени"}
{"url": "https://news.bg/regions/malniya-porazi-kashta-v-kazanlak.html", "text": "Мълния е поразила къща в Казанлък, съобщава bTV.Инцидентът е станал през нощта. Сигналът към МВР е подаден в 2.30 часа.На място са изпратени екипи на пожарната и пожарът е бил изгасен.Живеещите в къщата не са пострадали.Домът се обитавал от възрастни хора, които успели да се спасят от стихията, но къщата е унищожена. Сега хората търсят помощ за възстановяване на имота си.Целият покрив на къщата е поразен, пише БНТ. Къщата на семейството също така е наводнена. Семейството търси подкрепа.Имаме нужда от строителни материали - дървен материал, цигли, керемиди, казват собствениците.По думите на двамата в района винаги са падали гръмотевици, но никой в квартала няма гръмоотвод. Досега са разчитали на гръмоотвода на бившия завод за хидравлика \"Капрони\".По-рано днес бяха разпространени видео от Пловдив, където гръм падна върху дърво. При природната стихия няма ранени. ", "date": "2019.06.03", "title": "Мълния порази къща в Казанлък"}
{"url": "https://news.bg/regions/vodach-butna-7-godishno-momiche-na-zaden-hod.html", "text": "34-годишен водач е бутнал 7-годишно момиченце на кръстовище в село Просеник, община Руен, информират от областната дирекция на МВР във Варна.Инцидентът възникнал около 17.30 часа на 31 май, след като мъжът управлявал на заден ход автомобила си \"Ауди\" А8 с бургаска регистрация.Момиченцето участвало в движението като пешеходка. Детето е от село Просеник.След инцидента детето е откарано в УМБАЛ - Бургас, където е било прегледано от специалисти и освободено за домашно лечение без сериозни наранявания.", "date": "2019.06.03", "title": "Водач бутна 7-годишно момиче на заден ход"}
{"url": "https://news.bg/health/bolnitsite-otkazvat-da-lekuvat-hiv-pozitivni.html", "text": "Има сериозна стигма в обществото, в болниците отказват да лекуват ХИВ позитивни и лекарите се страхуват да работят с тези пациенти. Това заяви председателят на Националната пациентска организация д-р Станимир Хасърджиев пред bTV.Той разказа за случай на отказано лечение на ХИВ позитивен пациент, който се нуждае от операция заради изкривяване в областта на носа, което му пречи да диша. Въпреки че мъжът е изпратил запитвания към редица болници, половината са му отказали, а от останалите изобщо не е получил отговор.По-рано през май тази година пък мъж с ХИВ е починал, след като няколко болници са отказали да го лекуват. Според д-р Хасърджиев обаче тази инфекция вече е напълно лечима.\"Хората, които са на терапия, са с неоткриваем вирус, те не могат да инфектират нито медицински персонал, нито сексуалните си партньори. Те са напълно нормални хора, които не се различават от всеки друг човек\", обясни лекарят.Той подчерта, че при лечение предпазните мерки са едни и същи, без значение дали човек е инфекциозно болен, или не. По тази причина д-р Хасърджиев увери, че ако медицинският персонал спазва така или иначе задължителните правила, няма никакъв риск.", "date": "2019.06.03", "title": "Болниците отказват да лекуват ХИВ позитивни"}
{"url": "https://news.bg/politics/tsvetanov-ne-e-nezamenim-spored-menda-stoyanova.html", "text": "\"Няма незаменими хора\". Това заяви пред БТВ шефката на бюджетната комисия в Народното събрание Менда Стоянова по повод .Стоянова каза, че се е видяла за последно с Цветанов в петък в централата на ГЕРБ, когато той й съобщил, че подава оставка.За евентуалните промени в кабинета тя посочи, че ГЕРБ вече доста години са на власт и някои хора се поизхабили. Всякога в едно управление искало нови хора, млади хора, както посочи Стоянова.По думите ѝ победата на изборите за Европейски парламент е постигната от партия ГЕРБ.\"Спечели политиката на ГЕРБ\", отговори тя на въпроса дали това е изборна победа на премиера Бойко Борисов или на Цветан Цветанов.Според нея с победата на изборите хората оценяват постиженията в икономиката и искат това да продължи.Според Стоянова е нормално по средата на мандата да има преглед на коалиционното споразумение. Основните цели от споразумението обаче вече били постигнати.По думите й Цветанов бил прекрасен организатор, работел много време за ГЕРБ, но незаменими хора няма. Стоянова не смята, че тя трябва да дава оценки за работата на Цветанов, тъй като щяло да се види дали е силно преувеличена неговата функция в ГЕРБ.", "date": "2019.06.03", "title": "Цветанов не е незаменим според Менда Стоянова"}
{"url": "https://news.bg/politics/novakov-s-ambitsiya-da-reshi-dokray-problema-s-paket-mobilnost.html", "text": "Партиите са жив организъм - растат, променят се, реформират се, идват нови хора, някои си тръгват, така че . Така коментира ситуацията в ГЕРБ евродепутатът Андрей Новаков пред БНТ.Той отхвърли възможността да се стигне до разделение в партията, защото нНоваков посочи, че занапред ролята на Изпълнителната комисия ще бъде по-засилена и където е необходимо, ще се направят реформи по места.Според него скандалите с къщите за гости и апартаментите са се отразили отрезвително на партията.Евродепутатът подчерта, че скандали винаги е имало и ще има. Въпросът бил как се реагира на тях. Той изрази мнение, че ГЕРБ са показали, че само те могат да реагират по различен начин.Това, което ни прави различни от другите, е това, че можем да носим отговорност и това, че когато някой е сбъркал, този проблем се посочва, човекът понася своята отговорност и организацията продължава напред, обобщи Новаков.Той бе категоричен, че ГЕРБ ще се бори да оправдае гласуваното доверие и да спечели ново, включително от страна на гласуващите в чужбина. Новаков отчита пропуски в работата на партията с тях.Правим график и всеки от евродепутатите ще има отговорност във всяка от държавите членки в ЕС регулярно да се среща с българските диаспори, така че да подобрим резултатите си там, посочи той.ГЕРБ продължава по-добре, отколкото досега, убеден е Новаков.Относно работата си в новия ЕП евродепутатът заяви, че една от задачите вече е свършена. Той е поискал членство в комисията по транспорт, регионално развитие и тази по бюджет - важни сектори за страната ни по негови думи.\"За мен е изключително важно първо , след това да гарантираме, че България ще получи 18 млрд. след 2020 година - изключително важно за нашите общини. И накрая бюджетът да бъде в интерес на България\". Така обобщи целите си Новаков.За пакет \"Мобилност\" Новаков би категоричен, че най-напред е важно българите да бъдат единни.Той посочи, че двама от тримата, които са внесли пакета в ЕП не са били преизбрани, което означавало, че ще има двама нови, които да работят пряко по досието.Новаков предупреди и че ако позволим браншът да се разцепи, това няма да доведе до добър край.", "date": "2019.06.03", "title": "Новаков с амбиция да реши докрай проблема с пакет \"Мобилност\""}
{"url": "https://news.bg/regions/vlakat-varna-sofiya-se-blasna-v-skali-kray-plovdiv.html", "text": "Влакът от Варна за София се удари в скали в Пловдивско, предаде Нова телевизия.Инцидентът е станал късно снощи в района преди село Стряма.При сблъсъка са били нанесени поражения върху локомотива, но няма пострадали хора.Влаковете между Пловдив и Асеновград се движат с 30 минути закъснение, а жп прелезите продължават да се управляват на ръчен режим след поройния дъжд от снощи.", "date": "2019.06.03", "title": "Влакът Варна-София се блъсна в скали край Пловдив"}
{"url": "https://news.bg/world/tramp-zapochva-tridnevna-darzhavna-vizita-vav-velikobritaniya.html", "text": "Днес президентът на САЩ Доналд Тръмп ще започне тридневна държавна визита във Великобритания. Той ще се срещне с кралската фамилия и ще обядва с кралица Елизабет II в Бъкингамския дворец, информира ДПА.Визитата, планирана преди месеци да се отбележи 75 г. от десанта в Нормандия, идва на фона на политическата криза около Брекзит и плана на премиера Тереза Преди да започне посещението Тръмп предизвика напрежение, след като подкрепи Борис Джонсън, който е фаворит за поста на Мей.Още на първия ден от визитата на президента в Лондон се очакват протести.По време на банкета в двореца в централната част на Лондон е планиран \"народен банкет\" със стотици недоволни в центъра на британската столица.След обяда с кралицата президентът и първата дама Мелания Тръмп ще посетят Уестминстърското абатство и ще положат венец на гроба на Незнайния войн.Следобед Мелания ще пие чай с принц Чарлз преди държавния банкет тази вечер.Във вторник Тръмп ще се срещне с Мей и с лидери на американския и британския бизнес.Държавната визита на американския лидер ще приключи в сряда с голяма церемония в южния град Портсмут, където ще се отбележи 75 г. от десанта през 1944 г., когато 160 000 британски, американски, френски и други съюзнически войски стъпват в Нормандия през Втората световна война.След това президентът ще пътува до Ирландия и Франция.", "date": "2019.06.03", "title": "Тръмп започва тридневна държавна визита във Великобритания"}
{"url": "https://news.bg/society/denonoshtno-sledyat-yazovirite-i-rekite.html", "text": "Очаква се голямо количество дъжд и днес, затова ние не сме се успокоили и сме подготвени. Това заяви на брифинг пред Областната дирекция на МВР в Пловдив вътрешният министър Младен Маринов.Маринов инспектира работата по отводняване след пороите в Пловдив, които заляха града и причиниха големи наводнения.По думите на министъра ситуацията от Пловдив може да се пренесе в цялата страната, защото такива били метеорологичните условия.Маринов оповести, че е предотвратена голяма авария, при която наводнени е можело да залее много електрически табла на Националната компания \"Железопътна инфраструктура\" (НКЖИ).Всички в страната имали готовност да реагират при следващи валежи, обясни Маринов. Засега не било счетено за необходимо да се обявява бедствено положение в Пловдив.\"Щетите ще бъдат установени. Областните управители и кметовете ще го направят, на този етап не се обявява извънредно положение, материалните щети засега са нормални за такъв тип бедствия\", допълни Маринов.На брифинга шефът на пожарната гл. комисар Николай Николов заяви, че на територията на Пловдив са се излели над 70 литра на квадратен метър. Очаквало се това да стане за 2 дни, но вместо това дъждът паднал за една нощ.Междувременно стана ясно, че оперативното звено за предотвратяване на опасности от вредното въздействие на водите към Министерството на околната среда и водите (МОСВ) влиза в 24-часов режим на работа и в четирите Басейнови дирекции в страната.Извънредният режим на работа се налага заради регистрираните валежи през изминалото денонощие, както и  от първа степен (жълт код) за интензивни валежи, придружени с гръмотевици в областите Видин, Враца, Монтана, Ловеч, Плевен, София, Пазарджик и Пловдив, информират от пресслужбата на ековедомството.Два пъти дневно звеното ще предоставя обобщена информация за състоянието на язовирите, състоянието на реките по поречия с данни за критични нива и аварийни ситуации, както и данни за критични участъци по диги и укрепителни съоръжения.Постъпилата информация за засегнати населени места от вредното въздействие на водите също ще бъде оповестявана.Поройните дъждове над цялата страна предизвикаха сериозни проблеми.В някои части на страната съвещават кризисни щабове. В много градове дъждовете са наводнили къщи, няколко трудноподвижни души са били евакуирани.Каква е ситуацията в страната?ПловдивНай-тежко е положението в област Пловдив. Градът обаче вече се възстановява след вчерашния порой.В града беше свикан извънреден кризисен щаб заради усложнената метеорологична обстановка.По последни данни подлезите в града вече са отводнени. Възможно е все още някои светофарни уредби да не работят.По пътя Асеновград - Чепеларе има паднали на платното камъни и там шофьорите трябва да карат с повишено внимание.В областта има десетки наводнени къщи. Пожарникари работят на място.След снощния порой днес се образуваха огромни колони от автомобилиВрацаВъв Враца също имаше силен порой. Там няма данни обаче за наводнени имоти. Въпреки това един от основните булеварди се превърна в река.Заради повреда за кратко се задейства и оповестителната система за ранно предупреждение при бедствие.По нареждане на областния управител Малина Николова в Областния съвет по сигурност към администрацията на всеки два часа постъпва актуална информация за състоянието на язовирите и нивата на реките на територията на областта.Към момента всички язовири в областта имат достатъчно свободен обем за водни маси. Всички реки също са далеч от критичните си стойности.Велико ТърновоВъв Велико Търново река Янтра е излязла от коритото си.Водата е стигнала до наводнила историческата църква \"Св. 40 мъченици\".И в Търново е свикан общинският кризисен щаб. Засега няма залети къщи и пострадали хора. Залети са обаче земеделски земи около брега в кварталите \"Чолаковци\" и \"Асенов\".Има възможно обаче реката да залее къщи в близост до брега. Къщите на хората са масово незастраховани, пишат от БНР.ХасковоВ село Голямо Асеново, община Димитровград се е наложило 3 трудноподвижни жени да бъдат евакуирани заради силния дъжд. Екипите пренесли жените до пристигналата линейка. И трите са в добро здравословно състояние.В селото се е разразила страшна буря по думите на кмета Пенка Тонева. Според нея за 2 часа са паднали 124 литра на квадратен метър. Силният дъжд залял 2 моста в Голямо Асеново, но не се стигнало до преустановяване на преминаването на автомобили по тях.Администрацията в Димитровград пише и за усложнена ситуация в селата Малко Асеново и Долно Болево.Предстои днес в общината да се направят огледи и да се преценят щетите от пороите.Река Мартинка е преляла тази сутрин от обилните валежи и за около час е бил затворен пътят Димитровград-Симеоновград.Снощи на места в Димитровградска община валежите са достигнали до 120 литра на квадратен метър и е наложило евакуация на хора.Утре комисия ще описва щетите. Пострадали са около 10 къщи. Няма разрушени пътища.ПазарджикВ пазарджишко над 40 приземни и избени помещения са наводнени след проливния дъжд. Пет екипа на противопожарната служба са отводнявали до късно през нощта помещенията.Заради падналите валежи в голяма част от града няма интернет връзка. Измерените количества дъжд са около 45 литра на квадратен метър, пише БНР.ГабровоПороен дъжд валя над Дряново, област Габрово през изминалата нощ и засегна инфраструктурата край Дряновския манастир - дървеният мост е полуразрушен.След спадане на нивото на река Дряновска ще започне разчистването от натрупаните дървета и коренища в този участък, както и възстановяване на моста.РусеБлизо 34 литра на квадратен метър дъжд са паднали за около шест часа тази нощ в Русе, пише БНР, позовавайки се на данни на БТА. По информация на хидрометеорологичната станция в крайдунавския градЗаради обилния дъжд в Русе за известно време е било затруднено движението в определени участъци по няколко булеварда и улици в града.На места са се образували и наноси по пътните платна. В града не са постъпвали сигнали за проблеми вследствие на пороя.ЛовечНивата на реките Осъм и Вит в Ловешка област са се покачили след поройните дъждове през последното денонощие. Засега обаче нивото на реките остава под критичните стойности.На места валежите в региона са били повече от 40 литра на квадратен метър, наи-силлни - в Ябланица - 41 литра на квадратен метър.", "date": "2019.06.03", "title": "Денонощно следят язовирите и реките"}
{"url": "https://news.bg/politics/mashinnoto-glasuvane-nay-predpochitano-v-sofiya-gabrovo-i-dobrich.html", "text": "Безспорно машинното гласуване на тези избори беше успех. Това заяви пред БНР Стефан Манов от Обществения съвет към ЦИК. Причината е, че то е успяло да се проведе в пълния си обем, както е било замислено.По негови думи това се е случило въпреки всички пророци, които обяснявали, че \"такова животно\" в България не можело да съществува и въпреки \"саботажа\" на предишния състав на ЦИК.Манов подчерта, че настоящата ЦИК все пак се е справила с това предизвикателство въпреки кратките срокове.Според него оттук нататък трябва да се анализира къде са дефицитите. 26% от избирателите, явили се в машинни секции, са използвали този тип гласуване, посочи Манов и добави, че с най-висок процент са София град и областите Габрово и Добрич. По негови данни най-ниският машинен вот е в Кърджали, Търговище, Разград и Видин.Манов бе категоричен, че машинното гласуване е добър начин да се прекратят \"тези безумия, които се случват със секционните протоколи и грешките в тях\". Той посочи, че ЦИК е отделила повече от два дни, за да оправя несъответствия.Манов разкритикува ЦИК за подготовката на машинното гласуване в частта му за обработка на изборните резултати. Според него отчитането на гласовете от машинното гласуване е било извършено по парадоксален начин.\"Вместо хартиеният протокол, официалният, да носи данните и от машината, и от бюлетините, той трябваше да ги носи, но смесено, пресметната предварително на отделен хвърчащ лист. В резултат на това стотици секционни избирателни комисии се явиха в РИК без попълнени данни от машинното гласуване. Това доведе до огромни закъснения. Всичко това не се дължи на машинния вот, а на лошото използване на машинния вот - той беше лошо оформен накрая в изборния протокол\", обобщи той.Според него обучението на секционните избирателни комисии трябва да се подобри, а самият процес - да се опрости. Той подчерта, че смесеният вариант между машини и хартия е най-трудният, особено когато  са лоши. Манов изрази мнение, че ", "date": "2019.06.03", "title": "Машинното гласуване - най-предпочитано в София, Габрово и Добрич"}
{"url": "https://news.bg/world/raneni-pri-antipravitelstveni-demonstratsii-v-tirana.html", "text": "Полицията в албанската столица Тирана използва сълзотворен газ и водно оръдие срещу демонстранти, които поискаха оставката на премиера Еди Рама, информира АФП.Полицията също беше атакувана от някои протестиращи. Вътрешното министерство съобщава за десетима ранени полицаи и други трима души.\"Рама, отивай си!\" и \"Корумпирано правителство!\" бяха само някои от призивите, които демонстрантите скандираха по време на протеста. Те хвърляха камъни, пиротехнически средства и димни бомби по полицията, въпреки че организаторите призоваваха да не се атакува полицията.Посолството на САЩ в Тирана осъди насилието на протестиращите, като отбеляза, че \"използването на пиротехнически средства, особено по полицията...е недопустимо и недемократично\".Призоваваме организаторите на протеста да прекратят насилието и да се ангажират с конструктивен диалог, призова дипломатическата мисия. По време на визита в Тирана генералният секретар на НАТО Йенс Столтенберг също осъди насилието.\"Политическото насилие е в противоречие с нашите демократични ценности. Абсолютно недопустимо\", категоричен е той.През февруари опозицията напусна парламента в протест с искане оттеглянето на Рама, който управлява страната от 2013 г. Те настояват за преходно правителство и предсрочни избори. Не искат да преговарят с Рама, тъй като вярват, че е свързан с корупция и организираната престъпност.", "date": "2019.06.03", "title": "Ранени при антиправителствени демонстрации в Тирана"}
{"url": "https://news.bg/regions/vik-ostavi-pernishko-selo-da-se-spasyava-samo-ot-bezvodieto.html", "text": "Жители на пернишкото село Байкалско негодуват заради липсата на вода, предаде bTV.Местните разказват, че заради чести аварии на старите тръби стоят с месеци \"на сухо\".Въпреки че в сайта на ВиК-Перник Байкалско все още фигурира в списъка със селата абонати, местните обясняват, че още през 2001 г. дружеството се е отказало от тях. Причината била, че водопроводът е стар, налагат се чести ремонти, но няма възвръщаемост.Хората пращат жалби и инвестират хиляди левове в помпи, за да осигурят течаща вода в домовете си. Те дори са сформирали собствена аварийна група за ремонти, която тръгва на обход, щом настъпи поредната авария.По думи на кмета на Радомир няма пари за нов проект, а общински средства за ремонти могат да се отпуснат само на сдружение. Той също признава, че водното дружество няма финансов интерес да поддържа и експлоатира старите мрежи за село с няколко десетки жители.", "date": "2019.06.03", "title": "ВиК остави пернишко село да се спасява само от безводието"}
{"url": "https://news.bg/world/premierat-na-italiya-plashi-s-ostavka.html", "text": "Премиерът на Италия Джузепе Конте днес може да обяви оставка, съобщава \"Ройтерс\", позовавайки се на местни медии.Министър-председателят се тревожи за отношенията между коалиционните партньори \"Лига\" и Движение \"Пет звезди\". Той ще настоява за ясен мандат за продължаване на диалога с ЕС за държавния дълг на Рим.В отговор на писмо на Европейската комисия относно увеличения през 2018 г. държавен дълг на Италия, икономическият и финансов министър на страната Джовани Триа обяви, че икономическият спад е причина за увеличаването на дълга и уверява, че правителството на страната ще спази правилата на Брюксел в следващия бюджет.В петък вицепремиерът и вътрешен министър на Италия Матео Салвини заяви пред журналисти, че \"Лига\" няма да търси предсрочни избори през септември.Конте ще заяви ясно в реч следобед, че иска коалицията да приеме бюджетните правила на ЕС и че няма намерение да допуска дисциплинарна процедура от страна на Общността заради дълга, пише \"Република\".Конте, бивш университетски преподавател, близък до \"Пет звезди\", също ще поиска от коалицията да обяви до края на тази седмица дали желаят да продължат съвместното си управление, пише \"Ил Фато Куотидиано\".Ако продължат противоречията, президентът Серджо Матарела ще разпусне парламента през юли преди нови избори през септември, за да може новото правителство да получи достатъчно време за изготвяне на проектобюджета за 2020 г. през следващия месец, отбелязват \"Ил Фато Куотидиано\" и \"Кориере дела Сера\".", "date": "2019.06.03", "title": "Премиерът на Италия плаши с оставка"}
{"url": "https://news.bg/crime/gdbop-sprya-prodazhbata-na-nad-53-000-chifta-opasni-slanchevi-ochila.html", "text": "ГДБОП предотврати онлайн продажба на опасни за зрението слънчеви очила.При специализирана акция във Варна са били конфискувани над 53 000 от опасните артикули, които били имитации на повече от 500 модела на световно известни марки.Фалшивите слънчеви очила били подготвени за продажба през летния сезон, а редица сайтове в страната също зареждали на едро от стоката менте в двете разкрити депа.По данни на експертите ниското качество на артикулите ги прави особено опасни за зрението, тъй като при употребата им зеницата на очите се разширява, а заради липсата на UV защита навлизат повече от вредните лъчи.От ГДБОП съветват онлайн потребителите да пазаруват само от официалните интернет страници на търговските марки.", "date": "2019.06.03", "title": "ГДБОП спря продажбата на над 53 000 чифта опасни слънчеви очила"}
{"url": "https://news.bg/world/mirniyat-plan-na-sasht-za-blizkiya-iztok-mozhe-da-se-provali-opasyava-se-pompeo.html", "text": "Държавният секретар на САЩ Майк Помпео е признал, че \"споразумението на века\" на президента Доналд Тръмп за Близкия изток може да се провали, информира \"Вашингтон пост\".Според Помпео планът може да се окаже \"неизпълним\". По време на среща при закрити врата с еврейски лидери Помпео е признал, че планът може да бъде отхвърлен. Той е признал, че големият въпрос е дали ще има условия за провеждане на реални разговори.Може да бъде отхвърлен. В крайна сметка могат да кажат: \"Не е особено оригинален, не работи особено за мен\", и че това е: \"Има две добри неща и 9 лоши, аз съм против\", казал той.Помпео също така е признал, че разкриването на плана е многократно отлагано.Според него \"няма гаранции, че ние сме тези, които ще го отключим\", отбелязал държавният секретар, като имал предвид замразения конфликт между Израел и палестинците. Той също разбира, че общото впечатление е, че споразумението е едностранчиво и в полза на Израел.Палестина е категорично против плана и посредничеството на САЩ.", "date": "2019.06.03", "title": "Мирният план на САЩ за Близкия изток може да се провали, опасява се Помпео"}
{"url": "https://news.bg/regions/spasiha-trima-balgari-na-vrah-botev.html", "text": "Екипи на планинската спасителна служба от Калофер спасиха трима души от връх Ботев, съобщи Нова телевизия, позовавайки се на ПСС към Българския червен кръст.Хората са били изтощени и премръзнали. Тримата пострадали са български граждани.Екипите са им оказали помощ и са ги прибрали. Към момента състоянието на туристите е добро.", "date": "2019.06.03", "title": "Спасиха трима българи на връх Ботев"}
{"url": "https://news.bg/world/s-topovni-salyuti-i-pocheten-karaul-kralitsa-elizabet-posreshtna-tramp.html", "text": "Президентът на САЩ Доналд Тръмп и Мелания Тръмп пристигнаха във Великобритания на тридневно посещение.Държавното посещение на Острова е по покана на кралица Елизабет II и е организирано няколко дни преди премиерът на Великобритания Тереза Мей официално да се оттегли от управлението.", "date": "2019.06.03", "title": "С топовни салюти и почетен караул кралица Елизабет посрещна Тръмп"}
{"url": "https://news.bg/press/srednata-pensiya-mina-200-evro-no-samo-v-sofiya-20-bona-na-den-za-politsai-po-banski.html", "text": "Средната пенсия минава 200 евро, но само в София. В шестте области, в които възрастните са най-бедни, тя не може да мине 150 евро. Това са Кърджали, Монтана, Разград, Силистра, Търговище и Шумен. Това показва справка за май в онлайн системата на Националния осигурителен институт (НОИ).Най-ниските средни лични пенсии получават жените в Ямбол, които са до 44 г. Те получават средно по 169,03 лв. Това най-често са вдовишки пенсии от мъжете им. В тази група попадат и учещите деца и младежи. Най-ниски наследствени пенсии от съпругите си получават мъжете до 44 г. във Видин - 165,63 лв.Министерският съвет одобри Закон за изменение и допълнение на Закона за българските лични документи. С промените се въвежда възможност български личен документ да бъде получен извън страната лично чрез използване на лицензиран доставчик на пощенска или куриерска услуга. Това ще облекчи българските граждани в чужбина, особено живеещите в населени места, отдалечени от дипломатическите и консулските представителства на Република България в чужбина, съобщи за \"Труд\" външният министър Екатерина Захариева.Въвежда се изискване за лично явяване на лицето - при подаване на заявлението за издаване на документа в дипломатическо или консулско представителство на Република България в чужбина.Близо 1000-те полицаи, които са командировани допълнително, за да подпомагат летния сезон по Черноморието, ще струват на бюджета по около 20 000 лева на ден. Това показа справка, предоставена на \"Монитор\" от МВР.Според всички наредби те получават по 20 лева на ден, когато са извън дома и населеното си място. При 1000 изпратени души, това прави по 20 000 на ден. За трите месеца, в които трае сезонът, сумата за изпратените допълнително служители ще достигне до 1 800 000 лева.Униформените ще продължават да получават основната си заплата, а командировъчните ще бъдат взети като бонус, но само при условие, че не се хранят и не пият вода в поделения и бази на МВР. Такива обаче липсват по Черноморието. Така че основната част от изпратените полицаи ще вземат 20-те си лева за всеки прекаран ден на морето.Основната идея е да патрулират по плажа и в районите около брега през деня. Те ще правят това от 8,30 сутринта до 17,30 вечерта.Всеки допълнителен час след това ще им се заплаща по 25 ст. Толкова е предвиденото възнаграждение за извънреден труд.Стотици снимки за спомен с премиера Бойко Борисов получиха хората от Сливенска област днес. Най-щастливи бяха две жени - учителка по философия в Професионалната гимназия по селско стопанство в Нова Загора, която премиерът разцелува. И ромка от село Ябланово, с която Борисов си направи селфи. По-късно той качи снимката във фейсбука си и написа: \"Доволен съм, че ще мога да опитам от местната продукция. В района на Котел се предлагат чудесни гъби\". Близо 25 млн. лв. са потънали за ремонти в затворите в България за 5 години - от 2014 г. до 2018 г. 14.3 млн. лв. от тях са пари от бюджета, а останалите - от Норвежкия финансов механизъм. Това показват данните на Главна дирекция \"Изпълнение на наказанията\" (ГДИН) към правосъдното министерство, предоставени на \"Сега\" по закона за достъп до информация. Най-големите инвестиции в сектора са направени през 2016 г., когато от бюджета са отделени над 6 млн. лв., а по НФМ - над 1.5 млн.Въпреки това обаче, както \"Сега\" вече писа, в последните две години в пъти са се увеличили обезщетенията на затворници и арестанти, осъдили държавата заради условията в местата за лишаване от свобода. Докато за 2013 г. са присъдени общо 7312 лв. обезщетения, през 2017 и 2018 г. сметката вече набъбва съответно на над 128 хил. лв. и 120 хил. лв.Офшорната компания Viafot Limited, която от 2016 г. поведе битка с \"Емко\" за контрола над оръжейния завод \"Дунарит\", е заличена в регистъра на Британските Вирджински острови на 1 ноември 2017 г. Това става ясно от документи, представени по партидата на българското й дъщерно дружество \"Виафот инвестмънт България\", с което и самото то иска да бъде ликвидирано.Така реално се оказва, че българското дружество, което води няколко съдебни дела и по чиито искове разрешеното от КЗК придобиване на \"Дунарит\" от \"Емко\" беше върнато и набързо забранено, реално от година и половина няма собственик. Активизацията за закриването на \"Виафот\" обаче идва чак след като в началото на 2019 г. \"Биволъ\" публикува документи от Panama Papers, според които краен собственик на офшорката е близкият до депутата Делян Пеевски адвокат Александър Ангелов. По същото време започна и кампанията по деклариране на действителни собственици по новите изисквания на закона за мерките срещу изпиране, като в петък изтече срокът за това. След като \"Виафот\" вече няма собственик и е в ликвидация, за него няма да има какво да декларира.Правителството продължава да следва законната, но некоректна практика да трупа огромни текущи излишъци през годината, които преразпределя по свое усмотрение през ноември и декември. Тази година съмненията около спорната практика се засилват и заради предстоящите през есента местни избори.По предварителни данни на Министерството на финансите излишъкът в бюджета се очаква да достигне 2,98 млрд. лв. за май. Това се отчита на фона на планиран дефицит за годината в размер на 600 млн. лв. Плюсът в хазната до момента е двойно по-голям в сравнение с натрупаната сума до същия месец на миналата година, когато излишъкът възлизаше на 1,4 млрд. лв.През 2018 г., когато излишъкът се трупаше с доста по-бавни темпове от сегашните, кабинетът успя да задели 2,8 млрд. лв. до месец преди Коледа, които изхарчи набързо само за няколко седмици, и в крайна сметка годината официално приключи с минимален \"плюс\".Огромната част от предколедното раздаване на милиарди отиде за изграждането на магистрала \"Хемус\" - 1,35 млрд. лв. Така, за трета поредна Коледа, през 2018 г. ГЕРБ изля над 1 млрд. лв. от излишъка за непланирани в бюджета строителни проекти. През 2016 г. и 2017 г. по 1 млрд. лв. бяха раздадени за безплатно саниране на панелки по схема, която преди седмици управляващите признаха, че е несправедлива.", "date": "2019.06.03", "title": "Средната пенсия мина 200 евро, но само в София, 20 бона на ден за полицаи по бански"}
{"url": "https://news.bg/regions/poroyat-izkara-politsiyata-po-ulitsite-na-plovdiv.html", "text": "Патрулни автомобили на ОДМ на МВР са разположени по невралгичните точки в Пловдив заради проливния дъжд. Там има и дежурни екипи на ОП \"Чистота\" и почистващата фирма КМД. Това съобщи пресцентърът на полицията.Още в по-лекия дъжд бе създадена организация полицейски екипи да отклоняват движението от затруднените участъци, а след усилването на дъжда е свикан Кризисен щаб.Постъпила е информация за неработещи светофарни уредби и по разпореждане на директора на полицията старши комисар Атанас Илков на големите кръстовище се осъществява ръчно регулиране до отстраняване на аварията. Има изгорели стрелки на жп гарата в града и влаковете се управляват на ръчен режим, заради което се движат със закъснение.Продължава да бъде усложнено състоянието и са затворени за движение подлезите на \"Скобелева майка\" и ул.\"Гладстон\", бул. \"Марица юг\" под моста на бул. \"Васил Априлов\" и железния мост, бул. \"Шести септември\" преди моста \"Адата\", ул. \"Найчо Цанов\", части от бул. \"Санкт Петербург\", бул. \"Освобождение\" до военните поделения, Коматевско шосе, бул. \"Христо Ботев\" - от Сточна гара до бул. \"Източен\".Полицията отправя апел водачите на автомобили да се движат с повишено внимание по пътя Асеновград - Чепеларе заради паднали камъни на платното, както и пешеходците да не използват подлезите в Пловдив до цялостното им отводняване и почистване. Патрули на Общинска охрана обхождат съоръженията, които са обезопасени със сигнални ленти.", "date": "2019.06.03", "title": "Пороят изкара полицията по улиците на Пловдив"}
{"url": "https://news.bg/regions/v-s-srednogorovo-reka-gyurlya-izleze-ot-koritoto-si.html", "text": "А в Казанлъшко, където също валя обилно, река Гюрля, преминаваща по цялата дължина на село Средногорово излезе от коритото си и наводни къщите в близост. Хората казват, че за последно такова наводнение е имало през 1951 г., съобщи БНТ.Коритото на реката е дълбоко около метър и половина и не позволява да поеме големия водосбор. На място са екипи на противопожарната служба в Казанлък, които изпомпват вода от наводнените къщи. Екипи на пожарната ще дежурят през цялата нощ.", "date": "2019.06.03", "title": "В с. Средногорово река Гюрля излезе от коритото си"}
{"url": "https://news.bg/world/prokuraturata-v-chehiya-proveryava-premiera.html", "text": "Главната прокуратура на Чешката република ще провери информация за незаконното получаване на субсидии от ЕС от свързания с премиера Андрей Бабиш холдинг \"Агроферт\". Това съобщи в неделя в интервю за чешката телевизия генералният прокурор на страната Павел Земан.Пражкият вестник \"Господаржске новини\" публикува в петък информация, че ЕК изисква от \"Агроферт\" да върне субсидии от фондовете на ЕС, тъй като холдинговата компания, свързана с премиера, използва възможностите, предоставени ѝ от висок правителствен пост. В Брюксел открива конфликт между държавата и личните интереси на Бабиш.Главният прокурор нарече информацията, съдържаща се в проектодоклада, много сериозна. \"Съществува подозрение, че може да е извършено престъпно деяние\", каза той.Изявлението на главния прокурор предизвика рязко негативна реакция от министър-председателя. \"Не искам да вярвам, че специалистът в главната прокуратура е направил такива бързи заключения, без да чака окончателната присъда по случая. Инициативата, която идва от него, свидетелства, че не спазва правилата на справедлив процес. Не разбирам как можем да работи с някакъв вид престъпни деяния, \"каза пред журналисти Андрей Бабиш.\"Чешката република няма да върне никакви средства, тъй като за това няма основания. Чешката република ще отхвърли такива искания\", каза по-рано премиерът.Той обвини, че политическите му противници, че стоят зад сигнала до ЕС за незаконно използване на субсидии.Според местните медии сумата, която ЕК възнамерява да изиска от Чешката република за предполагаеми незаконни субсидии от фондовете на ЕС за \"Агроферт\", може да бъде от 13 до 18,5 милиона щатски долара. По дипломатически канали документът е изпратен до чешките министерства на финансите и регионалното развитие.Бабиш постоянно подчертава, че никога не е нарушавал закона, тъй като, след като е влязъл в голяма политика, той възлага управлението на \"Агроферт\" на доверителен фонд, върху чиято дейност не е имал влияние. \"Всичко е направено от мен по закон\", припомни чешкият премиер.", "date": "2019.06.03", "title": "Прокуратурата в Чехия проверява премиера"}
{"url": "https://news.bg/world/koalitsiya-ot-5-partii-shte-upravlyavat-finlandiya.html", "text": "Коалиция от 5 партии ще управляват Финландия. Ляв кабинет стягат в Скандинавската страна. Това коментира АП.В правителството ще влязат основно леви формации като партията Център на досегашния премиер Юха Сипила, Зелените, Левият Алианс, но и Шведската народна партия.Евроскептичната партия \"Финландците\" бе пренебрегната, въпреки че постигна втори резултат от 17,5 %.Коалицията от 5 партии ще си разпредели 19 министерски портфейла. Очаква се да не се вдигат преките подоходни данъци. Все пак данъчната тежест ще бъде увеличена за потребителите на фосилни горива.", "date": "2019.06.03", "title": "Коалиция от 5 партии ще управляват Финландия"}
{"url": "https://news.bg/world/tramp-amerikanskite-kompanii-da-napusnat-meksiko.html", "text": "Американските компании ще напуснат Мексико и ще се върнат в Съединените щати, ако мексиканските власти не сложат край на незаконната миграция към Съединените щати. Това послание отправи в \"Туитър\" американският лидер Доналд Тръмп.\"Мексико изпраща голяма делегация да говори за [миграционната криза на границата между САЩ и Мексико]. Проблемът е, че те говорят от 25 години. Ние искаме действия, а не разговори\", написа Тръмп.Според него Мексико \"при желание\" се нуждае само от един ден, за да разреши миграционната криза на границата на двете страни.В четвъртък Тръмп обяви въвеждането на мита в размер на 5% за стоки от Мексико във връзка с миграционната криза на границата на двете страни. В петък той каза, че подобен ход ще предотврати не само незаконната миграция, но и контрабандата на наркотици от страна от Латинска Америка. Мексиканският външен министър Марсело Ебрард заяви в тази връзка, че страната му не носи отговорност за потока от мигранти от Централна Америка и други страни, както и за увеличаването на употребата на наркотици в Съединените щати.Преговорите, насочени към разрешаване на ситуацията със задълженията, ще започнат във Вашингтон на 5 юни. През 2018 г. САЩ са закупили стоки в размер на 346,6 млрд. долара от южния си съсед.Според Министерството на вътрешните работи на Мексико, тази година страната е изправена пред значително увеличение на броя на мигрантите, които искат да влязат в САЩ от страните от Централна Америка, Карибите и други региони. Според оценките на отдела, става дума за 300 хиляди души само за първото тримесечие.", "date": "2019.06.03", "title": "Тръмп: Американските компании да напуснат Мексико"}
{"url": "https://news.bg/world/kim-chen-un-gleda-kontsert-s-represiran-diplomat.html", "text": "Председателят на Държавния съвет на КНДР Ким Чен-ун се появи на публично събитие. Той беше придружен от един от най-близките си сътрудници, Ким Йонг-чол, който според южнокорейските медии е бил изпратен на принудителен труд и идеологическо превъзпитание след провалената среща на върха в Ханой със САЩ.На 2 юни лидерът на КНДР гледа концерт на съпругите на офицерите от Корейската народна армия.Ким Чен-ун беше придружаван от съпругата си Ли Сол Жу, редица високопоставени служители, писатели и артисти.", "date": "2019.06.03", "title": "Ким Чен-ун гледа концерт с репресиран дипломат"}
{"url": "https://news.bg/world/izrael-nanese-udari-po-tseli-v-siriya.html", "text": "Израел нанесе удари по цели в Сирия, съобщи официалната агенция Сана.Началото беше поставено с ракетни удари в района на столицата Дамаск и на Голанските възвишения.Ударена беше и сирийската ВВС база Т4 в западната провинция Хомс.Властите в Дамаск съобщават за материални щети.", "date": "2019.06.03", "title": "Израел нанесе удари по цели в Сирия"}
{"url": "https://news.bg/world/karvav-atentat-s-kola-bomba-v-siriya.html", "text": "Най-малко 14 души са загинали, а други 28 са ранени при експлозия на кола - бомба в сирийския град Азаз. \"Според предварителна информация 14 души са загинали, а 28 са ранени\", съобщи местен източник.До момента никой не е поел отговорност за нападението.Бомбата е избухнала в претъпкания център на града и служители се опасяват, че броят на жертвите може да нарасне.Атентатът е станал в началото на ритуалната вечеря - ифтар по време на Рамадан.Градът, който сега се държи от подкрепяните от Турция бойци, в миналото е бил обект на няколко нападения, припомнят анализатори.", "date": "2019.06.03", "title": "Кървав атентат с кола - бомба в Сирия"}
{"url": "https://news.bg/world/kanada-vremenno-zatvori-posolstvoto-si-v-karakas.html", "text": "Канада реши временно да спре работата на посолството си във Венецуела във връзка с изтичането на визите при канадските дипломати в края на юни. Това се посочва в изявлението на канадския външен министър Христи Фриланд.Тя отбеляза, че канадските дипломати \"вече не могат да продължават да издават визи под режима\" на президента на Венецуела Никола Мадуро. \"Следователно нямаме друг избор, освен да спрем временно работата на нашето посолство във Венецуела. Решението влиза в сила незабавно\", каза тя.Консулската служба за Венецуела ще бъдат предоставени в канадското посолство в Колумбия.Политическата ситуация във Венецуела ескалира на 23 януари, след като лидерът на опозицията, председателят на парламента Хуан Гуайдо, обяви себе си за президент в несъгласие с встъпването в длъжност на Никола Мадуро и обеща да проведе предсрочни избори в страната.От своя страна Мадуро обвини опозицията в опит за преврат.", "date": "2019.06.03", "title": "Канада временно затвори посолството си в Каракас"}
{"url": "https://news.bg/world/tramp-poritsa-rusiya-siriya-i-iran-za-udarite-v-idlib.html", "text": "Президентът на САЩ Доналд Тръмп критикува бомбардировките в провинция Идлиб в Сирия. Той не пропусна да обвини руските, сирийските и иранските сили, че \"безразборно убиват\" цивилни. Той призова трите страни да спрат \"касапницата\".Това написа Доналд Тръмп в профила си в \"Туитър\".По-рано в неделя беше съобщено, че САЩ са информирали Русия, че Белият дом ще подкрепи израелските въздушни удари в Сирия, докато Иран и проиранските сили са в Сирия.Междувременно руски служител заяви в петък, че сирийските екстремисти са нарушили режима на прекратяване на огъня в зоната за ескалация в Идлиб.", "date": "2019.06.03", "title": "Тръмп порица Русия, Сирия и Иран за ударите в Идлиб"}
{"url": "https://news.bg/world/yanina-si-izbra-evrein-za-kmet.html", "text": "Изтъкнатият лекар в град Янина Моисис Елизаф е избран за кмет на града. Така той стана първият гръцки евреин, спечелил кметски вот в страната, съобщават местните медии въз основа на първоначалните резултати от втория кръг на местните избори в неделя.Елизаф, който е професор по патология в медицинското училище на Университета в Янина и ръководител на патологичната клиника в болницата на града, получи 51,10%, в сравнение с 48,90% за опонента му, Томас Бегас.Моисис Елизаф се кандидатира като независим кандидат. Янина е град в Северозападна Гърция.", "date": "2019.06.03", "title": "Янина си избра евреин за кмет"}
{"url": "https://news.bg/weather/zhalt-kod-za-poroi-i-gramotevitsi-v-9-oblasti.html", "text": "Жълт код е обявен в 9 области за опасност от порой и гръмотевици, съобщават от НИМХ.Предупреждението важи за област - Видин, Монтана, Враца, Плевен, Ловеч, Пловдив, Пазарджик, София - град и София - област.Остава повишена вероятността за локални интензивни явления и градушки. В източните райони ще е с по-малко валежи и повече слънчеви часове, ще духа слаб юг-югоизточен вятър и температурите там ще са по-високи. Преобладаващите максимални ще са между 21° и 26°.Над планините ще се развива купеста и купесто-дъждовна облачност и на много места ще има краткотрайни валежи от дъжд с гръмотевични бури. Ще духа слаб до умерен вятър от юг-югоизток. Максималната температура на височина 1200 метра около 16°, на 2000 метра - около 9°.По Черноморието облачността ще е променлива, почти без валежи. Ще духа слаб до умерен вятър от изток-югоизток. Максимални температури на въздуха: 24-26°. Температура на морската вода е 16-22°. Вълнението на морето ще е 1-2 бала.", "date": "2019.06.03", "title": "Жълт код за порои и гръмотевици в 9 области"}
{"url": "https://news.bg/regions/sabirat-krizisen-shtab-v-plovdiv-zaradi-poroite.html", "text": "В Пловдив заседава извънреден кризисен щаб заради усложнената метеорологична обстановка в областния град, информира БНР.Щабът се ръководи от началника на Областната дирекция на МВР в Пловдив старши комисар Атанас Илков.На проблемните точки в града са . Има и дежурни екипи на ОП \"Чистота\" и почистващата фирма.Усложнено е състоянието и са затворени за движение подлезите: при паметника \"Скобелева майка\"; булевард \"Марица юг\", под моста на УХТ; булевард \"Васил Априлов\", железен мост; \"Шести септември\" преди Адата до \"Макдоналдс\"; \"Найчо Цанов\"; части от булевард \"Санкт Петербург\"; булевард \"Освобождение\"; до военните поделения; \"Коматевско шосе\"; участъци от булевард \"Христо Ботев\", от Сточна гара до булевард \"Източен\".Полицията предупреждава да не се използват подлезите в града до пълното им отводняване. Патрули на \"Общинска охрана\" пазят съоръженията, които са обезопасени със сигнални ленти.На някои кръстовища в града не работят светофарните уредби. До отстраняването на авариите временно светофарите се регулират ръчно.На жп гарата има изгорели стрелки и влаковете се управляват на ръчен режим. Композициите регистрират закъснения.Четири екипа доброволци от \"Пловдив 112\" помагат за изтегляне на закъсали автомобили, допълват от общественото радио.По пътя Асеновград - Чепеларе има паднали на платното камъни и там шофьорите трябва да карат с повишено внимание.Снощи от МВР съобщиха, че за около 4 часа в местната противопожарна служба са получени.Десетки къщи са наводнени, има много закъсали автомобили, блокирали хора. Сигналите за бедстващи, болни и трудноподвижни хора се обслужват приоритетно.Пред Нова кметът на район \"Южен\" в Пловдив Борислав Инчев заяви, че се очаква до няколко часа водоподаването в града да бъде възстановено.  Почиства се пътен възел \"Коматево\" от наноси.По данни на bTV в областта към тази сутрин са подадени над 1 000 сигнала към пожарната. Наводнени са къщи, мазета, има сигнали за закъсали автомобили, блокирани болни и трудноподвижни хора.4 болници също са наводнени в Пловдив.Стана ясно и че е оказана помощ и са евакуирани бедстващи 120 деца от дома на културата \"Борис Христов\". Отводнена е сградата на областната администрация в града.30 човека, сред тях малки деца и 4 бременни жени и са изведени от бедстващи автомобили.Стана ясно и че министърът на вътрешните работи Младен Маринов вече пътува за Пловдив. Той ще инспектира създадената организация и предприетите действия от екипите на пожарна и полиция. Маринов ще направи и оглед на щетите, нанесени от обилните дъждове.На място е и директорът на главната пожарна дирекция Николай Николов.Ситуацията в Пловдив към 7 часа е коренно различна от това, което беше през нощта. Обстановката се нормализира, а пътищата се стават проходими, информира пред БНТ директорът на пожарната в Пловдив комисар Георги Мангараков.Във Враца също имаше силен порой. Там няма данни обаче за наводнени имоти. Въпреки това един от основните булеварди се превърна в река.Заради повреда за кратко се задейства и оповестителната система за ранно предупреждение при бедствие.Във Велико Търново река Янтра е излязла от коритото си. Водата е стигнала до портите на историческата църква \"Св. 40 мъченици\" и има опасност да я залее, пише БНР.И в Търново е свикан общинският кризисен щаб. Засега няма залети къщи и пострадали хора.Цяла нощ река Янтра е повишавала драстично нивото си от валежите и планинските притоци, които са вливат в нея. Водата всеки момент ще влезе в двора на църквата \"Св. 40 мъченици\".Пред общественото радио кметът на най-ниския квартал \"Асенов\" Даниел Панов заяви, че хората и властите са изкарали безсънна нощ. Отстраняват се закъсали автомобили и скоро се очаква да се поставят чували с пясък, които като диги да защитят имотите на хората.\"В момента сме под критичната точка на водата на река Янтра с един метър. Имаме готовност, Гражданска защита от 3 часа са по критичните точки\", посочи Панов.В село Константиново също са наводнени приземни етажи на няколко къщи.Река Белица, която е приток на Янтра\", също е излязла от коритото.В община Елена, където вчера пострадаха 3 села, обстановката се е нормализирала.В Стара Загора положението също се нормализира след снощните порои. Частично наводнени сгради има в няколко общини, а старозагорското село Калояновец е без електричество.По думите на областния управител на Стара Загора Гергана Микова пред БНР най-много валежи са паднали в община Опан - близо 80 литра на квадратен метър.Няма реки и водоеми, които да са вдигнали нивото си към този момент.​ Ситуацията се наблюдава денонощно.\"Има частично наводнени жилищни сгради в няколко от общините в нашата област. Все още няма електричество в с. Калояново, очаква се повредата да бъде отстранена съвсем скоро. Причината са паднали дървета върху преносната мрежа, които са я прекъснали\", посочи Микова.Междувременно заради очакваните тази седмица нови валежи 24-часовите дежурства на спасителните екипи в областта продължават.", "date": "2019.06.03", "title": "Събират кризисен щаб в Пловдив заради пороите"}
{"url": "https://news.bg/crime/politsiyata-napravila-vsichko-po-silite-si-da-zalovi-stoyan-zaykov-zhiv.html", "text": "Полицаите направили всичко възможно Стоян Зайков да бъде задържан жив. В това увери пред БТВ заместник-началник комисарят Димитър Кошов от \"Криминална полиция\".При установяването на сигнала къде се укрива Зайков, полицията тръгнала натам. След като се насочили срещу него, Стоян Зайков произвел изстрел срещу полицията. Полицаите обаче не стреляли срещу него, а отправили предупредителни изстрели в небето, за да остави оръжието и да се предаде, разясни комисар Кошов.След като се самоубил, полицаите намерили ловно оръжие, което имало малки манипулации по него.Зайков бил засечен с хубав анализ, че ползва дерета, корита на реки и точно в такава местност бил засечен. Гражданите също съдействали на полицията, но имало страх в тях. Зайков не е имал контакт с близките и не е имало друг човек, който да му помага.При издирването му в гористите местности, ловджиите споделили с полицаите, че Зайков бил добър в укриването и трябвало да се приготвят да го търсят до зимния сезон, посочи Кошов.Зам.-началник Кошов изтъкна, че Зайков не би се предал, ако не се беше самоубил и го описа като човек с висока оценка за себе си и с изключително високо его.Припомняме, след 20-дневно издирване на 29 май стана ясно, че ЗСтоян Зайков, който преби и уби приятелката си на Милена на 9 май в Костенец. Няколко дни по-късно с огнестрелна рана бе открит убит и братовчед и съсед на Зайков. Полицията проведе , като на два пъти бяха откривани следи от Зайков. Наложи се от Костенец да бъдат  на издирвания. Вчера вечерта Стоян Зайков е бил засечен от служители на Гранична полиция и е възникнала престрелка. По-късно тялото на Зайков е открито с огнестрелна рана в торса. Според версията на МВР смъртта на Зайков е самоубийство и , а предупредително.", "date": "2019.06.03", "title": "Полицията направила всичко по силите си да залови Стоян Зайков жив"}
{"url": "https://news.bg/politics/ivo-hristov-pobedata-na-gerb-e-moralno-porazhenie-za-balgariya.html", "text": "Очаквах ГЕРБ да се срине напълно на евроизборите, тъй като никое общество не би толерирало подобна партия. Това заяви пред БТВ евродепутатът от БСП Иво Христов.\"Българското общество е някаква аномалия, щом е склонно да преглътне и търпи това\", посочи Христов и допълни, че няма гражданска енергия изборите да бъдат оспорени.С риск хората да не му повярват, Иво Христов е огорчен от изборния резултат и общия резултат, който \"е победата на апатията над здравия разум и на автокрацията над демокрацията от гледна точка на политолога\".По думите му победата на ГЕРБ на изборите е едно морално поражение за България. Според Христов не премиерът Борисов спечелил изборите, а този, който контролира комисиите -Той има решаващ принос за победата на ГЕРБ на изборите за Европейски парламент.Иво Христов намира за изключително . Той се пошегува, че Цветанов трябва да създаде фракция ГЕРБ от бушони, както има ГЕРБ младежи и жени, тъй като много бушони изгорели при управляващите.Според Иво Христов, дори да се констатират , няма да последва нищо, защото изборите били спечелени с манипулация на много нива, за да се каже, че могат да бъдат честни и почтени.Той е съгласен, че заплатите на евродепутатите са прекалено високи, но ако човек влиза с користни намерения в политиката, той няма интерес да ходи в Европа, а трябвало да си стои в България и  Според него битовата логика на хората убива политическото действие.Водещият на сутрешния блок пусна видео на изказване премиера Бойко Борисов след победата на ГЕРБ на евроизборите. По думите на Иво Христов \"гледа проповедник на любовта, бивш охранил, със своята фланелка и небръснат, който разиграва самодоволния скеч как бил братовчеда си навремето и сега бил проивниците си. Сега той говорел кой сее жлъч и омраза\".Иво Христов негодува, че . На въпрос участва ли президентът Румен Радев в кампанията за евроизборите, той отбеляза, че  от принципни съображения в политическия живот.\"Когато ГЕРБ реагират като опарени срещу корупцията, е, защото са се припознали\", атакува Иво Христов управляващите.Отношенията между него и президента са идеални и продължават да работят по стратегически теми. Той не съветва Корнелия Нинова, но когато се видят, обменят мнения. Преди 4-5 дни се видели с лидера на БСП и обсъдили изборните резултатите. Тя изглеждала много мотивирана и ", "date": "2019.06.03", "title": "Иво Христов: Победата на ГЕРБ е морално поражение за България"}
{"url": "https://news.bg/politics/tsvetanov-nyama-da-raboti-za-drugi-ubeden-zhivko-todorov.html", "text": "Кметът на Стара Загора Живко Тодоров не мисли, че редовият член Цветан Цветанов ще тръгне да прави нещо срещу партията ГЕРБ. \"Тя е в неговата кръв\", заяви Тодоров, който се е чувал по телефона с Цветанов след .Живко Тодоров не мисля и че Цветанов ще започне работа за други хора, въпреки че самият той обяви в събота, че е получил такова предложение.Кметът Тодоров и член на ИК на ГЕРБ припомни съдбата на партия \"Баста\", която бе създадена от бивши членове на ГЕРБ и която се разпадна скоро след създаването си.Според Живко Тодоров в политиката няма място за сръдни, а подаването на оставка или оттеглянето на даден политик не трябва да бъде драма.Тепърва предстояло изграждането на по-голяма екипност на ниво Изпълнителна комисия, но според кмета на Стара Загора не трябва да има автоматично разпускане на цели организации, каквото очакване създаде Борисов с критиките си към партийните организации в Ямбол, Плевен и Добрич. Тодоров потвърди обаче, че ще има стрес-тестове по места.Лично за себе си Живко Тодоров заяви, че е работил и с Борисов, и с Цветанов.\"Хубаво е, че премиерът иска тази партия да я има и след него, след време, след 20, 30 и 50 години. Пред ГЕРБ има много дълъг път\", убеден е Тодоров.", "date": "2019.06.03", "title": "Цветанов няма да работи за други, убеден Живко Тодоров"}
{"url": "https://news.bg/regions/postradaloto-ot-granata-momichentse-v-silistra-se-vazstanovyava.html", "text": "Момиченцето, което пострада при демонстрационно взривяване на граната на стадион \"Доростол\" в Силистра, се възстановява. Това каза пред БНТ д-р Наско Тютюнджиев от болницата в Русе, където детето беше настанено в петък след инцидента.По думите на специалиста детето се чувства значително по-добре. Предстои момиченцето лекарите да превържат момиченцето под пълна упойка. Ще се ревизират изгарянията и ще се види как протича лечението.По първоначални данни изгарянето не е толкова дълбоко и медиците се надяват, че няма да се стигне до пластика.Рано е обаче да се каже кога детето ще бъде изписано.Майката на малката Катерина обяснява, че детето все още плаче и спи неспокойно. Тя ще търси възмездие за случая.Припомняме, как се залавя престъпник. Заради злополуката шМалката Катерина постъпи в болница с около 8% изгаряния и беше оперирано веднага. Гранатата беше засегнала дясната ръка и десния крак на Катерина, дясната страна на гръдния кош, както и част от шията.", "date": "2019.06.03", "title": "Пострадалото от граната момиченце в Силистра се възстановява"}
{"url": "https://news.bg/regions/izliza-klasiraneto-na-parvoklasnitsite-v-sofiya.html", "text": "Класирането на първокласниците в София излиза днес, съобщава bTV.Кампанията започна преди месец по нова наредба, според която номерът на подаденото заявление няма значение за класирането. Благодарение на промените не се е стигнало до опашки от родители, както в предишни години.Основен критерий за класиране остава местожителството, както и . Предимство ще имат и братя и сестри на деца до 12 години, които вече учат в същото училище. В случай че има кандидати с равен брой точки, ще се провежда жребий.", "date": "2019.06.03", "title": "Излиза класирането на първокласниците в София"}
{"url": "https://news.bg/crime/51-godishen-napadna-politsai-v-pleven.html", "text": "Задържаха 51-годишен за нападение над полицаи в Плевен, съобщиха от ОД на МВР Плевен. Във Второ РУ - Плевен е получен сигнал за семеен скандал и домашно насилие на улица \"Ген. Владимир Вазов\". На място са пристигнали полицаи.При посещение на адреса 51-годишен напада полицаите като им нанася удари с ръце и крака. Причинена е лека телесна повреда на единия полицай.Мъжът е задържан за 24 часа. Разследването по случая продължава.", "date": "2019.06.03", "title": "51-годишен нападна полицаи в Плевен"}
{"url": "https://news.bg/regions/domoupravitel-dezhuri-pred-shahta.html", "text": "Домоуправител наблюдава денонощно канализационна шахта, съобщи Нова телевизия. Мъжът следи за нивото на обратните води, за да гарантира спокойния сън в 103 блок в столичния квартал \"Младост 1\".Той използвал често стар курниз за отпушването на първа ревизионна шахта.\"Тя се запушва и от там запушва и мазетата. И съответно с отпадъчните води целият блок започва да мирише на неприятни миризми\", пояснява той.Домоуправителят редовно пишел и жалби заради проблема с шахтата. \"Тя е извън сградата и не е наша\", категоричен е домоуправителят.", "date": "2019.06.03", "title": "Домоуправител дежури пред шахта"}
{"url": "https://news.bg/politics/sds-haresa-koalitsiyata-s-gerb-i-za-mestnite-izbori.html", "text": "\"Имаме потенциал да възродим СДС и се надяваме той да бъде реализиран на предстоящите местни избори.\" На повечето места най-вероятно ще бъдем с ГЕРБ на местните избори, защото това го искат и нашите структури, и структурите на ГЕРБ. Това заяви лидерът на СДС Румен Христов на пресконференция в централата на партията.По думите му ГЕРБ и СДС са водили бегли разговори по темата, но очевидно е, че когато един съюз работи добре, той би могъл да се развива.Христов изтъкна, че евроизборите били много трудни. Той не е чул дебат за Европейския съюз. Обсъждали се само вътрешнополитически теми, в които дебатите били тежки и стартирали с превес на БСП, стана ясно от думите на Христов. Той видял една много организирана партия и включването на премиера Борисов допринесало за промяна на тренда.С такъв анализ излизат от СДС, след като на . Така от СДС в Европейския парламент влиза един евродепутат - Александър Йорданов.Лидерът на СДС Румен Христов открои няколко посоки, в които ще работи евродепутатът на СДС в Европейския парламент. Сините ще работят в групата на ЕНП за повече интеграция, за обединена Европа, за членството на България в Еврозоната и Шенген и европейски граждани с европейски доходи. По думите на Христова това би могло да стане със запазване на средствата от кохезионна политика в България и тяхното разумно харчене. За СДС резултатът от евроизборите е успех, защото са успели \"да спрат похода към властта на БСП\". Румен Христов изрази задоволството си, че отново десницата запазва своето преобладващо място в Европейския парламент. Той се похвали, че България ще даде повече десни депутати в ЕНП, отколкото дава Холандия например.Александър Йорданов поздрави Радан Кънев за избирането му за евродепутат от \"Демократична България\". По думите на Йорданов, евродепутатът на ДБ иска или не, ще трябва да работи със СДС и другите десни политически партии от България. Той увери, че България ще има добра група в ЕНП и всеки ще намери мястото, в което да представя България по най-добрия начин.От своя страна главният секретар на СДС Илия Лазаров посочи, че от партията са много доволни от постигнатия резултат. Резултатът от евроизборите заздравил организационно партията и кампанията била много успешна за сините.Припомняме, че на 20 март ", "date": "2019.06.03", "title": "СДС хареса коалицията с ГЕРБ и за местните избори"}
{"url": "https://news.bg/world/es-obvinyavan-v-prestapleniya-sreshtu-chovechestvoto-zaradi-migrantite.html", "text": "ЕС и страните членки трябва да бъдат съдени за смъртта на десетки хиляди мигранти, които са се удавили в Средиземно море при бягството си от Либия.Това става ясно от подробна съдебна жалба, която днес ще бъде внесена в Международния наказателен съд, пише \"Гардиън\".В документа от 245 страници се призовава за наказателни действия срещу ЕС заради миграционната политика на Общността след 2014 г., която е имала за цел да пожертва живота на мигрантите с единствената цел разубеждаване на други мигранти да потърсят убежище в Европа.Жалбата е насочена конкретно срещу ЕС и страните членки, изиграли най-важна роля в бежанската криза, а именно Италия, Германия и Франция. В нея се отбелязва, че управляващи и политици съзнателно са създали \"най-смъртоносния мигрантски коридор в света\", който е отнел живота на повече от 12 000 души.Обвиненията към ЕС са изготвени от опитни международни адвокати. Конкретно зад жалбата стоят Хуан Бранко, бивш служител на Международния наказателен съд и на френското външно министерство, и Омер Шац, израелски адвокат, който преподава в университет в Париж.Те обвиняват ЕС в \"престъпление срещу човечеството\". Внесените в съда документи са изготвени частично на базата на вътрешни документи на Европейската гранична служба Фронтекс. Експертите смятат, че Европейският съюз е организирал политика на принудително прехвърляне на мигранти в центрове за задържане като концентрационни лагери в Либия, където са извършвани престъпления.Новата политика от 2014 г., известна като \"Тритон\", е разглеждана като важен момент за последвалите престъпления.В документите не се посочват конкретни политици или официални представители на държавите, които са отговорни, но се цитират дипломатически телеграми и коментари от лидери като Ангела Меркел и Еманюел Макрон.Прокуратурата към съда вече разследва престъпления в Либия, но предимно са свързани с гражданската война през 2011 г.", "date": "2019.06.03", "title": "ЕС обвиняван в престъпления срещу човечеството заради мигрантите"}
{"url": "https://news.bg/regions/arestuvaha-mazh-za-poboy-i-opit-za-iznasilvane-na-mlada-zhena-v-slanchev-bryag.html", "text": "Мъж, обвинен в опит за изнасилване, бе арестуван в Слънчев бряг, информира БНР.Инцидентът е станал в хотел в курорта, където мъжът е нападнал млада жена и ѝ е нанесъл побой. Тя обаче успяла да избяга и да подаде сигнал в полицията.Нападателят е задържан за 72 часа. Очаква се прокуратурата да поиска постоянен арест на обвиняемия.", "date": "2019.06.03", "title": "Арестуваха мъж за побой и опит за изнасилване на млада жена в Слънчев бряг"}
{"url": "https://news.bg/world/nato-zapochna-mashtabni-voenni-ucheniya-v-rumaniya-balgariya-i-ungariya.html", "text": "НАТО започна международни военни учения Saber Guardian 2019 в Румъния. Игрите ще се провеждат на различни места в България, Унгария и Румъния от днес до 24 юни.Те ще са водени от румънските и американските въоръжени сили. Игрите ще включват преминаване на бойни машини по пътища, учения с медицински персонал, пресичане на река Дунав, въздушни атаки, стрелба с ракетни комплекси, симулиране на вражеска атака по суша и превземане на военновъздушна база. Целта им е да подобрят интегрирането на многонационалните бойни сили.Радио \"Румъния\" съобщава, че церемониите по откриването на игрите са се провели едновременно на пет различни полигона в Румъния.Участват близо 8000 войници от Албания, България, Босна и Херцеговина, Унгария, Румъния и САЩ.", "date": "2019.06.03", "title": "НАТО започна мащабни военни учения в Румъния, България и Унгария"}
{"url": "https://news.bg/int-politics/ruskoto-razuznavane-iska-ot-tinder-potrebitelski-danni.html", "text": "Руският регулаторен орган по комуникациите изисква от Tinder да предоставя потребителски данни на руските разузнавателни агенции, съобщава АП.Руската агенция за надзор на съобщенията публикува нов списък на онлайн услугите, действащи в Русия, които са задължени да предоставят потребителски данни по искане на руските власти, включително федералната служба за сигурност - ФСБ.През последните години Русия прие законодателен акт, целящ да затегне контрола върху онлайн дейността.Регулаторът заяви в понеделник, че Tinder е споделил с тях информация за компанията и че сега е в списъка на онлайн приложенията и уебсайтовете, които се очаква да си сътрудничат с ФСБ.Миналата година руските власти издадоха заповед за забрана на приложението Telegram, за съобщения, след като отказа да предостави потребителските данни, както се изисква от руския закон.", "date": "2019.06.03", "title": "Руското разузнаване иска от Tinder потребителски данни"}
{"url": "https://news.bg/regions/obshtina-kazanlak-remontira-bezvazmezdno-porazenata-ot-malniya-kashta.html", "text": "Община Казанлък ще помогне за възстановяването на поразената от мълния къща в Казанлък, предаде БНР.Припомняме, тази сутрин стана ясно, че малко след 2.00 часа снощи Вследствие на пожара покривът на сградата е напълно разрушен, а заради проливните дъждове къщата е наводнена, а част от покъщнината - унищожена.Пострадалото семейство отправи призив за съдействие, на който още същия ден са откликнали строителни хипермаркети и фирми от Казанлък. Общината пък ще поеме всички разходи по възстановяването на къщата и още днес със заповед на кмета ще настани семейството в общинско жилище.Кметът на града Галина Стоянова увери, че ще се постараят да обгрижат възрастното семейство и да го настанят на добро място. По нейни думи вече е разпоредено екипи на общината да разчистят къщата, за да могат строителните дейности да започнат.", "date": "2019.06.03", "title": "Община Казанлък ремонтира безвъзмездно поразената от мълния къща"}
{"url": "https://news.bg/economics/knsb-nastoyava-za-otdelen-regulator-za-vodata.html", "text": "КНСБ настоява за отделен регулатор за водата. Това заяви на пресконференция лидерът на конфедерацията Пламен Димитров.Той е категоричен, че трябва до 2021 година да се увеличат с 15% заплатите на работещите в сектора.КНСБ смята, че трябва да се търси допълнително финансиране на сектора без да се увеличава цената на водата.КНСБ и синдикат \"Водоснабдител\" настояват още държавата да поеме част от сметките на социално слабите чрез \"водни ваучери\".Според Димитров ваучерите за вода могат да бъдат предвидени още в бюджета за следващата година.\"Според Световната здравна организация на човек са му нужни най-малко 50-100 литра на ден, тоест до 3 куб. м на месец. Ако допуснем, че 500 000 домакинства се нуждаят от водни помощи, в държавния бюджет могат да се заложат 50 млн. лв. за подпомагане на нуждаещите се\", допълни Димитров.По думите му тези средства ще останат във водните дружества и ще се използват за увеличение на заплатите на работещите в сектора.По данни на синдикат \"Водоснабдител\" средната брутна работна заплата в сектор ВиК е 855 лева към 31 март тази година, или с около 40 % по-ниска от средната за страната.Отчита се обаче, че в дружествата вече няма ВиК инженери. Те са около 1 % от всички заети, а в част от компаниите или нямат нито един ВиК инженер, или имат само по един такъв.Според данните броят на работещите на минимална работна заплата значително се увеличава и достига близо 20 % от работниците и служителите в сектора. Изравняват се заплатите на нискоквалифицираните и висококвалифицираните работници и служители. Има ВиК дружества, където 2/3 от работещите са на минимална работна заплата, сочат данните на националния синдикат.Президентът на КНСБ Пламен Димитров подчерта, че картината е тревожна и трябва да се промени. Затова искат увеличение с поне 15% на заплатите до края на регулаторния период (за следващите три години вкл. и тази).Според председателя на синдикат \"Водоснабдител\" Треперушка Младенова другите резерви са намаляване на ДДС върху водата до 10 на сто и политическо решение, което да остави в дружествата половината от отчисленията за такса водовземане.Ако тези мерки се реализират, в компаниите ще влязат около 120 млн. лв., което ще позволи да не се увеличава значително цената на водата, пресметна Димитров.В сектора зрее напрежение, предупреди Младенова. В момента из дружествата тече подписка, инициирана от синдикат \"Водоснабдител\", в която над 50% от хората изразяват готовност за протести, ако не се вдигнат възнагражденията им.Според шефа на КЕВР Иван Иванов има области в страната, където цената на водата постига социалната поносимост и трябва да се търси друг механизъм за повишаване на заплатите. Той отбеляза, че е нужно допълнително държавно финансиране в сектора с около 50 млн. лева годишно, така че заплатите на служилите на водните оператори да се повишат, без да се вдига цената на водата.Той подкрепи идеите на КНСБ за водни ваучери и за разделяне на оператора на воден и енергиен, но с уговорката, че това може да направи Народното събрание.Зам.-министър по регионалното развитие Николай Нанков също застана зад идеята за водни ваучери и заяви, че до края на годината законът за ВиК трябва да бъде внесен в Народното събрание.\"Той не е панацея, но решава много от проблемите в сектора\", подчерта Нанков.", "date": "2019.06.03", "title": "КНСБ настоява за отделен регулатор за водата "}
{"url": "https://news.bg/disasters/v-nanda-devi-sa-zabelyazani-5-tela-na-alpinisti.html", "text": "При издирване с хеликоптер на изчезналите алпинисти в Хималаите в Индия са забелязани 5 тела, пише BBC.По информация на правителствените служби в Индия 8 алпинисти са се опитвали да изкачат втория по височина връх в страната Нанда Деви. По предварителни данни изчезналите алпинисти са от САЩ, Австралия, Великобритания и Индия.При издирването на изчезналите с хеликоптер са забелязани 5 тела, информират местни военни източници.\"Те бяха по същия маршрут, по който са тръгнали катерачите\", съобщава източник на АФП.От хеликоптера спасителният екип е забелязал и раница в снега. \"Шансовете им вече са почти нулеви\", коментират спасителите.Смята се, че при експедицията на алпинистите в планината Нанда Деви са регистрирани множество лавини.Властите не са предприели действия за прибирането на телата, защото хеликоптерът е нямало къде да кацна, а условията са били изключително лоши.Групата изчезна на 26 май.С изчезналите имаше и други четирима алпинисти, които обаче бяха спасени, защото прекратиха изкачването по-рано заради суровото време. Те са последните, които са осъществили контакт с групата.", "date": "2019.06.03", "title": "В Нанда Деви са забелязани 5 тела на алпинисти"}
{"url": "https://news.bg/society/nankov-kontsesioniraneto-vav-vik-otrasala-ne-e-na-dneven-red.html", "text": "Зам.-министърът на регионалното развитие Николай Нанков иска ясно разписани права и задължения, ясна регламентация по отношение на собственост, планиране, изграждане и експлоатация на инфраструктурата, както и начин на финансиране за ВиК отрасъла в новия закон за водоснабдяването и канализацията.Това заяви той при участието си в дискусията на тема \"За устойчиво развитие на ВиК сектора и достойни работни заплати на работниците и служителите\".Николай Нанков подчерта, че в новия закон се предвижда собствеността и управлението на активите да бъдат ясно аргументирани, като темата за концесиониране в отрасъла не стои на дневен ред.Предвижда се и специален раздел с конкретни разпоредби за по-опростена процедура за регулиране качеството на услугата при максимална защита на обществения интерес и неотменим праг на социална поносимост, който е 2,5% от средномесечния доход на домакинствата в една област. Възможен вариант е и разделянето на регулаторния орган.В законопроекта се предвижда и създаването на предвидими финансови потоци. Един от възможните варианти е въвеждането на фиксиран компонент в цената на предоставяната ВиК услуга. В момента тя се формира на база разходите за доставяне на питейна вода и отвеждане и пречистване на отпадъчни води. Ще се обсъждат варианти за служебно изменение на цената при промяна на компоненти като минимална работна заплата, цена на електроенергията, на доставната вода и др.Зам.-министърът коментира още, че в новия закон за ВиК се предвижда да бъдат включени и водни помощи като част от раздела за социалния аспект на услугата.В законопроекта ще бъде включено също и развитието на човешките ресурси в отрасъла чрез регламентиране на възможности за повишаване на квалификацията на работниците и служителите.По думите на Нанков чрез въвеждането на нови разпоредби трябва да се постигне съответствие с европейските директиви в областта на питейните и отпадъчните води, ефективност на предоставяните ВиК услуги и социална поносимост на цените.Той отбеляза, че концепцията за новия закон вече е разработена, като се очаква през следващата седмица да бъде сформира работна група, която да работи по конкретните текстове, като след това те ще бъдат подложени на гласуване в Народното събрание.", "date": "2019.06.03", "title": "Нанков: Концесионирането във ВиК отрасъла не е на дневен ред"}
{"url": "https://news.bg/int-politics/rusiya-othvarlya-isk-na-ukrayna-v-sada-na-oon-za-podkrepa-na-separatisti.html", "text": "Русия заяви на заседание в Международния съд на ООН, че съдът няма юрисдикция по делото, заведено от Украйна срещу Москва за предполагаема подкрепа на проруски сепаратисти в Крим и Източна Украйна, съобщава \"Ройтерс\".С подадена молба до Международния съд през 2017 г., Украйна иска от съдиите да наредят на Русия да спре предполагаемото финансиране и оборудване и да спре предполагаемата дискриминация на етническата група кримски татари.Москва многократно отрича изпращането на войски или военно оборудване в Източна Украйна и твърди, че претенциите на Киев са заобиколен начин за постановяване на съдебно решение относно законността на анексирането на Крим от Русия през 2014 г.Сблъсъците в Източна Украйна между проруските бунтовници и украинските правителствени сили са загинали около 13 000 души.\"Делото, заведено от Украйна, трябва да бъде отхвърлено поради липса на юрисдикция\", коментира пред съда Дмитрий Лобач, посланик на Русия, който представлява Москва в случая.Той отрича и обвинението на Украйна, че Русия е участвала в свалянето на полет на MH17 на \"Малайзия Еърлайнс\" над украински бунтовнически територии през юли 2014 г., като по този начин е нарушила конвенцията за борба с тероризма на ООН.Киев не успява да докаже, че Москва има \"намерението и знанието\", необходими по конвенцията, които биха предизвикали юрисдикция по този съд, допълва той.Самолетъ се разби, след като е ударен от произведена в Русия ракета \"Бук\", загиват всички 298 пътници и екипажа.Лобач допълва, че шестичленният разследващ екип, воден от Холандия, който стига до заключението, че установката на ракетата земя-въздух идва руска база, \"не дава отговор защо самолетът е свален и кой е отговорен\".Изслушванията тази седмица са съсредоточени главно върху въпроса за юрисдикцията, а решение за това може да бъде взето в края на тази година или началото на 2020 година.", "date": "2019.06.03", "title": "Русия отхвърля иск на Украйна в съда на ООН за подкрепа на сепаратисти  "}
