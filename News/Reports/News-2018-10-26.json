{"url": "https://news.bg/disasters/povdignaha-obvineniya-sreshtu-bombadzhiyata-ot-florida.html", "text": "Главният прокурор на САЩ Джеф Сешънс заяви, че срещу заподозрения в изпращането на пратки с бомби Сизар Сейък са повдигнати обвинения, съобщи Си Ен Ен.Задържаният е обвинен в пет престъпления: транспортиране на експлозиви, изпращане на експлозиви, заплахи срещу бивши президенти, опасни международни връзки и атака срещу настоящи и бивши служители на правоохранителните органи.Си Ен Ен припомня, че по тези обвинения Сизар Сейък е заплашен от 58 години затвор.\"Ние няма да толерираме такава неправда, особено политическото насилие\", съобщи Джеф Сешънс, цитиран от \"Ройтерс\".През последните дни полицейски служители заловиха 13 подозрителни пакета, изпратени до редица американски политици и обществени личности. Подозрителни пакети също дойдоха в офиса на CNN и в ресторанта на актьора Робърт Де Ниро. американската полиция успя да задържи заподозрения.По-рано беше съобщено, че Сизар Сейък дори е обещал терористичен акт \"по-лош от 11 септември\".", "date": "2018.10.26", "title": "Повдигнаха обвинения срещу бомбаджията от Флорида"}
{"url": "https://news.bg/world/predlozhenieto-za-migrantski-lageri-v-severna-afrika-otpadna-obyavi-yunker.html", "text": "Председателят на Европейската комисия Жан-Клод Юнкер заяви, че предложението да се отворят мигрантски лагери в Северна Африка вече не е на дневен ред, информира \"Ройтерс\".Страните членки имат разногласия как ЕС трябва да се справи с пристигащите на Стария континент десетки хиляди мигранти всяка година, повечето от тях от Турция или Северна Африка.През юни на среща на върха на ЕС евролидерите поискаха от Европейската комисия да проучи начини за създаване на \"регионални платформи за дебаркиране\" в северноафрикански държави, включително Тунис, за мигранти, спасени с европейски кораби в Средиземно море.Но в Африка не са склонни и представители на ЕС отдавна поставят под въпрос откриването на подобни лагери, което се подчертава в прям отговор на Юнкер.\"Повече не е на дневен ред и никога не е трябвало да бъде\", каза Юнкер на пресконференция в Тунис с премиера на арабската страна.", "date": "2018.10.26", "title": "Предложението за мигрантски лагери в Северна Африка отпадна, обяви Юнкер"}
{"url": "https://news.bg/crime/poboynikat-ot-benzinostantsiyata-v-sliven-ostava-v-aresta.html", "text": "Районният съд в Сливен уважи иска на прокуратурата и наложи мярка постоянен арест спрямо мъжа, който преби служител на бензиностанция заради кутия цигари. Той е  по хулигански подбуди на мъж в търговския обект.Най-тежката мярка за неотклонение беше потърсена от прокурора по делото с мотивите, че е налице обосновано предположение за това, че Георги С. е извършил престъплението, в което е обвинен. В същото време обвиняемият можел да се укрие или да извърши друго престъпление.Магистратите уважиха тези мотиви.Определението на сливенския районен съд подлежи на обжалване пред Окръжния съд в областния град.Припомняме, на 24 октомври, сряда, обвиненият  в Сливен, защото пострадалият отказал да му продаде кутия цигари.Към момента бензиностанцията била затворена - хулиганското деяние е извършено в 5 часа сутринта, а бензиностанцията отваря в 6 часа.Побоят е заснет от охранителните камери на обекта, а собственикът предостави записа на властите и го разпространи в интернет пространството.На видеото се вижда как между продавача и обвинения възниква спор, при което служителят се опитва да затвори вратата, но не успява, защото нападателят подпъхва крак между вратата и касата. Тогава същият удря продавача, а след това го рита няколко пъти в корема и главата.", "date": "2018.10.26", "title": "Побойникът от бензиностанцията в Сливен остава в ареста"}
{"url": "https://news.bg/world/ekspremierat-na-makedoniya-gruevski-da-vliza-v-zatvora-do-8-noemvri-naredi-sadat.html", "text": "Македонски наказателен съд нареди на бивш премиер на страната да се яви в затвор в столицата до 8 ноември, за да излежи двугодишна присъда за оказване на влияние върху държавни служители да закупят луксозна кола, съобщава АП.Наказателният съд в Скопие обяви, че е уведомил Никола Груевски, министър-председател в периода 2006-2016 г., по време на явяване в съда по различно дело след неуспешен опит да получи призовката в дома си.Груевски, в момента е депутат от опозиционната партия ВМРО-ДПМНЕ, беше осъден през май за незаконно оказване на влияние върху служители на вътрешното министерство за закупуване на луксозен \"Мерцедес Бенц\" на стойност 600 хил. евро.Той отрича обвиненията и твърди, че процесът е политически мотивиран. Груевски каза, че ще обжалва решението пред Върховния съд.", "date": "2018.10.26", "title": "Експремиерът на Македония Груевски да влиза в затвора до 8 ноември, нареди съдът"}
{"url": "https://news.bg/world/ruskite-spetssluzhbi-udariha-kletka-na-daesh-gotvila-teror-v-moskva.html", "text": "Руските спецслужби - ФСБ, удариха клетка на ДАЕШ (Ислямска държава), която е планирала атаки в Москва, съобщава РТ.Терористичната група наброявала шест души и получавала заповеди директно от ръководители на ДАЕШ в Сирия, допълва ФСБ.\"Задържаните планираха да извършат терористични атаки в Москва, използвайки както огнестрелни оръжия, така и импровизирани взривни устройства\", се съобщава в изявлението на спецслужбите.Групата е финансирана чрез парични преводи от чужбина и чрез местна престъпна дейност. Тя е полага много усилия, за да прикрие дейността си и да не бъде разкрита от полицията.По време на претърсване на скривалището на терористите, спецслужбите откриват автоматични огнестрелни оръжия, пари, комуникационни устройства с доклади за подготовката на терористични атаки, както и чертежи за импровизирани бомби.", "date": "2018.10.26", "title": "Руските спецслужби удариха клетка на ДАЕШ, готвила терор в Москва"}
{"url": "https://news.bg/regions/remont-na-patya-sofiya-pernik-ogranichava-dvizhenieto.html", "text": "От утре - 27 октомври, започва ремонтът на още един участък от път I-1 София - Перник. Става въпрос за 900-метровата отсечка от гара Владая до разклона за Горно Драгичево. Трафикът по пътя София-Перник няма да е ограничен.От вчера се ремонтира 600-метровият участък от четирилентовото платно при местността Черния кос до входа на с. Владая. В момента във всяка посока има по една лента за движение.Също по една лента във всяка посока на движение ще има през почивните дни в участъка от гара Владая до разклона за Горно Драгичево, а от понеделник -29 октомври, до четвъртък - 1 ноември, трафикът ще се осъществява двупосочно в едно платно и ще се регулира със светофарна уредба.От 21 ч. на 2 ноември до 5 ч. сутринта на 3 ноември движението по път I-1 София - Перник ще бъде изцяло ограничено, а трафикът ще бъде насочен по АМ \"Люлин\".От Агенция \"Пътна инфраструктура\" се извиняват на шофьорите за причиненото неудобство. ", "date": "2018.10.26", "title": "Ремонт на пътя София-Перник ограничава движението"}
{"url": "https://news.bg/world/arestuvaha-zapodozryan-za-bombite-v-sasht.html", "text": "Федералните власти на САЩ арестуваха мъж във връзка с изпратените по пощата самоделни бомби, съобщава Си Ен Ен.Американската медия се позовава на множество източници от правораздавателните служби. Правосъдното министерство потвърди новината.Арестът е извършен в Южна Флорида.По-късно Министерството на правосъдието ще разкрие подробности на пресконференция. Тя ще се състои около 21,30 часа местно време. До момента Колети с тръбни бомби получиха бившият президент Барак Обама, бившият държавен секретар Хилари Клинтън, бившият главен прокурор Ерик Холдър, милиардерът Джордж Сорос, бившият вицепрезидент Джо Байдън, конгресменът Максин Уотърс, бившият директор на националното разузнаване Джеймс Клапър, сенатор Кори Букър, Си Ен Ен и други.Междувременно президентът на САЩ Доналд Тръмп заяви, че медийното отразяване на подозрителните пакети, адресирани до високопоставени демократи и критици на държавния глава, е забавило инерцията на кандидатите на Републиканската партия преди изборите за Конгрес, информира \"Ройтерс\"., написа Тръмп в \"Туитър\" и призова републиканците да гласуват на изборите.", "date": "2018.10.26", "title": "Арестуваха заподозрян за бомбите в САЩ"}
{"url": "https://news.bg/politics/aikb-uvelichavaneto-na-maksimalniya-osiguritelen-dohod-razshiryava-sivata-ikonomika.html", "text": "Изпълнителният директор на АИКБ Добрин Иванов смята, че с увеличаване на максималния осигурителен доход от 2600 на 3000 лева ще се увеличи сивата икономика и ще доведе до отлив на висококвалифицирани кадри. Позицията му е публикувана във Фейсбук.Според Иванов, увеличението ще засегне най-високодоходната група. Това са ръководители, мениджъри, инженери, архитекти, финансисти и 100 % от заетите в IT сектора. Общо малко над 148 000 души. Техният труд е с най-голяма добавена стойност, които носят голяма отговорност и вземат важни решения.Изчисленията са - 400 лв. осигурителен доход х 32.30% = 129.20 лв. От тях 77,52 лв. ще плати работодателят, а 51.68 лв. - работникът.От финансовото министерство са сметнали, че ефектът за работодателя ще е 69,77 лв., защото този разход ще намали облагаемата печалба на бизнеса и съответно ще намали дължимия корпоративен данък. Ами тези, които са на загуба, пита Иванов. При изчисленията от ведомството на Горанов изваждат и 5% данък при евентуално разпределение на тази печалба и тогава бизнесът губи само 66.29 лв.Според изчисленията на министерството работникът ще плаща 51.68 лв. повече осигурителни вноски. Това му намалява данъчната основа за облагане по ЗДДФЛ и реално ще получи само 46,51 лв. по-малко, но пък 20 лв. ще отидат в личната му сметка в ДЗПО. Срещу по-големия осигурителен доход ще има по-големи осигурителни права, заявяват от МФ.Изпълнителният директор на АИКБ изтъква, че повишените осигуровки са от 1 работник на месец, но за цялата година и за цялата икономика са 148 000 х 12 х 129.20 = 227 683 200 лв. от работник \"Изведнъж започваме да говорим за милиони и то 230 млн. лв., които държавата взема от работодателите и най-работливите българи\", изтъква Иванов.На микрониво за една фирма с 49 работника, както се води малко предприятие разходите са следните: 49 х 12 х 66.29 = 38 978,52 лв. Иванов обобщава изчисленията си - \"повече разходи, по-малко печалба, по-малко инвестиции\".\"39 000 (лева - б.р.) са много пари, за голяма част от малките предприятия, които пък са 95 % от всички, за 70% от тях това е годишната им печалба\", пише Иванов.Ако бъде одобрено предложението може ИТ компании да се изместят в Сърбия и Македония, където получават облекчения, а не утежнения. Второто притеснение на директора на Асоциацията на индустриалния капитал е, че така ще се увеличи сивата икономика в трудовите правоотношения, защото от тези 148 000 души, 20 000 са ИТ специалисти. Другите трудно ще отидат да работят в Сърбия и Македония, защото работата им е свързана с България.Иванов описва как подобно преминаване \"на сиво\" може да стане по легален начин - ще направят ЕООД с капитал 2 лв., ще сключат с бившия си работодател договор за услуга, която ще бъде извършена от ЕООД-то им. В края на месеца вместо заплата ще фактурират услугата си и ще получават възнаграждението бруто без удържани данъци и осигуровки. В ЕООД-то си ще се осигуряват като самоосигуряващи се лица върху минимален осигурителен доход - 560 лв. И накрая ще платят само 10% корпоративен данък и ако решат и са в настроение ще дадат на държавата още 5% данък дивидент.Осигурителната система, вместо да вземе от тези хора по 129,20 на месец на човек, може да загуби (3000 - 560) х 32.30% = 788,12 лв., прогнозира Иванов и дипломатично пита дали сумата да бъде умножена по 12 и след това - по 148 000. \"Тогава милионите ще станат милиарди\", пише Иванов.Директорът на АИКБ оборва мнението на Ваня Григорова от КТ \"Подкрепа\", която изтъква, че максималният осигурителен доход не е обвързан с минималната работна заплата (МРЗ) според плоския данък с увеличението на МРЗ сега вече трябва да е 5600. \"Даже не трябва да има максимален осигурителен доход, а осигуровки да се дължат върху целия брутен доход\", цитира Григорова директорът на АИКБ и припомня, че максималният осигурителен доход беше обвързан с МРЗ до 2007 г. Тогава минималната заплата беше 180 лв., а максималният осигурителен доход - 1800 лв.Според Иванов причината за прекъсване на връзката между МРЗ и максималния осигурителен доход е че не може МРЗ да е база за определяне на максималния осигурителен доход. Причината - МРЗ се определя административно и е инструмент за правене на политика по доходите. Максималният осигурителен доход определя тавана на пенсиите, който пък предпазва пенсионната и осигурителна система от финансов колапс и от фалит, аргументира се Иванов.Той описва проблема в солидарната осигурителна система и опита за осигуряване на справедливост с висококвалифициран специалист, който работи по 12 часа, в почивните дни, понякога и през нощта и получава 10 000 лв. месечно възнаграждение. Ако доживее до пенсия, ще се надява да взема 4000 лв., което е 40% заместващ доход. Условието да я получава е, че трябва да има приемници - работници, които внасят осигуровки в НОИ.По сегашните правила той може да получава най-много 1200 лева пенсия, защото: \"пари няма и трябва да отидат и при другия, който ще опиша по-долу. Другият е нискообразован маргинал, разбрал се с работодателя си да се води и осигурява на МРЗ на 4 часа (за да му се признава за трудов стаж), т.е. внася осигуровки върху 280 лв. При 40% заместващ доход ще трябва да получава 112 лв. пенсия. Това е справедливо, но ще получава 220 лв., това е минималната пенсия за 2019 г.\".Изводът, според Иванов, е, когато пенсионните осигуровки не отиват в индивидуална партида на осигурения, а в общ солидарен фонд, за да има все пак някаква социална справедливост, винаги се използва ограничението на максималния осигурителен доход, обосновава се изпълнителният директор на АИКБ.Ако вноските са по индивидуални партиди, всеки ще получава под формата на пенсия това, което е събрал по сметката си и тогава не е нужно законът да го ограничава колко да внася. Впрочем, това е логиката и тези възможности осигуряват задължителното и доброволното допълнително пенсионно осигуряване на сегашния пенсионен модел.Според Иванов справедливото разпределение на размера на максималния осигурителен доход не трябва да е обвързан с МРЗ, защото тя се определя административно. Според него е възможно да бъде среден осигурителен доход. Мотивът му е, че показателят средномесечен осигурителен доход участва при определянето размера на пенсиите за осигурителен стаж и възраст, изчислени от осигурителен доход, т.е. пряко е влиянието му върху размера на пенсиите.Средният осигурителен доход е осреднена стойност на осигурителните доходи на всички осигурени лица. Той се изчислява от НОИ за всеки месец и за цялата година.Последният изчислен средномесечен осигурителен доход е за месец август и е 861.52 лв.Според Иванов е справедливо максималният осигурителен доход да се определя като средномесечен осигурителен доход и да се умножи по определен коефициент, защото нека тези, които са най-работливи, производителни, висококвалифицирани и \"на светло\", да се сравняват не с най-мързеливите, нискоквалифицирани и \"на тъмно\", а със осреднената стойност на осигурителния доход за страната, със средностатистическия работещ.За справка, това е механизмът за определяне на максималния осигурителен доход в Германия - средномесечният осигурителен доход се умножава с определен коефициент, който е константа, не се променя.Той дава пример с Германия, където коефициентът е 2.1. \"Ако приложим германския коефициент към българския средномесечен осигурителен доход, то максималният осигурителен доход в България трябва да е - 861.52 х 2.1 = 1809,19 лв.\", изчислява Иванов.", "date": "2018.10.26", "title": "АИКБ: Увеличаването на максималния осигурителен доход разширява сивата икономика"}
{"url": "https://news.bg/int-politics/salvini-vizhda-bezmislitsi-ot-bryuksel-v-zabelezhkite-za-omraza-kam-romi.html", "text": "Италианският министър на вътрешните работи Матео Салвини обясни, че коментарите, направени от еврокомисаря Вера Йоурова относно \"насаждането на омраза срещу ромите\", са \"глупости\", съобщава \"Политико\".\"Защо не дойде дамата да посети ромски лагер в Рим или Милано и да види оръжията, незаконността, експлоатираните деца и откраднатите стоки и тогава тя може и да се събуди и да си промени мнението\", коментира Салвини в Рим.Нейните забележки са \"отново безсмислици от Брюксел. Аз искам правила и ред\", допълва той, цитиран от АНСА.Йоурова, която е комисар по правосъдие, потребители и равенството между половете, коментира от Брюксел, че е \"загрижена\", че някои хора в Италия си \"играят с огън\" по отношение на речта на омразата срещу ромите.\"В миналото сме виждали такива определения за някои представители на обществото\", обясни тя.\"В някои нацистки документи те пишеха, че това са гърла, безсмислени за хранене. Това са странни дни, които припомнят едно тъмно минало. Ако не помним урока, това може да се случи отново. Ето защо е необходимо да се борим с речта на омразата с дела, предупреждения и диалог\", допълни еврокомисарят.По-рано тази година Салвини предизвика възмущение, като обяви, че , но \"за съжаление ще трябва да задържим италианците, защото не можем да ги изгоним\", обясни тогава той.", "date": "2018.10.26", "title": "Салвини вижда безмислици от Брюксел в забележките за омраза към роми"}
{"url": "https://news.bg/regions/220-novi-elektronni-tabla-za-stolichniya-gradski-transport.html", "text": "220 нови електронни информационни табла се монтират на спирките на столичния градски транспорт.Таблата ще се монтират на спирките, където старите табла са силно корозирали в основата си, и там, където такива липсват. Това заяви пред журналисти заместник-кметът по транспорта на Столична община Евгени Крусев, който присъства на монтирането на първото от новите табла.\"Основното, на което наблягаме, е да монтираме табла там, където няма такива, като сме се водили от това къде се качват и слизат повече хора, къде има по-голям пътникопоток\", обясни Крусев.Той обясни, че общата стойност на инвестицията е около 1 милион лева с ДДС, като това е част от проекта за интегриран столичен градски транспорт фаза 2.Цената на едно табло е малко под 5 хиляди лева, като в това число влиза и монтажът, окабеляването, настройката и други.\"С тези нови 220 табла на практика общо електронните табла в столицата стават около 1 250 табла. По този начин обхващаме на практика всички спирки, където има голям пътникопоток\", посочи още зам-кметът.По думите на Крусев новите табла са снабдени със СИМ карта с 4G интернет и модем, така че да имат реална връзка с центъра за управление на трафика на градския транспорт и съответно с диспечерския център на градската мобилност.Основното предимство на новите табла спрямо старите е, че освен пристигането на съответната линия, при тях диспечерът може да изписва съобщения и информация за пътниците, която да им бъде от полза при планиране на тяхното пътуване, например ако има затворени улици или булеварди, аварии, протести и други.До началото на декември всички табла ще бъдат монтирани, увери Крусев.", "date": "2018.10.26", "title": "220 нови електронни табла за столичния градски транспорт"}
{"url": "https://news.bg/politics/barekov-dava-valeri-simeonov-na-sada-v-strasburg.html", "text": "Лидерът на ПП \"Презареди БГ\" и евродепутат Николай Бареков сезира Европейския съд за правата на човека (ЕСПЧ) и прокуратурата за престъпни действия спрямо Конституцията и няколко основни конвенции, извършени от вицепремиера Валери Симеонов. Това съобщиха от пресцентъра на \"Презареди БГ\".Бареков е изпратил сигнал до ЕСПЧ, в който описва действията на вицепремиера Валери Симеонов от последната седмица. В сигнала евродепутатът моли да бъде извършена надлежна проверка по случая.От пресслужбата на партията на Бареков уточняват и че документът е адресиран още до министър-председателя Бойко Борисов, главния прокурор Сотир Цацаров и до директора на Национална следствена служба Борислав Сарафов.Според сигнала на Бареков Симеонов е нарушил редица национални, европейски и международни правни норми.\"\", пише в документа Бареков.Според сигнала Симеонов също така нарушил и основни конституционни норми.\"\", допълва още Бареков.В сигнала, предоставен от пресслужбата на ПП \"Презареди БГ\", се посочва още, че Бареков споделял обществени съмнения за това, че на територията на Министерски съвет Симеонов внася и употребява психотропни и упойващи вещества.\"\", пише още в сигнала на евродепутата до ЕСПЧ и родните институции.", "date": "2018.10.26", "title": "Бареков дава Валери Симеонов на съда в Страсбург"}
{"url": "https://news.bg/economics/vtori-sluchay-na-afrikanska-chuma-po-gliganite-kray-kaynardzha.html", "text": "Втори случай на Африканска чума при дива свиня е открит край Кайнарджа, област Силистра. Дивото прасе с необичайно поведение бе открито и отстреляно на 24 октомври 2018 г. в близост до оградата за глигани с Румъния. Пробите, изследвани в референтна лаборатория в София, са потвърдили наличие на вируса на Африканска чума по свинете (АЧС), съобщиха от БАБХ.Припомняме, ден преди да бъде отстреляно второто прасе, на 23 октомври румънски глиган се опитал да внесе Африканска чума у нас като се устремил към защитната ограда, изградена специално за диви прасета.От Агенцията са започнали прилагането на всички мерки, за да ликвидират заболяването още при първия случай в района. От Агенцията ще направят постоянни клинични прегледи за Африканска чума при домашни свине и ще се вземат проби от всички умрели или показващи клинични признаци диви и домашни свине. Прегледите са по Програмата за профилактика и надзор на болестта АЧС в България, уточниха от БАБХ.От БАБХ призовават гражданите да сигнализират за мъртви животни или животни с нетипично поведение в съответните ветеринарномедицински служби и областните структури на БАБХ по места. Подробности за Африканската чума по свинете може да бъдат открити на: https://bit.ly/2qd0JBn", "date": "2018.10.26", "title": "Втори случай на Африканска чума по глиганите край Кайнарджа"}
{"url": "https://news.bg/regions/pozhar-v-sklad-za-skrap-v-stolipinovo.html", "text": "Пожар възникна в склад за скрап в пловдивския квартал \"Столипиново\", информира bTV.Към мястото на инцидента са изпратени 4 екипа на пожарната в областния град.Сигналът за пожара е подаден малко след 17 часа. Първоначално към мястото е изпратена една кола на пожарната, защото сигналът бил неясен - че нещо гори. При пристигането на мястото обаче огнеборците установили, че пожарът е мащабен. Тогава те повикали още екипи.Огнеборците успели да овладеят пожара за час и няма опасност бедствието да се разпространи. Вследствие на пожара обаче половината квартал е бил задимен.Няма данни за пострадали хора.Засега причината за възникването на огнената стихия не е ясна. Според собствениците на помещението вътре имало скрап.", "date": "2018.10.26", "title": "Пожар в склад за скрап в \"Столипиново\""}
{"url": "https://news.bg/crime/porachitelyat-na-palezha-na-doma-na-fotoreportera-v-burgas-ostava-v-aresta.html", "text": "Бургаската районна прокуратура обвини двама души за извършване на палеж на апартамент на бургаски фоторепортер, съобщиха от прокуратурата.Петър Биберов и Р.Я. са обвинени за палеж. Инцидентът станал на 14 октомври 2018 г. около 03:25 часа. Петър Б. като подбудител умишлено склонил Р.Я. (извършител) да запали чуждо имущество на значителна стойност, пише прокуратурата. Петър Б. остана в ареста.Палежът е бил насочен към апартамента на фоторепортера Борислав Пенков. При пожара е изгорено и електрическо табло с 27 броя електромери, и прекъсвачи. Към момента не е изчислена стойността на щетите.Административният ръководител на Апелативна прокуратура Любомир Петров съобщи, че Петър Биберов е арестуван до 48 часа и Районна прокуратура - Бургас вече е внесла в съда искане за постоянен арест към него. Петър Б. е няколкократно осъждан, включително като ръководител на организирана престъпна група (ОПГ). Мотивът за искането за постоянен арест е - палеж, увреждане на чуждо имущество и за нанасяне на лека телесна повреда срещу пострадалия от палежа Борислав Пенков.33-годишния бургазлия Р.Я. е с повдигнато обвинение за фактическото извършителство на палежа, като към момента се укрива от органите на МВР. Р.Я. също има предходни осъждания, основно за кражби, уточни шефът на Апелативната прокуратура. Ако бъде открит и към него ще има искане за постоянен арест.Според закона, двамата могат да получат между 1 до 8 години, но ако е имало опасност за живота на фоторепортера или ако пожарът е можел да се разпространи, двамата могат да получат от 3 до 10 години затвор.\"Посегателство срещу журналисти или полицаи е пряко посегателство срещу най-ценните принципи на едно демократично общество\", каза Петров.Шефът на полицията в Бургас Калоян Калоянов отбеляза, че двамата обвиняеми имат близки отношения помежду си. Не бива да се забравя, че в този жилищен вход освен г-н Пенков живеят деца и възрастни хора. Очевидно присъдите, които обвиняемият е получил във времето не са осъществили своята превъзпитателна функция спрямо него, каза полицаят на Бургас.Работата по случая продължава, като има реална възможност да бъде задържан още поне един човек.", "date": "2018.10.26", "title": "Поръчителят на палежа на дома на фоторепортера в Бургас остава в ареста"}
{"url": "https://news.bg/society/maykite-nyama-da-sprat-s-protestite-dokato-simeonov-e-vitsepremier.html", "text": "Протестът на майките на деца с увреждания и техните симпатизанти прерасна в шествие, предаде БНР.Шествието на протестиращите премина по булевард \"Цар Освободител\". Майките стигнаха пред централата на партията на Симеонов НФСБ на улица \"Раковски\" 134.Улицата е блокирана, преминаването на превозни средства е напълно спряно.Протестиращите са категорични - няма да спрат, докато Валери Симеонов не подаде оставка като вицепремиер.\"Днес законите минаха първо четене. Под натиск стават нещата. Нека да не се отказваме. Нека да покажем, че под натиск искаме да махнат Валери Симеонов. Нека всяка вечер да сме тук\", призовават протестиращи.Хората скандират: \"Валери - затвор\", \"Оставка\" и \"Позор\".Очаква се майките да се върнат пред сградата на МС.Припомняме, това е протест номер 5 на майките на деца с увреждания и граждани, които ги подкрепят в искането им за оставката на Симеонов.Недоволстващите не приемат , което той поднесе в сряда по настояване на коалиционния съвет.", "date": "2018.10.26", "title": "Майките няма да спрат с протестите, докато Симеонов е вицепремиер"}
{"url": "https://news.bg/finance/bnb-ofitsializira-vlivaneto-na-tb-viktoriya-v-investbank.html", "text": "Управителният съвет на Българската народна банка (БНБ) разреши преобразуването на Търговска банка \"Виктория\" ЕАД, чрез вливане в \"Инвестбанк\" АД.Решението е взето на днешното заседание на УС на БНБ, информираха от пресслужбата на БНБ.\"Инвестбанк\" АД ще стане универсален правоприемник на всички права и задължения, включени в имуществото на Търговска банка \"Виктория\" ЕАД, от момента на вписване на вливането в Търговския регистър и регистъра на юридическите лица с нестопанска цел.", "date": "2018.10.26", "title": "БНБ официализира вливането на ТБ \"Виктория\" в \"Инвестбанк\""}
{"url": "https://news.bg/regions/zadrastvaniya-na-am-trakiya.html", "text": "На АМ \"Тракия\" са се образували големи колони от автомобили в посока Пловдив, информира \"Фокус\".В участъка от 34 до 38 километър от автомагистралата колите се движат изключително бавно - със скорост около 30 км/ч.Причината за задръстването са ремонтни дейности, заради които движението се извършва двупосочно в платното в посока Пловдив.", "date": "2018.10.26", "title": "Задръствания на АМ \"Тракия\""}
{"url": "https://news.bg/world/podozritelen-paket-evakuira-vanshnoto-ministerstvo-na-gartsiya.html", "text": "Гръцката полиция евакуира Министерството на външните работи заради подозрителен пакет, обявиха представители на силите на реда, цитирани от \"Ройтерс\".Екип от сапьори е на път към сградата.Открит е подозрителен пакет, каза полицейски източник пред осведомителната агенция и допълни, че е изпратен по пощата.Сградата на ведомството е в центъра на Атина, срещу гръцкия парламент.Често в Гърция са атакувани правителствени и бизнес сгради, както и полицейски участъци и партийни централи. Балканската държава има дълга история на политическо насилие.Според \"Катимерини\" около 70 служители чакат пред външното министерство.", "date": "2018.10.26", "title": "Подозрителен пакет евакуира външното министерство на Гърция"}
{"url": "https://news.bg/politics/za-dps-darzhavata-e-v-palen-blokazh.html", "text": "Пълен блокаж на властта видя ДПС. Намираме се в ситуация на политически блокаж. Това обяви лидерът Мустафа Карадайъ след заседанието на Централния съвет на партията. Според него популисткото управление на страната е цинично, брутално и позор.Участието на националистите във властта нанася огромни щети на демокрацията, ерозира държавността и подкопава дори крехкото доверие на гражданите в институции, отсече Карадайъ. Днес на власт са езикът на омразата, ксенофобията, расизмът, недоволен е той.Според партията основната вина за всичко това е на ГЕРБ. Налице е отдалечаване от хората и нерешаване на техните проблеми, каза още той. Задълбочавали се социалните неравенства и липсата на справедливост. Това изисквало спешни действия.Непрекъснатите скандали в управляващото мнозинство поставят страната пред риск, заяви още Карадайъ. Според ДПС несъобразяването с европейските ценности поставя под въпрос евроатлантическата ориентация на страната.Липсва диалог и координация между институциите, критикува още Мустафа Карадайъ.", "date": "2018.10.26", "title": "За ДПС държавата е в пълен блокаж"}
{"url": "https://news.bg/int-politics/makron-nedovolen-ot-pridobivaneto-na-f-35-ot-belgiya-bilo-protiv-interesite-na-es.html", "text": "Президентът на Франция Еманюел Макрон обяви, че съжалява за решението на Белгия да избере американските стелт изтребители Ф-35 пред европейските самолети \"Юрофайтър Тайфун\", съобщава \"Ройтерс\".\"Това решение е резултат от процес, който много уважавам и който беше свързан с политически ограничения, специфични за Белгия, които не е моя работа да коментирам, но стратегически това противоречи на европейските интереси\", изтъкна Макрон по време на съвместна пресконференция с президента на Словакия Андрей Кишка.\"От моя страна, аз съжалявам за избора, който беше направен\", коментира френският държавен глава.Вчера Белгия обяви решението си да придобие самолети от американския военнопромишлен гигант \"Локхийд Мартин\", с които да замени остарялата си флотилия от Ф-16 в сделка за 4 млрд. евро, изтъквайки, че решението е взето заради цената.Решението на Белгия е поражение за Великобритания, Германия, Италия и Испания, които стоят зад програмата \"Юрофайтър\", а също така означава отхвърляне на неофициалната френска оферта за продажба на Белгия на френския изтребител \"Рафал\".", "date": "2018.10.26", "title": "Макрон недоволен от придобиването на Ф-35 от Белгия, било против интересите на ЕС"}
{"url": "https://news.bg/disasters/nyama-danni-za-postradali-balgari-pri-zemetresenieto-kray-o-zakintos.html", "text": "Към този момент няма данни за пострадали граждани, включително и български, при , в близост до гръцкия остров Закинтос.От Министерството на външните работи (МВнР) информират, че в посолството ни в Атина не са постъпвали и сигнали от наши сънародници с искане за съдействие.По данни на сеизмологичния институт на Гърция трусът е бил с магнитуд от 6.4 по скалата на Рихтер. Земетресението е регистрирано в 01.54 ч. с епицентър 44 километра южно-югозападно от остров Закинтос.Вследствие на земетресението .Към момента фериботните линии от и към Закинтос функционират съгласно разписанията. Електричеството е било спряно, но постепенно се възстановява.По оценка на сеизмолози е имало и вторични трусове с магнитуд между 5.8 и 6.1 по скалата на Рихтер.При необходимост българските граждани могат да се свържат с посолството на Република България в Атина на следния мобилен телефон за спешни случаи: +30 693 70 96 220.Припомняме, преди седмица, на 18 октомври, . То беше с магнитуд от 4.2 по скалата на Рихтер, на 55 километра югозападно от бреговете на остров Закинтос.", "date": "2018.10.26", "title": "Няма данни за пострадали българи при земетресението край о. Закинтос"}
{"url": "https://news.bg/bulgaria/kola-blasna-dete-na-am-trakiya.html", "text": "7-годишно дете е пострадало при катастрофа на АМ \"Тракия\", съобщиха от БНР. Инцидентът е станал в района на бензиностанция на аутобана.Автобус с ученици, който пътувал от Самоков за Копривщица, отбил за почивка край пътя. Когато шофьорът отворил вратите, детето излязло навън и притичало пред спрелия автобус, без да се огледа. Тогава обаче първокласникът бил блъснат от лек автомобил, шофиран от 45-годишна софиянка.Пострадалото дете е откарано с линейка до МБАЛ - Пазарджик. То е с черепно-мозъчна травма и фрактура на крака, но без опасност за живота.Разследването по случая продължава.", "date": "2018.10.26", "title": "Кола блъсна дете на АМ \"Тракия\""}
{"url": "https://news.bg/world/turtsiya-osadi-germanets-na-6-g-i-tri-mesetsa-zatvor-za-terorizam.html", "text": "Турция осъди германски гражданин на 6 г. и три месеца затвор по обвинения в тероризъм, съобщава ДПА, позовавайки се на адвоката на осъдения.Германецът е задържан в Турция от март.Съдът в югоизточния турски град Шърнак отделно осъди 29-годишния Патрик К. на една година и осем месеца затвор за навлизане във военна зона, според адвоката му Хюсеин Билджи. Тази присъда обаче е условна, добави адвокатът и поясни, че те ще обжалват решението.Вторият процес се е провел за по-малко от час.Днешната присъда съвпадна с визита на германския икономически министър Петер Алтмайер в Турция.През миналата година няколко ареста на германски граждани в Турция доведоха до криза между Берлин и Анкара.Патрик К. беше арестуван на турско-сирийската граница. Семейството на осъдения твърди, че той е посетил този регион заради алпийско катерене. Но турските власти обвиниха германеца, че е член на кюрдска групировка. Германското външно министерство обяви, цитирано от \"Ройтерс\", че ще предостави консулски услуги на осъдения германец за членство в терористична организация.В момента в Турция са задържани петима германци по политически причини, обяви говорителят на ведомството.", "date": "2018.10.26", "title": "Турция осъди германец на 6 г. и три месеца затвор за тероризъм"}
{"url": "https://news.bg/finance/bsk-vidya-izboren-nyuans-v-byudzhet-2019.html", "text": "От Българската стопанска камара (БСК) не подкрепят внесените за обсъждане в Тристранката проектобюджети. Работодателите не одобряват проектобюджета на страната, на Държавното обществено осигуряване (ДОО) и на Националната здравноосигурителна каса (НЗОК).Мотивите за неодобрението на проектобюджетите е, че в тях липсват стимули за подобряване на инвестиционния климат, необходимост от децентрализация и повече самостоятелност на общинските финанси. Според бизнеса няма и механизми за обществено обсъждане и отчитане на публичните позиции, липсва прозрачност на бюджетния процес, на използваната методология, макроикономически основания и прогнози, включително за ръста на производителността на труда, компенсацията на един нает и др.Безпрецедентно е увеличението на общите разходи по Консолидираната фискална програма (КФП) през 2019 г. спрямо очакваното изпълнение за 2018 г. - над 15%. Увеличението за 2017 спрямо 2016 г. е 6,1% и 2,4% и 4,6% съответно през 2020 и 2021 г., пишат от БСК. Според тях това е свързано с предстоящи избори.\"Сериозният ръст през 2019 г. на редица ключови макроикономически показатели, като потребление, инвестиции, внос, компенсация на един нает и др., очевидно отразява еднократната бюджетна експанзия във връзка с предстоящите избори\", се казва в становището на БСК.От Камарата настояват по-голямата част от предвиденото увеличение на заплатите в бюджетния сектор да отиде за работещите в общинското здравеопазване. По този начин да се ограничи изтичането на квалифицирани кадри.От БСК не са съгласни с увеличаването на минималната работна заплата, което се отразява на увеличаването на минималните осигурителни доходи. Работодателите се противопоставят и на намеренията за промени в основни параметри на пенсионноосигурителната система. Мотивът им е, че те се правят без експертиза.Същевременно от БСК смятат, че се бавят промените в пенсионноосигурителната система, включително и тези за медицинската експертиза, която преценява работоспособността и уврежданията. Те акцентират и за ограничаване на злоупотребите с болничните във връзка с бюджета на Държавното обществено осигуряване (ДОО).За бюджета на Здравната каса (НЗОК) от Стопанската камара смятат, че са ограничени възможностите за увеличаване на приходите в Касата през 2019 г. \"Не се очаква значително нарастване на публичните средства за здравеопазване през тази и следващите години. Публичните разходи за здравеопазване като дял от БВП продължават да са в диапазона около 4.6 на сто, при средно за страните от ЕС - 11%\", пишат от БСК.Според бизнеса, малкото пари за здравеопазване са фактор за постоянно влошаване на качеството на обслужване и за намаляване възможностите за оказване на адекватна медицинска помощ. Критично е положението с наличието на медицинския персонал.\"Отново са заложени диспропорции между вноските, които държавата прави за осигуряваните от нея лица, и разходите за тяхното здравно осигуряване\", се казва в становището и се уточнява, че за 2019 г.. вноската от държавата за едно лице ще е около 24 лв. при средна вноска от бизнеса 77,8 лв.Според работодателите е надценена прогнозата за събираемостта на осигурителните вноски. В същото време, не се предвиждат мерки, с които да се промени подходът към лицата, които не правят здравни вноски. \"Държавата продължава да не покрива разходите за медицинското обслужване лицата, които не правят здравни вноски, поради което лечението на този голям контингент е за сметка на здравноосигурените лица и води до натрупване на дефицити\", алармира БСК.От Стопанската камара посочиха като недостатък в проектобюджета на Здравната каса липсата на увеличение на средствата за извънболнична помощ. За профилактика и превенция на заболяванията се отделят едва 12% от бюджета при средно за ЕС около 20-25%. В същото време, делът на средствата за болнична помощ е почти 50% при средно за ЕС около 30%. Едновремено с това, не са изяснени редът и източникът за погасяване на задълженията на болниците (около 500 млн. лв.), които в голямата си част са държавни и общински. Има реална опасност погасяването на задълженията да е за сметка на предвидените пари за болнична помощ, което допълнително ще дебалансира бюджета на системата.Състоянието на общинските болници е изключително тревожно - голямата част от тях са пред фалит, а липсват мерки за запазването им като система, която пряко обслужва повече от 2 млн. души, главно с ниски доходи и възможности, алармират от БСК.Разходите за лекарства достигат до 30% от бюджета, при средно равнище за страните от ЕС 15-18%. Отново се предвижда ръст на лекарствата за злокачествени заболявания, които достигат до 385 млн. лв., а това е около 8% от бюджета на касата\", се казва още в становището на БСК.От стопанската камара са недоволни, че точно чрез преходни и заключителни разпоредби на закона да се правят радикални промени в други закони, които преформатират системата по един непрозрачен и неподкрепен от заинтересованите страни начин. Промените са направени без оценка на въздействието.Подобно мнение - за предизборен нюанс в разчетите на Бюджет 2019, изказа по-рано и бившият финансов министър Петър Чобанов.", "date": "2018.10.26", "title": "БСК видя изборен нюанс в Бюджет 2019"}
{"url": "https://news.bg/world/shestima-zaginali-pri-golemi-navodneniya-v-yuzhna-rusiya.html", "text": "Шестима души, включително възрастен мъж и жена, са загинали при наводнения в Южна Русия, обявиха властите, цитирани от АФП.Спасителни екипи срещат затруднения при доставянето на храна и вода на засегнатите.Наводненията засегнаха части от Краснодар, включително и около черноморския курортен град Сочи, където Москва беше домакин на Зимните олимпийски игри през 2014 г.Руските власти обявиха, че са открили телата на шестима души, включително 81-годишен мъж и 71-годишна жена, които са се удавили в домовете си. Двама души са хоспитализирани. 67-годишна жена е изчезнала.Повече от 2 300 жилища са наводнени в региона. Природното бедствие е предизвикало разлив на петрол. 31 влака са спрени заради поражения по инфраструктурата.Подобни наводнения през 2012 г. отнеха живота на повече от 150 души около Кримск.", "date": "2018.10.26", "title": "Шестима загинали при големи наводнения в Южна Русия"}
{"url": "https://news.bg/world/mazh-opita-da-otkradne-magna-harta-ot-katedrala-vav-velikobritaniya.html", "text": "45-годишен мъж е бил арестуван по подозрение, че се е опитал да открадне оригинално копие на прочутата \"Магна харта\" от 1215 г. от катедралата в град Солсбъри в южната част на Англия, съобщиха от местната полиция, цитирани от \"Ройтерс\".Алармите са се активирали при снощния опит за кражба, при който е направен опит да се разбие стъклената кутия, съдържаща безценната средновековна реликва.\"Човек, съвпадащ с описанието, дадено от свидетели, е бил арестуван по подозрение за опит за кражба, притежание на нападателно оръжие и криминални щети\", посочиха от полицията в Уилтшър в изявление.Пергаментът, един от само четирите оригинални екземпляра, които все още са оцелели, не е бил повреден при инцидента, добавиха от полицията.Един от най-важните ръкописи в английската история, Магна харта е харта на правата на гражданите, ограничаваща произволната власт на средновековните крале, която освен всичко друго гарантира правото на справедлив съдебен процес.Крал Джон се съгласява да постави печата си върху документа през юни 1215 г. близо до Уиндзор, западно от Лондон като средство за прекратяване на въстанието на бунтовниците лордове. ", "date": "2018.10.26", "title": "Мъж опита да открадне Магна харта от катедрала във Великобритания"}
{"url": "https://news.bg/regions/mazh-zagina-na-tsarigradsko-shose.html", "text": "Мъж е бил блъснат от кола и е загинал на място, съобщиха от МВР-София. Инцидентът е станал днес в 12.00 часа в района на \"Цариградско шосе\" в посока изход София. По първоначални данни мъжът е бил блъснат от лек автомобил, докато е пресичал неправилно. Все още се изяснява самоличността му.На място е извършен оглед, а разпитите на шофьора продължават.Към момента движението е възстановено.По случая е образувано досъдебно производство.", "date": "2018.10.26", "title": "Мъж загина на \"Цариградско шосе\""}
{"url": "https://news.bg/energy/rusiya-potvardi-interesa-si-kam-aets-belene.html", "text": "Министърът на енергетиката на Русия Александър Новак потвърди интереса на Русия да участва в процедура по изграждане на АЕЦ \"Белене\".Новак се срещна с българския министър на енергетиката Теменужка Петкова, която е в Москва за  на Междуправителствената българо-руска комисия за икономическо и научно-техническо сътрудничество, съобщиха от пресцентъра на родното ведомство.Пред руския енергиен министър Петкова е споделила, че българската страна ще разчита на ползотворно сътрудничество с \"Росатом\", който е конструктор на АЕЦ \"Белене\" и производител на оборудването за централата.Освен това двамата министри обсъдили още развитието на двустранните отношения в областта на енергетиката. Те също така са потвърдили съществуващия потенциал за задълбочаването на сътрудничеството в сферата.В рамките на провелото се заседание Петкова се е срещнала и с генералния директор на държавната корпорация за атомна енергия \"Росатом\" г-н Алексей Лихачов. Двамата обсъдили ползотворното сътрудничество между двете страни при реализацията на програмата за удължаване живота на 5 и 6 блок на АЕЦ \"Козлодуй\".В хода на срещата Петкова информира г-н Лихачов за приетото през месец юни решение на НС, че до края на октомври трябва да бъде изготвена процедура за избор на стратегически инвеститор за проекта \"Белене\".По думите на Петкова разработването на процедурата е на финален стадий.Ако парламентът възприеме подготвеният проект, изборът на стратегически инвеститор може да стартира до края на годината.\"Ние ще разгледаме сериозно всякакъв вариант за участие в проекта, определен от българската държава\", заяви Лихачов.", "date": "2018.10.26", "title": "Русия потвърди интереса си към АЕЦ \"Белене\""}
{"url": "https://news.bg/int-politics/kashogi-ne-e-ochakval-da-bade-razpitvan-ili-arestuvan-v-turtsiya.html", "text": "Годеницата на убития саудитски журналист дисидент Джамал Кашоги обяви, че той е предполагал, че саудитските власти няма да го разпитват или арестуват в Турция, въпреки че се е опасявал, че ще се увеличи напрежението, когато е посетил консулството в Истанбул, съобщава \"Ройтерс\".В интервю за турската телевизия \"Хабертюрк\" годеницата Хатидже Дженгиз е заявила, че Кашоги не е искал да отиде в консулството на Саудитска Арабия в Истанбул, в което той влезе на 2 октомври и в което намери смъртта си.", "date": "2018.10.26", "title": "Кашоги не е очаквал да бъде разпитван или арестуван в Турция"}
{"url": "https://news.bg/world/dvanadesetata-bomba-v-sasht-adresirana-do-bivshiya-top-razuznavach-dzheyms-klapar.html", "text": "ФБР съобщи, че подозрителен пакет, адресиран до демократичния сенатор Кори Букър от Ню Джърси, е открит във Флорида. Той е подобен на другите колети с взривни устройства, изпратени през последните дни, съобщава АП.Това е единадесетият пакет с тръбна бомба тази седмица, изпратени на известни критици на президента Доналд Тръмп. Другите бомби бяха адресирани до бившия президент Барак Обама, бившия държавен секретар Хилари Клинтън, бившия главен прокурор Ерик Холдър, милиардера Джордж Сорос, бившия вицепрезидент Джо Байдън, конгресмена Максин Уотърс, Си Ен Ен и други.\"Вашингтон пост\" пише, че дванадесети колет с бомба е адресиран до бившия директор на националното разузнаване Джеймс Клапър в Ню Йорк. Пакетът е открит в Манхатън, няколко улици в Ню Йорк са затворени.Изданието отбелязва, позовавайки се на източник от правораздаването, че пакетът е с адрес до нюзрума на Си Ен Ен, тъй като Клапър често прави анализи за телевизията. Бомбата е открита в сортировъчна база на пощата в американския град.\"Това определено е вътрешен тероризъм, не се съмнявам\", коментира той пред телевизията след откриването на пратката.", "date": "2018.10.26", "title": "Дванадесетата бомба в САЩ адресирана до бившия топ разузнавач Джеймс Клапър"}
{"url": "https://news.bg/crime/zam-predsedatelite-na-vks-i-na-vas-panova-i-dzhelepova-izbrani-za-ks.html", "text": "По един заместник-председател на върховните съдилища бяха избрани за съдии в Конституционния съд на България, съобщиха от ВКС.Това са заместник-председателя на ВКС Павлина Панова и на ВАС - Надежда Джелепова.Изборът стана на Димитровден - 26 октомври 2018 г., на заседание на Общото събрание на съдиите от Върховния касационен съд (ВКС) и от Върховния административен съд (ВАС). Панова бе одобрена със 104 гласа. За заместника на председателя на ВАС и ръководител на Втора колегия Надежда Джелепова гласуваха 90 магистрати.За съдии в Конституционния съд бяха издигнати кандидатурите на десет съдии от ВКС и от ВАС. След първото проведено гласуване никой от кандидатите не получи повече от половината от гласовете на присъстващите членове на Общото събрание на съдиите. Последва повторен избор с бюлетина, включваща имената на четиримата съдии, получили най-много гласове.На повторния вот гласуваха 172 съдии. Избирателната комисия отчете, че действителните бюлетини са 169. За съдия Павлина Панова (ВКС) имаше 104 гласа, за съдия Надежда Джелепова (ВАС) - 90 гласа, за съдия Емануела Балевска (ВКС) - 63 гласа, за съдия Дария Проданова (ВКС) - 45 гласа.Припомняме, че по-рано президентът Румен Радев номинира проф. Атанас Семов за конституционен съдия.", "date": "2018.10.26", "title": "Зам.-председателите на ВКС и на ВАС - Панова и Джелепова избрани за КС"}
{"url": "https://news.bg/regions/kradtsi-ostaviha-burgas-bez-stantsii-za-preduprezhdenie-ot-navodneniya.html", "text": " Откраднаха част от системата за предупреждение от наводнения на Бургас, за да я продадат, съобщиха от БНР.Бургас е единствената община, която до момента разполага с информационна система за превенция, мониторинг и ранно оповестяване на риска от наводнения. Две от специализираните мониторинговите станции обаче са били откраднати.Те са били разположени на бул. \"Тодор Александров\" до езерото Вая, за да замерват равнището на водата. В четвъртък от Общината забелязват, че станциите не подават сигнал.Проверка на записите на камери в Центъра за градско видеонаблюдение показва как двама души свалят станциите заедно с таблата, без да прерязват кабелите им, след което ги скриват в храстите.Крадците спират такси на спирката на ул. \"Индустриална\", натоварват станциите и също се качват в колата.Впоследствие са установени регистрационният номер на таксито и адресът, на който са откарани извършителите. Откраднатите станции са открити в дома на единия от тях в блок в к-с \"Изгрев\" и скоро ще бъдат върнати на местата им.Двамата крадци - на 25 и 40 години, са задържани и в момента се разпитват от полицията.До момента е установено, че целта им е била да продадат мониторинговите станции, за които вече са имали клиент.", "date": "2018.10.26", "title": "Крадци оставиха Бургас без станции за предупреждение от наводнения"}
{"url": "https://news.bg/society/alfa-finans-opredelyat-obvineniyata-sreshtu-tyah-za-bezobrazno-deystvie.html", "text": "\"Оценяваме повдигнатите обвинения на членовете на Съвета на директорите на Алфа финанс холдинг като поредно безобразно действие на българската прокуратура, с което грубо се погазва законността в България. То показва, че ролята на институцията \"Прокуратура\" е сведена единствено до инструмент за репресия срещу неудобни на статуквото публични фигури и оказване на натиск върху независимите медии\", пишат в писмо до медиите, цитирано от  от Съвета на директорите на холдинга.\"Повдигнатото обвинение е абсурдно, но то не е ново, а е от лятото на тази година. Самото обвинение е напълно неразбираемо, защото е фактически необосновано и логически несвързано. Единственото възможно обяснение защо се оповестява публично сега е, че председателят на СД на Алфа финанс Иво Прокопиев е съиздател на независимите медии \"Капитал\" и \"Дневник\" и атаката от прокуратурата очевидно е реакция на поредицата разследвания за корупционни сделки, които \"Капитал\" публикува в последните си броеве\", коментират от дружеството.Алфа финанс холдинг обяснява, че \"приватизацията на \"Каолин\" и развитието на фирмата след сделката е една от най-успешните приватизационни истории, което доведе до десетократно разрастване на бизнеса на фирмата и превръщането и в регионален лидер. Самата сделка по приватизация е била обект на множество проверки при които не са установявани никакви нередности. Това е било потвърдено включително и от съда, с влезли в сила съдебни решения\".", "date": "2018.10.26", "title": "Алфа финанс определят обвиненията срещу тях за безобразно действие"}
{"url": "https://news.bg/bulgaria/s-politsiya-pazim-pametnitsite-ot-vandali.html", "text": "Всекидневна полицейска охрана ще има за Паметника на Съветската армия в София. Автомобилен патрул и пешеходни полицаи ще следят за лица с нетипично поведение около монумента, обясни вътрешният министър Младен Маринов на запитване от БСП.Зам.-министърът на вътрешните работи Георг Георгиев заяви в ефира на Нова телевизия, че не бива да се допуска подобни вандалски актове да се използват като платформа за манипулация.За уважение към историята призова Борис Цветков от БСП и допълни, че трябва да пазим културното си наследство.От своя страна общинският съветник Стефан Марков се обяви против охраната единствено на паметниците и уточни, че според него е редно да се следи за сигурността и в парковете около монументите.Ботьо Ботев от ГЕРБ напомни, че общината е осигурила жива охрана за основните паркове в столицата. Той изтъкна че за разлика от 2006 г., когато едва 40 обекта са разполагали с видеонаблюдение, към днешна дата броят им е нараснал на 350. Обясни, че има и кампания \"Да изчистим омразата от улицата на София\", която цели да се премахнат рисунките и графитите от паметниците.", "date": "2018.10.26", "title": "С полиция пазим паметниците от вандали"}
{"url": "https://news.bg/world/miliarderite-po-sveta-stanaha-s-20-po-bogati-prez-2017-g.html", "text": "Милиардерите по света направиха повече пари през 2017 г. в сравнение с всяка друга година. Най-богатите хора на Земята увеличиха богатството си с 1/5 до 8,9 трилиона долара, показва доклад на швейцарската банка UBS, цитиран от \"Гардиън\".Състоянието на най-богатите хора е нараснало с много по-бързо темпо в сравнение с това през XX век, когато фамилии като Ротшилд, Рокфелер и Вандербилт контролираха по-голяма част от парите в света.В изследването на UBS и одиторската компания PwC се отбелязва, че има толкова много пари в ръцете на ултрабогатите, че е създадена нова вълна от богати и влиятелни фамилии.Общо състоянието на 2 158-те милиардера в света е нараснало с 1,4 трилиона долара през миналата година - повече от БВП на Испания или Австралия, тъй като борсите са помогнали на богатите да постигнат \"най-големия абсолютен растеж в историята\".Повече от 40 от 179 нови милиардера през миналата година са наследили богатството. Авторите на изследването очакват допълнителни 3,4 трилиона долара да бъдат предадени през следващите 20 г.Започна прехвърлянето на голямо богатство. През последните пет години наследените суми са нараснали средно със 17% на година, за да достигнат 117 милиарда долара през 2017 г. Само през посочената година 44 души са наследили повече от 1 милиард долара всеки, пояснява се в изследването.Сметката е проста. Има 701 милиардера на възраст 70 г., чието богатство ще бъде наследено или ще бъде дарено през следващите 20 г. 30-те най-богати на възраст над 70 г. държат повече от 1 трилион долара, допълва се още.. Той имаше състояние от 3,3 милиарда долара.Според UBS първото поколение забогатява, второто го запазва и третото го прахосва вече не е приложимо. Някои фамилии запазват богатството си 5-6 поколения.Най-богатият човек на планетата е Джеф Безос със своите 146 милиарда долара.Повечето милиардери са в САЩ, но бързо нарастват и в Китай, където всяка седмица се появяват по два милиардера. Преди 12 г. в Китай е имало само 16 милиардера, а днес са 373 или близо 1/5 от всички по света.", "date": "2018.10.26", "title": "Милиардерите по света станаха с 20% по-богати през 2017 г. "}
{"url": "https://news.bg/regions/sklad-za-avtochasti-ukrival-100-kg-tyutyun.html", "text": "Склад за авточасти в Силистра е укривал почти 100 кг. тютюн за наргиле. Това разкриха служители на \"Митнически мобилни групи\", които на 23 октомври са извършили проверка на обекта. Открити са общо 98 пакета с надписи \"Al Fakher\". Тютюнът с тегло 97,5 кг. е бил без български акцизен бандерол.Нелегалната стока е била скрита под дървени плоскости в две от складовите помещения.По случая е образувано досъдебно производство.", "date": "2018.10.26", "title": "Склад за авточасти укривал 100 кг. тютюн"}
{"url": "https://news.bg/politics/borisov-uveri-che-biser-petkov-shte-oglavi-saveta-za-horata-s-uvrezhdaniya.html", "text": "Между първо и второ четене (на Закона за хората с увреждания - б.р.) ще приемат социалният министър Бисер Петков да си отговаря за Съвета (Съвета за хората с увреждания - б.р.). Искахме да е по-високо нивото, за да се върши повече работа. Това заяви премиерът Бойко Борисов след като наблюдава военното учение \"Тракийски меч 2018\" на полигона Ново село.Той коментира и приетите два закона в същото време в парламента Закон за хората с увреждания, както и Закона за личната помощ. \"Видяхте и бюджета - 150 милиона лева допълнително. Това, което сме поели като ангажимент, се прави в срок\", каза още министър-председателят.Запитан за това, че протестите продължават, Борисов отговори: \"В рамките на демокрацията не мога да кажа кой да протестира и кой - не. Това, което сме приели, Министерският съвет и Народното събрание, обещаното е изпълнено в пълен обем, в пъти повече, отколкото по време на управление на БСП\", допълни премиерът Бойко Борисов.Относно наблюдаваното учение Борисов заяви, че страната ни води балансирана политика на мир, на дружба и на сътрудничество на Западните Балкани.\"За първи път в учението \"Тракийски меч\" участват всички страни - САЩ и 9 балкански държави, което показва много добра координация и уеднаквяване на тактическите действия\", каза Бойко Борисов.Многонационалното учение \"Тракийски меч - 2018\" на Силите за специални операции на страните-членки на инициативата В-9 от Югоизточна Европа бяха наблюдавани от командирите на Силите за специални операции, военните аташета на държавите-участнички и посланици.Относно инвестиционните проекти за армията премиерът каза: \"Знаете, че за съжаление м.г. им дадохме пари, бях поел ангажимент за казармата в Црънча, но какво проектираха, какво направиха - накрая върнаха парите в бюджета. Продължава да стои въпроса. Ако новото формирование стане бързо, парите ще им ги дадем директно. Изпълнили сме си обещанието, но казарма няма. Това искам да се поправи - когато се случи\".", "date": "2018.10.26", "title": "Борисов увери, че Бисер Петков ще оглави Съвета за хората с увреждания"}
{"url": "https://news.bg/int-politics/severna-i-yuzhna-koreya-se-razbraha-da-premahnat-11-ohranitelni-posta-po-granitsata.html", "text": "Северна и Южна Корея са се разбрали да демонтират 11 граничарски поста по тяхната силно укрепена граница до ноември и намекнаха за евентуалното премахване на всички тези гранични охранителни постове в близко бъдеще.Споразумението между доскорошните врагове идва, след като висши военни представители от двете страни се срещнаха, за да се разберат за изпълнението на споразумението, постигнато между държавните ръководители на двете страни - южнокорейския президент Мун Дже-ин и севернокорейския вожд Ким Чен-ун на последната им среща.\"Двете страни също така се разбраха да проведат работни преговори за премахването на оставащите охранителни постове въз основа на напредъка при тестовото отстраняване на 11-те гранични поста\", казаха генералите след разговорите, проведени в граничното село Панминчжон.Висшите военни ръководства на двете страни също така са се разбрали за \"ранно\" създаване на съвместен военен комитет, натоварен с изпълнението на споразумението между Мун и Ким за намаляване на напрежението по границата и предотвратяване на случайни сблъсъци.Те също така са потвърдили ангажимента на двете страни да спрат от 1 ноември всички враждебни действия един срещу друг по суша, море и въздух.\"Само доскоро армиите на двете Кореи бяха насочили оръжия едни срещу други по фронтовите линии на конфронтация и конфликти\", изтъкна южнокорейският ген.-майор Ким До-гюн, допълвайки: \"Но аз се чувствам страхотно, тъй като военните са в челните редици на усилията за реализиране на нашата корейска идеология, като подкрепят желанията на нашите ръководители.\"", "date": "2018.10.26", "title": "Северна и Южна Корея се разбраха да премахнат 11 охранителни поста по границата"}
{"url": "https://news.bg/politics/kt-podkrepa-za-byudzhet-2019-povecheto-pari-za-horata-s-uvrezhdaniya-sa-za-smetka-na-nay-nuzhdaeshtite-se.html", "text": "КТ \"Подкрепа\" намира, че политиката по доходите, залегнала в Закона за държавния бюджет 2019, е в правилната посока. Това пише в становището на КТ \"Подкрепа\" относно проекта на правителството за Същевременно обаче синдикатът изразява някои силни възмущения относно проекта на бюджета.Според становището на синдиката продължаващото нарастване на минималната работна заплата, увеличението на заплатите в бюджетния сектор с 10%, както и 20% по-високо заплащане на труда на учителите ще се отрази благотворно не само на личните бюджети на заетите, но ще повиши потреблението и брутния вътрешен продукт (БВП) на България.Тези ефекти можели да се проследят и през настоящата година. Както се посочва в Актуализираната средносрочна бюджетна прогноза за периода 2019-2021 г., растежът на БВП е бил благодарение изцяло на вътрешното търсене, което от своя страна било резултат от повишаването на заплатите и кредитите към домакинствата.В същото време обаче синдикатът подчертава безпокойството си от това, че в бюджета е заложено свиване на преразпределителната функция на държавата. Самоограничаването на приходите и разходите водело до стеснен обхват на държавните мерки, които биха могли да имат ефект върху социално-икономическото състояние на българското общество.\"Това означава запазване на високи нива на неравенство, бедност, затруднен достъп до образователни и здравни услуги\", пише синдикатът.Относно осигурителните системи от КТ \"Подкрепа\" намират за правилно увеличението на максималния осигурителен доход на 3 000 лв., макар че при въвеждането на този таван е било решено той да бъде в размер на 10 пъти минималната работна заплата, т.е. през следващата година той е трябвало да бъде в размер на 5 600 лв. Изоставането пък водило до приемане на редица несправедливи ограничения на достъпа на осигурените лица до обезщетения, каквито са били наложени с държавния бюджет 2018 по отношение на обезщетенията за безработица.Становище на КТ \"Подкрепа\": \"\"Относно социалното подпомагане и грижи КТ \"Подкрепа\" намира за положително увеличението на средствата за хора с увреждания, които са отредени за финансовата подкрепа в синхрон с текстовете на новия Закон за хората с увреждания.Това обаче било за сметка на други средства в социалното подпомагане.Становище на КТ \"Подкрепа\": \"\"Синдикатът намира за смущаващ и фактът, че са редуцирани и средствата към Министерството на труда и социалната политика за Политика в областта на социалното включване с над 15 млн. лв. Профсъюзът подчертава, че България е на първо място в Европейския съюз по дял на живеещите в тежки материални лишения.Относно данъчната политика в новия бюджет синдикатът също изразява възмущение. \"\", пишат от КТ \"Подкрепа\".КТ \"Подкрепа\" предлага два варианта за компенсиране на намалените приходи в бюджета при прилагане на необлагаем минимум в размер на минималната работна заплата, приемайки твърдението, че тази мярка би струвала на бюджета 1,236 млрд. лева.\"В становището си за законопроекта на Националната здравноосигурителна каса (НЗОК) за 2019 г. КТ \"Подкрепа\" няма значими несъгласия.Синдикатът обаче смята за неприемлив подхода, при който в преходните и заключителни разпоредби на бюджета се правят значими промени в редица други закони, които засягат области като трансплантации, лечение в чужбина, медицински пособия, обществени поръчки, ТЕЛК, медицински одит и други.\"Подобни реформи се планират и провеждат плавно, защото костват човешки животи. А нерядко засегнатите познават по-добре системата и нейните дефицити, отколкото висшите чиновници\", пише синдикатът.Част от промените, предвидени в проекта за Бюджет 2019, също така засягали Центъра \"Фонд за лечение на деца\" - синдикатът не открива причината, поради която за лечение на деца в чужбина за 2019 г. е отделен бюджет от 12 млн. лв., докато изразходваните през 2017 г. средства са приблизително 20,5 млн. лв. \"Надяваме се, че дефинициите на двете пера се различават и това няма да доведе до вълна от отхвърлени молби за належащо лечение на деца\", пише в становището, като се посочва, че благотворителните кампании в страната и сега са много, което понякога води до злоупотреби, вместо държавата да се намеси адекватно.КТ \"Подкрепа\" акцентира и върху това, че със сливането на Фонда с НЗОК ще възникне проблем с отпускането на еднократни помощи за покриване на разходите за дневни и квартирни за лицата, техните придружители и донори. Към момента Център \"Фонд за лечение на деца\" е второстепенен разпоредил със средства към министъра на здравеопазването, а със заличаването на фонда и поемането на неговите функции от НЗОК децата, които се лекуват в чужбина, вече нямало да попадат в обхвата на тази разпоредба и ще бъдат лишени от жизненоважни средства за пребиваване в чужбина.\"\", натъртват от КТ \"Подкрепа\".Синдикатът настоява този пропуск да бъде попълнен, преди реформата да стане факт, за да не се допусне повече хора да страдат. \"\", пише още синдикатът.", "date": "2018.10.26", "title": "КТ \"Подкрепа\" за Бюджет 2019: Повечето пари за хората с увреждания са за сметка на най-нуждаещите се"}
{"url": "https://news.bg/regions/stroitel-padna-ot-skele-i-se-ubi-v-dobrich.html", "text": "Строителен работник почина след падане от скеле в Добрич, съобщиха от БТА.28-годишният мъж е слагал топлоизолация на нова жилищна сграда на ул. \"Вардар\", когато е загубил равновесие и е паднал от десет метра височина. Починал е в линейката на път за варненска болница.Бащата на загиналия работник, който също е бил на обекта, е единственият очевидец на инцидента.В момента скелето е спряно от експлоатация.Областната инспекция по труда проверява трите фирми, които изграждат жилищната сграда. ", "date": "2018.10.26", "title": "Строител падна от скеле и се уби в Добрич"}
{"url": "https://news.bg/world/erdogan-kam-riyad-pokazhete-kade-e-tyaloto-na-dzhamal-kashogi.html", "text": "Президентът на Турция Реджеп Ердоган призова Саудитска Арабия да разкрие мястото с тялото на убития саудитски журналист Джамал Кашоги и да разкрие \"местните помагачи\", които според Рияд са скрили тялото, информират АФП и \"Гардиън\".18-те задържани в монархията \"трябва да знаят\" кой уби журналиста и къде са останките му, обяви Ердоган пред парламента, допълвайки, че човекът, който е \"издал заповедта\" за ликвидирането на Джамал трябва да бъде изправен пред правосъдието.В сряда саудитският престолонаследник. Той обеща Рияд да сътрудничи за преодоляване на дипломатическата криза.Ердоган използва случая за оказване на натиск върху принца, който се смята, че е знаел за операцията, тъй като е проведена от няколко членове от личната му охрана.В четвъртък Саудитска Арабия обяви, че убийството е предумишлено. Преди това Рияд казваше, че журналистът е напуснал консулството в Истанбул, а впоследствие, че Кашоги е загинал при кавга в дипломатическата мисия.Според турския лидер тези детински изявления от страна на монархията не са съвместими със сериозността на една държава.Държавният глава отбеляза, че Турция има повече информация от това, което е споделила за убийството до момента.\"Кой издаде тази заповед\", попита Ердоган в реч пред депутатите от управляващата Партия на справедливостта и развитието в Анкара.\"\", запита турският лидер, имайки предвид саудитски екип, пристигнал в Истанбул часове преди убийството.Монархията задържа 18 души и уволни петима високопоставени държавни служители като част от разследването.", "date": "2018.10.26", "title": "Ердоган към Рияд: Покажете къде е тялото на Джамал Кашоги"}
{"url": "https://news.bg/crime/otkriha-118-starinni-moneti-v-kashta-v-starozagorsko.html", "text": "Полицията откри 118 старинни монети в частен имот в село Нова махала, област Стара Загора, съобщиха от МВР. В къщата на 49-годишния мъж полицаите иззели още метал-детектор и други предмети.Последвало претърсване и на адрес в село Зимница, ползван от 30-годишен мъж, в което също били открити метал-детектор и 37 различни старинни монети и предмети.В друга къща в селото, обитавана от 41-годишен мъж са иззети 2 метал-детектора.И тримата мъжете са задържани с полицейска мярка до 24 часа.", "date": "2018.10.26", "title": "Откриха 118 старинни монети в къща в старозагорско"}
{"url": "https://news.bg/crime/nikolay-banev-i-evgeniya-baneva-sa-arestuvani-v-nitsa.html", "text": "Бизнесменът Николай Банев и съпругата му Евгения са арестувани във Франция, съобщи БНР.Първоначалната информация беше, че арестът е осъществен на територията на Париж и е извършен въз основа на европейска заповед за арест на двамата, издирвани от българските власти. Акцията е на парижката полиция. По-късно зам.-главният прокурор съобщи, че арестът е станал в Ница. .След изявлението му стана ясно, че спецпрокурори са влезли в имота на семейство Баневи в Бояна. Припомняме, че семейство Баневи са вписани като акционери или пълномощници на няколко фирми на Сейшелите, Бахамите и в Панама между 2005 и 2015 година.Тогава Евгения Банева заяви, че имената им са били въвлечени в панамския скандал заради политическите амбиции на съпруга й. Друга причина според нея е това, че той от две години работи за отваряне на България към пазарите в Азия.По-рано днес от специализираната прокуратура започнаха извършване на следствени действия в София и страната във връзка с дейността на приватизирания завод \"Полимери\" АД.Заводът в Девня е бил приватизиран от бизнес фамилията Николай и Евгения Баневи, а през 2012 г, е бил обявен в несъстоятелност. ", "date": "2018.10.26", "title": "Николай Банев и Евгения Банева са арестувани в Ница"}
{"url": "https://news.bg/world/otnosheniyata-s-yaponiya-se-varnaha-v-pravilnata-posoka-dovolen-kitayskiyat-lider.html", "text": "Китайският президент Си Дзинпин заяви, че двустранните отношения с Япония се върнаха към \"правилната посока\" и Китай ще гарантира положителния импулс да продължи, информира \"Ройтерс\", позовавайки се на местни медии.Си, който направи коментара по време на среща с японския премиер Шиндзо Абе, добави, че здравословни и стабилни отношения са в съответствие с интересите на двете държави.Япония и Китай сключиха бизнес споразумения за 2,6 милиарда долара, съобщава АФП.Абе проведе разговори и с китайския премиер Ли Къцян.Отношенията между двете държави се подобриха през последните години, след като достигнаха ново дъно през 2012 г., когато Токио \"национализира\" спорни острови.Абе заяви, че двамата лидери са постигнали съгласие да \"\".Японският премиер води близо 1000-членна делегация в Китай.Ли Къцян обяви, че са подписани 500 споразумения за 2,6 милиарда долара.Последната официална визита на японски премиер в Пекин е през 2011 г. Абе е на тридневна визита в Китай, която започна в четвъртък. Организира се евентуално посещение на Си Дзинпин в Япония през 2019 г.", "date": "2018.10.26", "title": "Отношенията с Япония се върнаха в правилната посока, доволен китайският лидер"}
{"url": "https://news.bg/politics/sindikati-i-rabotodateli-pokazaha-razlichiyata-si-za-byudzhet-2019.html", "text": "Законопроетът за държавния бюджет се подкрепя от шест организации, които участват в Националния съвет за тристранно сътрудничество (НСТС). На днешното заседание на Тристранката бяха обсъдени проектозакона за държавния бюджет на Република България за 2019, за Държавното обществено осигуряване (ДОО) и за Здравната каса (НЗОК).След заседанието вицепремиерът .Работодателите и синдикатите показаха различия за проектозакона за Бюджет 2019 г.Законопроектът за държавния бюджет се подкрепя от 6 организации, а една не го подкрепя. Бюджетът за държавното обществено осигуряване (ДОО) се подкрепя от 3 организации и четири се обявяват против, а за бюджета за НЗОК пет организации го подкрепят и две са против, заяви вицепремиерът и лидер на НФСБ Валери Симеонов, който води заседанието.От Асоциацията на индустриалния капитал в България (АИКБ) се обявиха, че подкрепят законопроекта за бюджет 2019 и бюджета за Националната здравноосигурителна каса (НЗОК). Според работодателите обаче реформите в здравеопазването трябва да бъдат насочени в друга посока. От АИКБ се обявиха, че не подкрепя законопроекта за държавното обществено осигуряване (ДОО).Представителите на АИКБ обявиха, че подкрепят проекта за държавния бюджет с увеличения размер на приходите, но не подкрепят планирания бюджетен дефицит. Те подкрепят мерките в сектор образование.Председателят на КРИБ Кирил Домусчиев се обяви, че проектозаконът за държавния бюджет е направен изключително професионално, но за останалите два законопроекта нямал такова мнение. Домусчиев заяви, че няма отношение по законопроекта за Касата. Той не подкрепя проектозакона за държавното обществено осигуряване (ДОО).Лидерът на КТ \"Подкрепа\" Димитър Манолова коментира, че се отнася с голямо уважение към свършената работа до този момент. Той обяви, че подкрепя направеното и по трите бюджета, като трябва да се направят големи организационни мерки по тях.От синдикалната организация намират за правилно увеличението на максималния осигурителен доход и вложените средства в образованието. Според Манолов минималната работна заплата трябва да бъде равна на съответното образование. Той се обяви, че подкрепя проектозакона за държавното обществено осигуряване, но според лидера на \"Подкрепа\" минималното обезщетение за безработни трябва да остане 9 лева на ден. Синдикалният лидер обяви, че изпитва симпатия към бюджета на Касата.Според Ваня Григорова от \"КТ Подкрепа\" някои политики не са достатъчно застъпени. Парите за социално включване, са намалели с около 15 милиона лева, посочи Григорова. Според нея данъчната система в България е несправедлива и тя генерира неравенство и бедност. От \"КТ Подкрепа\" предлагат въвеждане на необлагаем минимум и връщане на прогресивно данъчно облагане.Григорова обясни, че подкрепя подоходната политика, увеличението на минималната работна заплата, 10% увеличение в бюджетния сектор и 20% увеличение на учителските заплати.Григорова смята, че с повишаването на доходите на населението, ще се увеличи вътрешното търсенето и Брутния вътрешен продукт на страната. Тя не е съгласна с намаляване на преразпределителната функция на държавния бюджет, защото това е отказ от средства, с които могат и трябва да се провеждат социални политики.\"Протестите на майките на деца с увреждания са поради липса на средства. Те могат да дойдат само с увеличаване на преразпределителната функция на държавата\", поясни Григорова.Ваня Григорова поясни, че подкрепя и ДОО, но според нея трябват по-иновативни мерки за минимизиране на сивата икономика и недекларираната заетост. Относно бюджета за НЗОК, от \"КТ Подкрепа\" припомниха, че средствата за Фонда за лечение на деца в чужбина е 12 милиона лева, но спрямо данни на Фонда, миналата година са били изхарчени 20.5 милиона лева. Тя призова да не се отделят по-малко средства, отколкото са нужни.Президентът на КНСБ Пламен Димитров обясни, че подкрепя Бюджет 2019 г. и според него този бюджет е най-добрият в управлението на премиера Бойко Борисов. По отношение на Бюджета за държавното обществено осигуряване (ДОО) и Бюджета на Националната здравноосигурителна каса (НЗОК), от синдикалната организация заявиха, че ги подкрепят.Според синдикалната организация трябва да се приеме и националната програма за трайно заселване на хората от чужбина обратно в България. КНСБ настоява да се знае откъде ще се вземат парите за бюджет 2019.Синдикалистът се обяви, че приветства заложената рамка в разходните политики и увеличението на доходите, за да може да се покаже на хората, че имат основателна причина да останат в България. От КНСБ настояват да има пряка връзка между приноса и правата.Представителите от Българската стопанска камара (БСК) коментираха, че не подкрепят законопроекта за държавното обществено осигуряване (ДОО). Те се обявиха, че подкрепят бюджета на Националната здравноосигурителна каса и инвестирания бюджет в образованието, защото той е най-добре подготвен.От Българската стопанска камара (БСК) не подкрепиха предложения ръст на максималния осигурителен доход, без консултиране и без представяне и оценка на въздействие в подробен вид с работодателските организации. Тази стъпка влиза в противоречие със средносрочната бюджетна прогноза, приета през април месец т.гСпоред експертите от стопанската камара по-голяма част от бюджета няма да доведе до по-висока резултатност и развитие на страната.Експертите от Българско търговско промишлената палата (БТПП) подкрепят държавния бюджет 2019 г., но не са съгласни с увеличението на максималния осигурителен праг, ръста на минималните осигурителни прагове, ръста на минималната работна заплата, защото не кореспондират с икономиката на страната.БТПП одобрява тенденцията за намаляване на консолидирания дълг и подкрепя ръста на разходите в сектор образование, но не подкрепят 10% увеличение на заплатите в бюджетната сфера.От БТПП не подкрепят законопроекта за държавното обществено осигуряване и проектозакона за Националната здравноосигурителна каса, защото трябва да се търси една по-амбициозна здравна реформа.След заседанието вицепремиерът Валери Симеонов бе категоричен, че няма да подаде оставка, за каквато настояват майките на деца с увреждания.", "date": "2018.10.26", "title": "Синдикати и работодатели показаха различията си за Бюджет 2019"}
{"url": "https://news.bg/bulgaria/darzhavna-agentsiya-za-kibersigurnost-iska-kurumbashev.html", "text": "Крайно време е България да има своя агенция за киберсигурност. Това заяви евродепутатът Петър Курумбашев на състоялата се днес конференция \"Киберсигурност в електрическата мобилност и цифрова трансформация в енергийната инфраструктура\". Той се аргументира с това, че такава вече има в много държави и даде пример с Франция, Сингапур и Германия.В България обаче тази функция е разпределена между Държавна агенция \"Електронно управление\", ГДБОП, ДАНС и киберотдела на Министерството на отбраната.Според Курумбашев в сферата на киберсигурността има съществени проблеми. Те се дължат на нежеланието за обмен на информация както между държавите членки, така и между отделните институции в страната, а добрата координация е задължителна, обясни той.Българският евродепутат настоява за повече правомощия и независимост на Европейската агенция за киберсигурност.В момента той участва в преговорите между Европейския парламент, Европейската комисия и Съвета на ЕС по Акта за киберсигурност.", "date": "2018.10.26", "title": "Държавна агенция за киберсигурност иска Курумбашев"}
{"url": "https://news.bg/int-politics/otteglyaneto-na-sasht-ot-dogovora-za-yadrenite-orazhiya-uvelichava-riska-ot-voyna.html", "text": "Михаил Горбачов, последният ръководител на СССР, заклейми решението на САЩ да напуснат Договора за ликвидиране на ядрените сили със среден обсег, който помогна за прекратяването на Студената война, изтъквайки, че това предвещава нова оръжейна надпревара, което увеличава риска от ядрен конфликт, съобщава \"Ройтерс\".Президентът на САЩ Доналд Тръмп обяви, че  от договора, подписан през 1987 г. от Михаил Горбачов и Роналд Рейгън. Договорът предвижда ликвидирането на всички наземни и конвенционални ракети с малък и среден обсег, разположени от двете сили в Европа.В статия за американския в. \"Ню Йорк таймс\" Горбачов пише, че ходът на САЩ бил \"ужасна заплаха за мира\", която той все още се надявал да бъде преодоляна чрез преговори.\"Питаха ме дали се чувствам зле, наблюдавайки смъртта на това, върху което работих толкова здраво, за да бъде постигнато. Но това не е личен въпрос. Много повече е заложено на карта\", пише той, допълвайки: \"Беше обявена нова надпревара във въоръжаването.\"Вашингтон посочи предполагаемо нарушаване на договора от страна на Русия като причина за напускането му, което Москва отрича. Русия от своя страна обвинява Вашингтон, че е нарушил договора.Разполагането на американски наземни ядрени ракети в Западна Европа провокира масови протести през 1980-те години. Някои съюзници на САЩ се опасяват, че Вашингтон може да разположи ново поколение ядрени ракети в Европа, като Русия прави същото в анклава си Калининград, отново превръщайки континента в потенциално ядрено бойно поле.Ако САЩ изпълнят обещанието си да се оттеглят от договора, Горбачов се надявал, че американските съюзници ще откажат да бъдат плацдарм за американски ракети, .Руският президент Владимир Путин обяви в сряда, че Русия ще бъде принудена да \"вземе на мушка\" всички европейски страни, които са се съгласили да приемат американски ракети.87-годишният Горбачов заяви, че всякакви спорове за съответствие могат да бъдат решени, ако има достатъчно политическа воля.Ясно е обаче, че целта на Тръмп е да освободи САЩ от глобални ограничения, допълва Горбачов, обвинявайки Вашингтон в разрушаването на \"системата от международни договори и споразумения, които удържаха мира и сигурността след Втората световна война.", "date": "2018.10.26", "title": "Оттеглянето на САЩ от договора за ядрените оръжия увеличава риска от война"}
{"url": "https://news.bg/world/liderite-na-razdelen-kipar-dogovoriha-granichni-punktove-no-ne-i-mirni-pregovori.html", "text": "Лидерите на етнически разделения Кипър се съгласиха да отворят повече контролно-пропускателни пункта по общата граница, която ги разделя, информира \"Ройтерс\".Според осведомителната агенция това е рядък признак на сътрудничество между Република Кипър и Северен Кипър.Президентът на Република Кипър Никос Анастасиадис и лидерът на кипърските турци Мустафа Акънджъ проведоха първа среща за последните шест месеца, но те не обявиха възобновяване на Лидерите \"открито размениха мнения\" за посоката, се казва в съвместна декларация след среща в сграда на ООН на острова по-рано днес.Анастасиадис и Акънджъ се съгласиха да отворят нов граничен пункт в западната част на острова и друг в източната. Гранично-пропускателните пунктове ще бъдат отворени на 12 ноември и ще улеснят взаимодействието между двата народа.Първите пунктове бяха отворени през 2003 г. В момента има седем пункта по 180-километровата граница, която разделя Кипър. По границата патрулират миротворци от ООН. Островът е разделен след турска инвазия през 1974 г. в отговор на организиран от гърците преврат.Мирните преговори между двете страни в Швейцария се провалиха през юли 2017 г. заради различия относно ролята на Турция в Кипър.", "date": "2018.10.26", "title": "Лидерите на разделен Кипър договориха гранични пунктове, но не и мирни преговори"}
{"url": "https://news.bg/politics/atanas-semov-e-nominiran-za-konstitutsionen-sadiya.html", "text": "Президентът Румен Радев номинира проф. Атанас Семов за конституционен съдия, съобщиха от прессекретариата на президентството. Семов има над 20 години юридически стаж, доказана компетентност в областта на правото на Европейския съюз и признат авторитет в България и чужбина.Той е професор по право на Европейския съюз и ръководител на Международната магистърска програма по право на Европейския съюз в Юридическия факултет на Софийския университет \"Свети Климент Охридски\". През 2012 г. е удостоен от Европейската комисия с титлата \"Жан Моне професор\" за неговите трудове относно съдебната система на Европейския съюз. Провежда лекционни курсове в редица европейски университети. През 2003 г. участва като експерт в Комисията за изменение на Конституцията, сформирана в 39-то Народно събрание.В периода 2009-2010 г. Семов е заместник-председател на 41-то Народно събрание.От 2017 г. е член на Правния съвет при президента на Република България.Малко по-късно от ВКС съобщиха за избора на д. Това са заместник-председателя на ВКС Павлина Панова и на ВАС - Надежда Джелепова.", "date": "2018.10.26", "title": "Атанас Семов е номиниран за конституционен съдия"}
{"url": "https://news.bg/disasters/golyam-gorski-pozhar-v-rakava-sitoniya-na-halkidiki.html", "text": "Голям опустошителен огън изпепели гора с борови дървета в полуостров Ситония, единия от ръкавите на Халкидики в Северна Гърция, като силни ветрове възпрепятстват усилията на пожарникарите, съобщават гръцките медии.Изпратените 80 огнеборци с 37 пожарни коли заедно с множество доброволци се борят с огнената стихия, подпомагани от четири самолета и два хеликоптера.Небето над Ситония е било покрито с дим, видим от голямо разстояние, съобщава държавната информационна агенция АНА-МПА.Уточнява се, че село Сарти е останало без електричество и обхват за мобилните телефони.\"Ситуацията е трудна, духат силни ветрове, огънят е точно над Сарти\", посочи заместник-кметът на Ситония.Огънят се смята, че е започнал близо до Платаници, на изток от полуострова.Друг пожар, избухнал вчера край село Филиро, разположено на 10 км североизточно от Солун, е бил овладян.Жителите на Филиро преди това са евакуирали жилищата си, когато пламъците са се доближили към селото. В Солун бурни ветрове са съборили дървета върху паркирани коли, съборени са и пътни знаци, изгаснали са светофари.", "date": "2018.10.26", "title": "Голям горски пожар в ръкава Ситония на Халкидики "}
{"url": "https://news.bg/world/ucheni-v-chikago-se-opitvat-da-sazdadat-zarodisha-na-parviya-kvantov-internet.html", "text": "Учени в Чикаго се опитват да създадат зародиша на първия квантов интернет, съобщава Axios.Ако успеят, учените ще произведат далеч по-защитена 48-километрова  комуникационна система със силата на бързо квантово изчисление.Ключът е реализирането на неизползвана 48-километра фиброоптична връзка между три института в района на Чикаго - Argonne National Lab, Fermi Lab и University of Chicago.Връзката е наричана Chicago Quantum Exchange.Според учените концепцията е сложна за схващане, дори и за експертите.Информацията няма да се придвижва по 48-километровата връзка, а квантова механика ще я \"телепортира\" моментално с две свързани частици, въпреки че са разположени на различни места - известно като квантово заплитане. Когато са заплетени, каквото и да се случи с едната частица, се случва и с другата, въпреки че са разделени на десетки километри.Принеха Наранг, изследовател от \"Харвард\", който изследва квантови материали и не участва в проекта, коментира, че това е обещаващ опит за разкриване на доказателство за техниката в реалния свят, която се проучва само в лабораторни условия.Изследователят добави, че това е изпитвано и преди, но при много по-ограничени условия.", "date": "2018.10.26", "title": "Учени в Чикаго се опитват да създадат зародиша на първия квантов интернет"}
{"url": "https://news.bg/crime/izzeha-61-starinni-moneti-ot-54-godishen-v-sofiya.html", "text": "Столични полицаи иззеха 61 старинни монети и задържаха 54-годишен мъж, който противозаконно ги продавал.При операция срещу престъпления с културно-исторически ценности е задържан пловдивчанин, опитал да продаде монетите на организирана нумизматична сбирка в София.На място полицаите намират множество монети с видим археологичен произход, след което претърсват жилище в столицата, ползвано от мъжа под наем, където откриват още монети с културно-историческа стойност.Резултатът от съдебно-археологическата експертиза на 61 монети показва, че те притежават характеристиките на движими археологически обекти и културни ценности по смисъла на Закона за културното наследство.Старинни монети и предмети са иззети и при спецоперация в Стара Загора, задържани са трима мъже. При претърсване на имот в село Нова махала, обитаван от 49-годишен мъж, са намерени метал-детектор, 118 различни старинни монети и предмети.Претърсен е и адрес в село Зимница, ползван от 30-годишен мъж, където също са открити метал-детектор и 37 различни старинни монети и предмети.  В друга къща в селото, обитавано от 41-годишен мъж, са иззети 2 метал-детектора.", "date": "2018.10.26", "title": "Иззеха 61 старинни монети от 54-годишен в София "}
{"url": "https://news.bg/politics/bsp-ne-iska-tayni-aresti-v-nakazatelno-protsesualniya-kodeks.html", "text": "БСП внася предложение, на второ четене от НПК да отпадне текстът, позволяващ тайно задържане, обявиха депутати от левицата.Те заявиха, че настояват да не се допуска възможността, обвиняемите да бъдат задържани до 48 часа без да им бъде признато правото да уведомят когото и да било.\"Подкрепихме мерките в НК, които улесняват отнемането на имущество, придобито чрез престъпление, на първо четене. Но няма да допуснем към тях да се \"прикачат\" текстове, които нарушават човешките права\", коментираха народните представители.В , параграф 6., в Наказателно-процесуалния кодекс - НПК се правят следните изменения и допълнения:  В чл. 55: в) създават се ал. 9 - 11: \"(9) Когато е налице неотложна необходимост да се предотврати настъпването на тежки неблагоприятни последици за живота, свободата или физическата неприкосновеност на лице или за да се предотврати ситуация, при която наказателното производство би могло да бъде сериозно възпрепятствано, уведомяването по ал. 7 по отношение на конкретно лице може да бъде отложено за срок до 48 часа.\"", "date": "2018.10.26", "title": "БСП не иска тайни арести в Наказателно процесуалния кодекс"}
{"url": "https://news.bg/bulgaria/vlakovete-spirat-zaradi-smyanata-na-vremeto.html", "text": "Едночасов престой ще направят влаковете, които пътуват през нощта на събота срещу неделя, предупредиха от БДЖ. Причината е смяната на времето.Тази събота преместваме стрелките един час назад и това ще засегне влаковете, които са тръгнали от началната си гара преди смяната на времето, а трябва да пристигнат след това.Това е необходимо, за да се запази графикът за движение и да се избегнат закъснения. Щом наближи 4.00 часът, влакът трябва да спре на първата гара по маршрута си, за да изчака един час. Такава е практиката в цяла Европа.Ако влакът по разписание трябва да тръгне от дадена гара в 5.00 часа, пътниците ще го очакват в този час, така че той не може да мине с 60 минути по-рано, обясняват от БДЖ.Засегнати от смяната на времето ще бъдат международните влакове от София за Истанбул, които се движат в нощните часове.Един час ще трябва да престоят и три пътнически влака по маршрутите Септември -Добринище, Карнобат - Варна и Мездра - София, както и нощните влакове по направленията София - Пловдив, Стара Загора - Бургас, София - Карлово - Варна, София - Горна Оряховица - Шумен - Варна и София - Силистра.", "date": "2018.10.26", "title": "Влаковете спират заради смяната на времето"}
{"url": "https://news.bg/int-politics/shiniad-o-konar-stana-myusyulmanka.html", "text": "Прочутата ирландска певица Шиниъд О'Конър обяви, че е приела исляма, съобщават британските медии.Певицата, която е най-известна с хита си от 1990 г. Nothing Compares 2 U, уточни, че е променила името си на Шухада.В съобщение в \"Туитър\" тя благодари на единоверците си мюсюлмани за подкрепата им.Тя е казала, че решението ѝ е \"естественото решение от пътешествието на всеки интелигентен теолог\" и качи свое видео, в което пее ислямски призив за молитва.Вчера ирландският имам Шейх д-р Умар ал Кадри публикува видеоклип на певицата, в който е заснета да изрича ислямската декларация на вярата.Това не е първият път, в който Шиниъд О'Конър, която през миналата година промени името си на Магда Давит, публично говори за религията.През 1992 г. тя предизвика спорове, след като скъса снимка на папата на живо по американска телевизия.Седем години по-късно тя беше ръкоположена за свещеник от отцепническата църква в Лурд. Католическата църква, която не позволява на жените да стават свещеници, не призна церемонията.", "date": "2018.10.26", "title": "Шиниъд О'Конър стана мюсюлманка"}
{"url": "https://news.bg/world/makron-s-preduprezhdenie-kam-darzhavite-chlenki-ot-iztochna-evropa.html", "text": "Френският лидер Еманюел Макрон призова държавите членки от Източна Европа да не се отклоняват от принципите на ЕС, имайки предвид най-вече Унгария и Полша, чиито националистически правителства влязоха в сблъсък с Брюксел, съобщават \"Ройтерс\" и други агенции.В интервю за чешки, унгарски, полски и словашки медии президентът на Франция подчерта, че \"Европа не е супермаркет\". Той повтори, че държавите от Източна Европа не могат да си избират сред основните ценности на блока.Седем месеца преди изборите за Европейски парламент Макрон каза, че очаква кампанията да бъде дуел между \"прогресивните\" и националистите.Държавният глава също така изрази безпокойството си от отказа на някои страни членки от Централна Европа да приемат мигранти от Близкия изток и Северна Африка.\"\", смята той.Той също предупреди, че всеки ход от страни членки да се намалят плащанията за общия бюджет може да подкопае единството на ЕС, включително и единния пазар.\"\", изтъкна той.\"Европа не е еднопосочна улица: това е реципрочен ангажимент\", убеден е Макрон.Френският президент е на двудневна визита в Словакия и Чехия. ", "date": "2018.10.26", "title": "Макрон с предупреждение към държавите членки от Източна Европа"}
{"url": "https://news.bg/economics/nad-714-000-lv-obezshtetenie-za-stopani-na-izmraznali-bademi-kaysii-chereshi.html", "text": "124 стопани от Варна, Добрич, Ловеч, Силистра, Сливен и Шумен, бяха обезщетени общо с 714 281 лв. заради измръзване на реколтата им през зимата и пролетта, съобщиха от Държавен фонд \"Земеделие\".Обезвъзмездените стопани имат констативни протоколи за 100% пропаднали площи с праскови и нектарини, кайсии, сливи, бадеми или череши в резултат на измръзване от ниски температури през зимата и пролетта на 2018 г. Те подлежат на подпомагане, уведомиха от Фонда.С държавната помощ се компенсират до 80% от действителните разходи за отглеждане на дадената култура през годината.", "date": "2018.10.26", "title": "Над 714 000 лв. обезщетение за стопани на измръзнали бадеми, кайсии, череши "}
{"url": "https://news.bg/regions/piyan-shofyor-bez-knizhka-ubi-vazrastna-zhena.html", "text": "Пиян шофьор с отнета книжка блъсна и уби възрастна жена в с. Горски извор, Хасковско.Инцидентът е станал вчера в 16,30 часа. 47-годишният мъж от град Камено се е движил с несъобразена скорост и след значителна употреба на алкохол. В резултат на това е загубил контрол над автомобила си, навлязъл е в насрещното и е блъснал 82-годишната жена, която е вървяла по бордюра. От удара жената е починала на място.Алкохолната проба на шофьора е отчела наличие на 2,48 промила.Мъжът е задържан по образуваното досъдебно производство.", "date": "2018.10.26", "title": "Пиян шофьор без книжка уби възрастна жена"}
{"url": "https://news.bg/politics/smartnostta-u-nas-e-sas-60-po-visoka-ot-razhdaemostta-iztakna-jotova.html", "text": "\"Смъртността у нас е с 60% по-висока от раждаемостта, а 5% от селищата вече са напълно обезлюдени.\" Това заяви вицепрезидентът Илияна Йотова на конференция, посветена на демографската криза в България.По думите ѝ стана ясно и че през 2030 година се очаква 50% от страната да остане пуста.Йотова отбеляза, че между 800 и 1000 селища ще престанат да съществуват в близките години.Според нея мерките и политиките не търпят отлагане, а темата заслужава национален консенсус.\"Липсва умна икономическа програма за развитие на България\", подчерта Йотова.Вицепрезидентът напомни, че дълги години водещо място в статистиката по обезлюдяване в страната има Северозападна България и допълни, че през последните години тази тенденция се наблюдава и в Североизточна част на страната.\"През 2016 г коефициентът на възрастовата зависимост между населението над 65 години и до 14 години в област Силистра достига 170% . Няма друга страна в ЕС с такива показатели\", категорична бе Йотова.Йотова изброи приоритетните области, към които държавата трябва да насочи усилия. На първо място, според нея, се нарежда развитието на високите технологии - производство на софтуерни продукти.Тя подчерта, че имаме достатъчно кадри и много добро образование във висшите учебни заведения, но голяма част от младите търсят реализация в чужбина.На второ място Йотова отбеляза развитието на туризма на високо ниво, заради нашата история, природни дадености, традиции. По отношение на селското стопанство - \"градината на Балканския полуостров\" ,както беше наричана България, загива\", заяви вицепрезидентът.\"Ще отпадне необходимостта изкуствено да се поддържат училища и здравни заведения, защото те няма да са заплашени от закриване\", смята Йотова. През последните 15 години са закрити 15 училища, припомни Йотова.Образованието в България трябва да бъде координирано с приоритетните политики, според вицепрезидентът. Тя заяви, че бюджетната и финансова рамка, националните средства, както и европейското финансиране през оперативните програми трябва да бъдат подчинени на тези национални приоритети.Йотова изтъкна, че европейските програми за насърчаване на бизнеса у нас не са проработили. Според нея не се използва постигнатото добро качество на скоростния интернет, както и постиженията на българската наука.Вицепрезидентът е на мнение, че връзката между управлението, политическата класа и нашите учени е сбъркана.\"Развитие на регионите и изравняване на неравенствата е задача на всяко едно правителство, но за съжаление този приоритет остава само в предизборните кампании\", отбеляза Йотова.Тя допълни, че българското население живее предимно в големите градове, а все повече села се обезлюдяват и тази тенденция продължава.\"Конкуренцията и свободният пазар не са достатъчни, държавата трябва да се намеси със своите механизми\", посочи вицепрезидентът.По думите ѝ има много неизползван потенциал в планинските райони за екологични производства и биоземеделие. Йотова отбелязва, че в последните 8 месеца чуждестранните инвестиции у нас са намалели три пъти.Вицепрезидентът коментира и недостигът на работна ръка у нас.\"Опитваме се да компенсираме липсата на работна ръка в страната като облекчаваме достъпа до пазара на труда за представители на историческата ни диаспора.\", изтъкна Йотова.Тя наблегна, че през последните няколко години туристическите сезони се спасяват от сезонни работници от Украйна и Молдова. Това, според нея не е решение на въпроса.\"Повечето от хората ,които получават българско гражданство, не остават в страната, а са само част от статистиката\", обобщи Йотова. Тя е категорична, че ако към изискванията за гражданство се добавят изисквания за познания по културата и езика, тази статистика може да се промени.Вицепрезидентът подчерта неравенствата в доходите на българите и задълбочаващите се проблеми в социалната политика на страната.\"Имаме нужда в България от обществено обсъждане на тези въпроси\", категорична е Йотова.", "date": "2018.10.26", "title": "Смъртността у нас е със 60% по-висока от раждаемостта, изтъкна Йотова"}
{"url": "https://news.bg/world/evrokomisar-nareche-italianski-deputat-fashist.html", "text": "Еврокомисарят по финансовите и икономическите въпроси нарече италианския депутат Анджело Чока \"фашист\", който стъпка с обувка бележките му.Пиер Московиси обеща да се бори с \"тези хора\" до \"последния си дъх\".\"Той е кретен, провокатор и фашист. Действието му е гротескно\", нападна Московиси в интервю за CNews., изтъкна Московиси., закани се еврокомисарят.", "date": "2018.10.26", "title": "Еврокомисар нарече италиански депутат фашист"}
{"url": "https://news.bg/world/malki-shteti-i-trima-raneni-pri-zemetresenieto-v-gartsiya.html", "text": "Мощното земетресение в Западна Гърция рано тази сутрин нанесе щети на пристанище и манастир от XV век, но няма тежко пострадали хора, обявиха властите и местни медии, цитирани от АП.Земетресението е усетено дори в Либия, Италия, Малта и Албания. Първоначално гръцките власти издадоха предупреждение за цунами, но впоследствие го оттеглиха.Институтът по геодинамика на Гърция регистрира земетресение с магнитуд 6,4 по Рихтер в Йонийско море на 50 километра южно от остров Закинтос, още познат като Занте. Американската геоложка служба съобщи за земетресение с магнитуд 6,8 по Рихтер.Трима души са хоспитализирани на острова, двама от тях са с леки наранявания, обяви говорител на гръцката гражданска защита.След земетресението последваха няколко вторични труса, включително 5,6 по Рихтер. Електричеството на острова беше прекъснато за кратко.Природното бедствие нанесе щети върху стар манастир на островите Строфадес, информират местни медии на Закинтос. Също има щети и на пристанището на Закинтос, макар че властите съобщиха, че работи.Няма конкретни проблеми, успокои кметът на Закинтос Павлос Колокоцас пред гръцката държавна медия ERT. Спокойствието е възстановено, добави той.Щетите са малки, тъй като са приложени специални мерки при строителството на сградите.Новинарският сайт Il Messaggero пише, че земетресението е усетено на няколкостотин километра южно от Италия. Пожарникари в Калабрия, Пулия и Сицилия са получили хиляди сигнала от разтревожени местни жители.През 1953 г. на Закинтос имаше земетресение 6,8 по Рихтер. Повече от 140 души загинаха при силно земетресение северно от Атина през 1999 г.Днешното земетресение е било на дълбочина 14 километра под морското дъно.", "date": "2018.10.26", "title": "Малки щети и трима ранени при земетресението в Гърция"}
{"url": "https://news.bg/int-politics/v-rusiya-obyaviha-klyuchovoto-uslovie-za-pobeda-vav-voyna-sas-sasht.html", "text": "Унищожаването на сателитите е ключово условие за победа в случай на възникването на военен конфликт, например между Русия и САЩ. Това е коментирал руският военен експерт Константин Сивков за руското издание \"Взгляд\".Американски медии съобщиха за приключването на изпитания в Русия на нова антиспътникова ракета, която трябва да бъде готова до 2022 г.Вицепрезидентът на Руската академия по ракетни и артилерийски науки, доктор на военните науки Константин Сивков отбелязва, че от времената на Съветския съюз Русия разполага с ракети за унищожение на сателити. Съобщенията в американските медии за провеждането на изпитания на такива ракети от Русия показват модернизацията на подобни оръжия.Той е отбелязал значението на това оръжие, без което била немислима победата в съвременните военни конфликти.\"Необходимо е да се свалят сателити, които осигуряват провеждането на разузнаване над нашата територия преди началото на военни действия, както и сателити, които решават задачи относно навигационното осигуряване на вражеските войски на наша територия и в непосредствена близост до нашите граници\", коментирал Сивков.Експертът подчертал, че благодарение на унищожението на сателитите възможностите на военните формирования на силите на противника \"падат много пъти\". \"Унищожаването на сателитите е ключово условие за победа в случай на военен конфликт, например между Русия и САЩ\", подчертал военният експерт.Експертът не свързва усилията на Русия да модернизира такива ракети с плановете на САЩ да разположат ядрени оръжия в космоса, но отбелязал, че САЩ и Китай разполагат с подобни ракети и също ги модернизират. По думите му, американците могат да свалят сателитите с помощта на ракети SM-3, базирани на море. Въпреки това \"руските ракети могат да свалят сателити на по-високи орбити\".", "date": "2018.10.26", "title": "В Русия обявиха ключовото условие за победа във война със САЩ"}
{"url": "https://news.bg/crime/obviniha-mazha-prebil-prodavach-na-benzinostantsiya-zaradi-kutiya-tsigari.html", "text": "Районната прокуратура в Сливен поиска постоянен арест за мъжа, който преби служител на бензиностанция заради кутия цигари.От пресслужбата на прокуратурата в областния град информират, че спрямо побойника е повдигнато обвинение за причиняване на лека телесна повреда по хулигански подбуди.Припомняме, на 24 октомври, сряда, обвиненият  в Сливен, защото пострадалият отказал да му продаде кутия цигари. Към момента бензиностанцията била затворена - хулиганското деяние е извършено в 5 часа сутринта, а бензиностанцията отваря в 6 часа.Побоят е заснет от охранителните камери на обекта, а собственикът предостави записа на властите и го разпространи в интернет пространството.На видеото се вижда как между продавача и обвинения възниква спор, при което служителят се опитва да затвори вратата, но не успява, защото нападателят подпъхва крак между вратата и касата. Тогава същият удря продавача, а след това го рита няколко пъти в корема и главата.", "date": "2018.10.26", "title": "Обвиниха мъжа, пребил продавач на бензиностанция заради кутия цигари"}
{"url": "https://news.bg/politics/demokratichna-balgariya-nastoyava-petkova-da-iska-20-po-niska-tsena-na-gaza-ot-moskva.html", "text": "\"Демократична България\" настоява по време на преговорите на Теменужка Петкова в Москва да бъде поискано намаляване цената на газа с поне 20%. Намаление с 20% на газа ще позволи цената на парното да спадне с над 10%.В преговорния процес задължително да участва и Европейската комисия. Подобно намаление на цената ще позволи и частично компенсиране на високите доставни цени в периода 2011-2014 г., обясняват те. \"Докато останалите засегнати страни преговарят за намаляване цената на газа, властта в България страхливо бяга от въпроса. Единствената и недостатъчна стъпка е на \"Булгаргаз\". Тяхна мисия е преговаряла по технически въпроси. Най-важният въпрос за цената на газа не е разглеждан по същество\", допълват от обединението.Те коментират, че за разлика от други страни, \"България не е поискала компенсация за високите непазарни цени в периода 2011-2014 г., така че сега задължително трябва да бъдем компенсирани през по-сериозно намаляване на цената за бъдещи доставки\".Цената на парното вече е повишена и хиляди българи ще плащат високи сметки, а ако се запази сегашното ценообразуване, има съществен риск от допълнително поскъпване на газа и отоплението за бита и за бизнеса, смятат те и допълват, че високите цени на газа удрят върху конкурентоспособността на важни бизнес отрасли.В решението на ЕК от 24 май 2018 година има ясна формулировка за цените - \"тази обща стратегия на сегментиране на пазара е позволила на \"Газпром\" да наложи несправедливи цени в България, Естония, Латвия, Литва и Полша, в сравнение с разходите и конкурентните референтни цени, и по-специално с цените, предлагани на ликвидни конкурентни западноевропейски газоразпределителни възли\". Терминът \"несправедливи цени\" ясно показва, че България има за какво да преговаря и да си постави за цел постигането на по-добри условия, обясняват \"Демократична България\".В \"клаузата за преразглеждане на цената ясно се посочва, че новата цена ще трябва да бъде определена в съответствие с равнището на цените в конкурентни континентални западноевропейски пазари на газ, включително на ликвидните газоразпределителни възли в Германия и Нидерландия\", тоест цените трябва да бъдат сравними с референтните пазарни стойности, допълват те.Решението на ЕК дава възможност за арбитраж, ако не се постигне споразумение за цената в рамките на 120 дни. Ако България започне арбитражно производство, то трябва да бъде пред арбитър в ЕС, като има възможност да привлече ЕК като участник. Така може да бъде защитен националният интерес, коментират от обединението.Както Русия завежда арбитражно дело срещу България заради АЕЦ \"Белене\", така България има всички условия на свой ред да заведе дело, ако не постигне справедливо намаляване на цените на газа, допълват \"Демократична България\". ", "date": "2018.10.26", "title": "Демократична България настоява Петкова да иска 20% по-ниска цена на газа от Москва"}
{"url": "https://news.bg/politics/dbg-borisov-se-e-vkopchil-vav-vlastta-kato-za-posledno.html", "text": "Премиерът Бойко Борисов се е вкопчил във властта, защото знае, че това е последният му мандат. В друго време той отдавна щеше да е поискал оставката на Валери Симеонов, но сега ГЕРБ и ОП са се закопчали за министерските си кресла, докато гневът на хората не отмине. Това заяви Димитър Делчев - лидер на Движение \"България на гражданите\" (ДБГ) пред БНР.Според него \"лъсна истинското лице на правителството - безчовечно и аморално, с единственото желание да граби за себе си\". Партията му подрекрепя исканията на майките на деца с увреждания. Според Делчев Борисов трябва да вземе ресора социална политика на Валери Симеонов и да забързат промените в законите преди приемането на бюджета, но той и на това вече е неспособен.По думите на Делчев, ако доскоро десните партии се бяха затворили в собствените си замъци и се занимаваха със себе си, в последно време има раздвижване. Започна дебат за по-качествен живот за хората, като се повишат доходите, подобри се здравеопазването, образование и сигурността.Председателят на ДБГ смята, че БСП и ДПС не са опозиция, са съучастници на ГЕРБ. Той дава пример с отпуснатите от правителсвото 43 млн. лева за дупката на Гергов от БСП във Варна. Същевременно ГЕРБ се радва на охолната подкрепа на ДПС по ключовите закони в парламента, смята лидерът на ДБГ. Единствената алтернатива, която може да предложи различен от феодалния модел на управление е широко обединение на демократичната общност.И по времето на 43-то Народно събрание се видя, че докато РБ беше във властта, не допусна увеличаване на данъци и осигуровки, което в момента се прави. Необходимо е всички в дясно да се поучат от грешките в миналото. Ако отново изпъкнат егото на лидерите и личностното противопоставяне, евроизборите ще бъдат изгубени.Нови флиртове с Борисов и Цветанов ще имат катастрофални последици за десницата. ГЕРБ нямат никакво намерение да се откажат да поддържат този вреден за България феодален модел на управление, а демократичната общност е призвана да направи точно обратното - да се установи нов модел, който да осигури по-добър живот на българите в България, допълни Димитър Делчев.", "date": "2018.10.26", "title": "ДБГ: Борисов се е вкопчил във властта като за последно"}
{"url": "https://news.bg/press/goranov-realistichno-e-da-ima-koledni-dobavki-za-pensionerite-mo-zaobikalya-parlamenta-za-remonta-na-su-25.html", "text": "Добавки. \"Сега\":Горанов: Реалистично е да има коледни добавки за пенсионеритеРеалистично е да има коледни добавки за пенсионерите, каза финансовият министър Владислав Горанов в КНСБ, където представи бюджет 2019 на синдикалистите. Решението трябва да стане окончателно ясно до средата на ноември, тогава ще се обявят и условията. Според Горанов това е реалистично предвид реализираните икономии.\"За нас бюджетът за следващата година е по-добър от всички досегашни бюджети, които сме видели в управлението на Бойко Борисов\", коментира президентът на КНСБ Пламен Димитров. Синдикатът постигна голям пробив - управляващите прегърнаха искането му за 3000 лв. максимален осигурителен доход, ще има и увеличение на бюджетните заплати, а за учителите са предвидени 20%. Симеонов. \"Монитор\":Опозицията не иска Симеонов начело на съвета за хората с уврежданияОпозицията, в лицето на БСП и ДПС, както и \"Воля\" и \"Атака\", не искат вицепремиерът Валери Симеонов да оглави Националния съвет за интеграция на хората с увреждания.Само преди ден социалната комисия в НС одобри новия закон за хората с увреждания, в който е записано съвета да не се огласява от министър, а от вицепремиер. В случая ресорният вицепремиер е именно Валери Симеонов.Според ДПС обаче това е скандално. Хасан Адемов , който оглавява социалната комисия в парламента, от ДПС ще предложи между двете четения на закона в парламента да се върне сегашната ситуация, в която социалният министър да е начело на съвета - Бисер Петков. Няма нищо ново в профила на Симеонов, напомни Адемов и обясни, че ДПС още от самото създаване на правителството е против участието на националистите в него. Дали ДПС ще предприеме действия след отказа на Симеонов да даде оставка, ще стане ясно след заседанието на Централния съвет в петък. Ремонт.\"Дума\":МО заобикаля парламента за ремонта на Су-25Министерството на отбраната е готово да похарчи над 310 млн. лв. за ремонта на старите бомбардировачи Су-25 без огромния разход да е одобрен от парламента и при странна процедура. Военното ведомство е одобрило офертата на единствения допуснат участник в конкурса - беларуския \"Авиоремонтен завод 558\", Баранович. Предложената цена за ремонта на 14 самолета Су-25 е 132,485 млн. евро без ДДС, или общо над 310 млн. лв., и значително се различава от заложената в тръжната процедура прогнозна цена - до 41 млн. евро без ДДС.Според закона поръчките на МО над 100 млн. лв. изискват санкция на НС, а тези над 50 млн. лв. се одобряват от МС. Военният министър Красимир Каракачанов обаче не вижда нищо съмнително в поръчката. Предложение. \"24 часа\":ГЕРБ предлага до 5 години затвор за тормоз над жена в семействотоДо 5 години затвор за психически тормоз и преследване в условията на домашно насилие. Това предлага ГЕРБ с промени в Наказателния кодекс. Мерките важат за съпрузи, бивши съпрузи или партньори, с които се живее на семейни начала.Тормозът извън семейството ще се наказва със затвор до 1 г. или пробация.Домашното насилие е условие за по-тежко наказуемост, обясни шефът на правната комисия Данаил Кирилов.Време е държавата да извади сопата, предлагаме широка защита на жени и деца срещу домашното насилие и всички видове насилие срещу тях, обясни парламентарната шефка Цвета Караянчева. И обясни, че има личен ангажимент към този законопроект. ", "date": "2018.10.26", "title": "Горанов: Реалистично е да има коледни добавки за пенсионерите; МО заобикаля парламента за ремонта на Су-25"}
{"url": "https://news.bg/world/sgrada-vav-vashington-evakuirana-zaradi-bomba.html", "text": "Сграда, намираща се във Вашингтон, е била евакуирана от полицията, след като било получено съобщение за заложено взривно устройство.В нея се намира офисът на радио, което временно е спряло работа.По-късно излъчването е възобновено. Кандидат за сенатор е написал в \"Туитър\", че е бил там, когато е получено нареждането за евакуация.Отцепен е целият район.Това съобщава като се позовава на изявление на говорител на полицията.Полицаите не са открили бомба при проверката.Все още няма повече информация по случая.През последните дни редица влиятелни американски политици от Демократическата партия получиха пратки с взривни устройства.", "date": "2018.10.26", "title": "Сграда във Вашингтон евакуирана заради бомба "}
{"url": "https://news.bg/world/6-6-po-rihter-raztarsi-gartsiya.html", "text": "Земетресение с магнитуд 6,6 по Рихтер е било регистрирано в Гърция рано тази сутрин, съобщиха световните информационни агенции.Последвали са десетки вторични трусове.Епицентърът е бил в Йонийско море, на около 133 км югозападно от Патра.Трусът е регистриран на дълбочина 10 километра.Според различни източници, магнитудът е между 6,6 и 7 по Рихтер.За момента няма данни за жертви, ранени и големи материални щети.На остров Закинтос се съобщава за проблеми с електричеството.От Европейския-средиземноморски сеизмологичен институт предупредиха за опасност от цунами. Трусът е усетен и в Албания, Италия и други държави.", "date": "2018.10.26", "title": "6,6 по Рихтер разтърси Гърция "}
{"url": "https://news.bg/world/navodneniya-ubiha-18-dushi-v-jordaniya.html", "text": "При наводнения са загинали най-малко 18 души в Йордания. Сред жертвите има и деца. Повечето деца са под 14-годишна възраст.Очаква се броят на жертвите да расте.Ранени са 12 души. Други 21 са били спасени. Това са потвърдили от здравното министерство. Училищен автобус е бил пометен от стихията близо до Мъртво море.Израелската армия е изпратила техника в помощ на Аман.", "date": "2018.10.26", "title": "Наводнения убиха 18 души в Йордания "}
{"url": "https://news.bg/world/haradinay-nikoy-nyama-povod-da-se-strahuva-ot-kosovskata-armiya.html", "text": " Това заяви косовският премиер Рамуш Харадинай, цитиран от черногорски медии.Той направи изявлението по време на посещението си в Черна гора, където присъства на конференция за Западните Балкани.Премиерът определи като пропаганда слуховете, че редица държави, признали Косово, ще оттеглят подкрепата си.Харадинай \"препоръча\" на сръбския президент да обясни на сънародниците си, че Косово вече не е зависимо от Белград.Очаквано, от сръбска страна последва остър отговор. Началникът на сръбската правителствена служба за Косово Марко Джурич заяви, че Харадинай няма куража да признае, че Прищина не е независима и за 10 години самообявена независимост не се е приближила до това.Припомняме, че парламентът на Косово одобри създаването на пълноправна армия, базирана на силите им за сигурност, въпреки възраженията на Сърбия.От 102-те депутати, присъствали на гласуването, 101 гласуваха \"за\" пълноправна армия. Сръбската партия \"Сърбия лист\" е напусна залата в знак на протест срещу нарушаването на Резолюция 1244 на Съвета за сигурност на ООН.Създаването на пълноправна армия в Косово бе едно от основните обещания на премиера Харадинай. По-рано той заяви, че реформата на силите за сигурност ще се проведе през март 2018 г. Тази точка е включена в програмата на косовското правителство за периода 2017-2021 г.САЩ по-рано подкрепиха желанието на Косово да създаде армия, в противоречие с Резолюция 1244 на Съвета за сигурност на ООН, приета на 10 юни 1999 г. Вашингтон обаче настоява това решение да бъде направено чрез изменение на конституцията.На свой ред Русия предупреди, че създаването на косовската армия ще доведе до опасни последици в провинцията, където ситуацията вече е постоянно се влошава.", "date": "2018.10.26", "title": "Харадинай: Никой няма повод да се страхува от косовската армия "}
{"url": "https://news.bg/world/germaniya-osadi-ubiystvoto-na-kashogi.html", "text": "Германия осъди убийството на саудитския журналист Джамал Кашоги.  Това направи германският канцлер Ангела Меркел в телефонен разговор със саудитския крал Салман. Това са съобщили от пресслужбата на канцлера.Тя е настояла за действия по случая.Припомняме, че вчера Рияд позволи на сина на Кашоги и семейството му да напуснат Кралството. Те отпътуваха за САЩ.Отпадането на забраната бе приветствано от международната общност.Рияд бе поставен под силен международен натиск след изчезването на журналиста в консулството в Истанбул и слуховете, че не е напускал сградата жив.Европейският парламент вчера настоя за независимо разследване.Кралството бе принудено да потвърди, че той е бил убит.", "date": "2018.10.26", "title": "Германия осъди убийството на Кашоги "}
{"url": "https://news.bg/weather/zatoplya-se-vyatarat-otslabva.html", "text": "Петъкът ще бъде предимно слънчев и ще донесе затопляне, съобщават от НИМХ.През последните дни усетихме полъха на зимата, като за вчера бе обявен жълт код за силен вятър.Вятърът обаче днес вече ще отслабва.Максималните температури ще са между 17 и 22 градуса. Атмосферното налягане ще остане без съществена промяна. През следващите дни затоплянето ще продължи. ", "date": "2018.10.26", "title": "Затопля се, вятърът отслабва "}
{"url": "https://news.bg/int-politics/premierat-na-yaponiya-e-na-poseshtenie-v-kitay.html", "text": "Японският премиер Шиндзо Абе инспектира пехотинци на Пекинския площад Тянанмън по време на рядко посещение в Китай, след като отношенията им продължават да се подобряват, а двете страни се сблъскват с търговски предизвикателства от страна на американския президент Доналд Тръмп.Отношенията между двете най-големи икономики в Азия се подобриха през последните години, след като през 2012 г. те достигнаха но дъно, когато Токио \"национализира\" оспорваните острови, към които Пекин има териториални претенции.Отношенията бързо се затоплиха, след като Тръмп наложи огромни мита на Китай, като същевременно удари японския износ в опитите си да намали търговския дефицит на САЩ, въпреки че се хвали с личните си отношения с Абе и китайския президент Си Цзинпин.Абе и Ли се очаква да обсъдят как да се засили икономическото сътрудничество между втората и третата по големина икономика в света.Абе донесе делегати от 500 японски компании, които се стремят към увеличен достъп до масивния пазар на Китай, а Пекин се интересува от японската технология и корпоративното ноу-хау.\"Въпреки че САЩ са доста влиятелен фактор във връзките между Китай и Япония, ефектът е ограничен\", пише китайският националистически вестник \"Глобал таймс\".\"Ако Пекин и Токио възнамеряват да планират бъдещите си двустранни отношения въз основа на отношението на Вашингтон, те ще се изгубят\", информира държавният вестник.Абе и Си вероятно ще се съсредоточат върху редица потенциални сделки, включително съвместни инвестиции в инфраструктура в регионални държави, включително Индонезия и Филипините.Последното официално посещение в Пекин от японски премиер беше през 2011 г.След мъчителната среща през 2014 г. между Абе и Си в кулоарите на среща на върха, имаше посещения на министрите от двете страни и омекотяване на реториката. Китайският премиер Ли Къцян посети Токио през май.Тридневното пътуване на Абе, което започна в четвъртък, създава възможност Ли да посети Япония през следващата година.Абе и Ли вече се срещнаха в четвъртък по време на прием, за да отпразнуват подписването на договора, който постави японските и китайските отношения отново на път след Втората световна война.По време на събитието Ли призова страните \"съвместно да насърчават регионалния мир\" и \"да защитят многостранността и свободната търговия\", според държавния телевизионен оператор CCTV.От своя страна Абе заяви: \"Япония и Китай играят незаменима роля в икономическото развитие на Азия и дори в света\" и двете страни трябва да работят заедно за \"насърчаване на световния мир и просперитет\", според CCTV.Преди да се отправи към Пекин, Абе отбеляза, че ще обсъди и Северна Корея и териториалните страхове - призовавайки се да превърне \"Източното Китайско море в море от мир, приятелство и сътрудничество\".Само дни преди пътуването на Абе, Токио подаде официална жалба, след като китайски кораби обикаляха около оспорваните острови, които Токио нарича сенкаку и пекинските етикети на островите Диаоу.Японските медии съобщиха, че Ейб се надява, че посещението ще доведе до мека победа на властта под формата на дипломация.", "date": "2018.10.26", "title": "Премиерът на Япония е на посещение в Китай"}
{"url": "https://news.bg/crime/apartament-i-kola-goryaha-vav-vidin.html", "text": "Апартамент и автомобил, паркиран пред същия блок, горяха едновременно във Видин, съобщи Нова телевизия. По първоначална информация колата е собственост на граничен полицай, а апартаментът е на служителка в Административния съд.Разследващи предполагат, че престъпниците са объркали жилищата, тъй като апартаментът на митничаря, се намира на същото място, но един етаж над опожарения.При инцидента няма пострадали. Полицията е направила оглед, а щетите са големи.", "date": "2018.10.26", "title": "Апартамент и кола горяха във Видин"}
{"url": "https://news.bg/regions/pargov-predupredi-za-megaskandal-s-okolovrastnoto-na-sofiya.html", "text": "Грандиозно е поскъпнало изграждането на трасето от Южната дъга от \"Младост\" до магистрала \"Тракия\".За това алармира пред news.bg общинският съветник в СОС и лидер на БСП-София Калоян Паргов.Според него цената е скочила до 24,6 млн. лв. на километър.Според бившия регионален министър Николай Нанков километър магистрала в България струва само 3,1 млн. евро или 6 млн. лв. и ГЕРБ строи най-евтините магистрали в Европа.Последната част от Южната дъга е 6 км, т.е. по сметките на Нанков ще са необходими 36 млн. лв\", припомня Калоян Паргов. В интервю на кмета Йорданка Фандъкова от 10.08.2017 г. се цитира сумата от 78 млн. лв. за завършване на същия този участък от 6 км от \"Младост 4\" до АМ \"Тракия\".\"Когато обществената поръчка стартира се разбра, че за тази отсечка са предвидени 123 млн. лв. без ДДС или крайна цена от 147,6 млн. лв. При положение, че не се прави изцяло нова магистрала, а съществуващият Околовръстен път ще бъде разширен с 2 платна, плюс 2 помощни ленти от двете страни\" изтъкна социалистът. Той недоумява как се е стигнало до такова поскъпване и се заявява, че социалистите в столичния общински съвет се поставят въпроса и настояват той да бъде изяснен докрай.Столична община и АПИ си прехвърлят топката за този участък и аз ще настоявам шефа на АПИ инж. Глосов да бъде поканен в комисията по транспорт, за да обясни\", закани се Паргов.Още когато се кандидатира за кмет на София през 2005 г., Борисов обеща на хората от Панчарево, Горубляне, Герман и Лозен до 2 г. да имат канализация и ще се подобри водоснабдяването.13 години по-късно нищо от обещаното не е направено, посочва Паргов.\"Жителите на този прекрасен район на София живеят като в 19 век - без канализация. Има и проблеми с водоснабдяването и градския транспорт и не е ясно кога ще бъдат решени. Или на принципа \"ремонт след ремонта\", след като се направи магистралата от \"Младост\" до магистрала \"Тракия\", ще прокараме през нея или под нея колектори за канализация, отводняване на площите около коритото на Искър и т.н.\", недоволен е лидерът на столичните червени.\"На територията на район \"Младост\" ще бъдат по-голямата част от отчуждаванията и мероприятията по промяна статута на земите, за да бъде завършена Южната дъга. Ако собствениците на земи, започнат да си търсят правата и да водят дела, това може да блокира целия процес, защото въпросът за справедливото им обезщетяване досега не е обсъждан в СОС\", предупреди още Калоян Паргов.", "date": "2018.10.26", "title": "Паргов предупреди за мегаскандал с Околовръстното на София"}
{"url": "https://news.bg/economics/skok-v-tsenite-na-benzina-nyama-da-iznenada-karolev.html", "text": "Икономистът Владимир Каролев няма да е изненадан, ако цената на горивата и в частност на бензина се повишат още.Той обясни, че цената на суровия петрол расте втора поредна година на международните пазари. Средната цена през 2016 година е била към 44 долара на барел, през 2017-а е 50 долара, а през 2018-а е 67 долара за барел, т.е. това е 40-процентно увеличение за последните две години. \"Суровината като расте, няма как да не расте цената и на крайния продукт. В България горивата продължават да са на най-ниските цени в ЕС\", беше категоричен Каролев.Въпреки че, според икономическите принципи, цената трябва да се намалява с увеличаването на търсенето, при цената на бензина това правило не важи, обясни още икономистът.По думите му макар и в момента да има по-голямо предлагане, защото и Саудитска Арабия, и Русия увеличават обемите, на 4-ти ноември влизат в сила санкциите на САЩ срещу Иран и така иранският петрол ще намали достъпа си до международните пазари. Това трябва да е фактор към увеличението на цените. В същото време обаче, ако Саудитска Арабия и Русия увеличат сериозно производството си, ако САЩ намалят запасите си, тогава няма да се увеличи цената на петрола\", обясни икономистът.По думите му, на цените на дребно също влияят много фактори, включително и желанието на собствениците на бензиностанции да си покрият разходите и да изкарват печалба. \"Никой не работи без печалба. Тези, които работят без печалба, си дават парите на банките за депозит\", посочи Каролев.Според Каролев няма проблем в това от една и съща верига да се зарежда на различни цени, примерно в София и Монтана, тъй като освен цената на суровината на международния пазар, цената на дребно зависи от търсенето и предлагането, от условията на пазара, търговеца, конкуренцията. \"В София има доста повече бензиностанции на шофьор, отколкото в Монтана, а и обемите са по-големи\", обясни икономистът.", "date": "2018.10.26", "title": "Скок в цените на бензина няма да изненада Каролев"}
{"url": "https://news.bg/int-politics/premierat-na-holandiya-se-obyavi-sreshtu-upotrebata-na-kanabis.html", "text": "Въпреки че собствената му страна се разглежда като бастион на употребата на канабис в Европа, премиерът на Холандия Марк Рюте е категоричен: не го опитвайте. Той отправи препоръката по време на посещението си в Канада, само седмица след като страната легализира наркотика за производство, търговия и консумация, съобщава \"Франс прес\". В Холандия притежаването, консумацията и продажбата на по-малко от пет грама канабис в специални \"магазини за кафе\" е позволена от 1976 г., като страната отдавна е предпочитана дестинация за онези, които искат да употребяват леката дрога.Помолен да коментира легализирането на канабиса в Канада, където е на посещение, Рюте разказа пред ученици от гимназия в канадската столица Отава историята на свой близък човек, при който прекалената употреба на канабис е имала сериозни последици върху менталното му здраве.\"Марихуаната днес е много по-силна отпреди и е вредна за здравето, преди всичко за младите\", предупреди Рюте.По думите му, най-добрата политика, която човек може да си наложи по отношение на марихуаната, е да я избягва.\"Това може и да изглежда консервативно, но аз ви съветвам: не опитвайте изобщо!\", настоя Рюте пред гимназистите, с които се срещна заедно с канадския си колега Джъстин Трюдо.", "date": "2018.10.26", "title": "Премиерът на Холандия се обяви срещу употребата на канабис"}
{"url": "https://news.bg/politics/deputatite-edinodushno-prieha-zakona-za-horata-s-uvrezhdaniya-na-parvo-chetene.html", "text": "Единодушно след споровете Законът за хората с увреждания мина на първо четене. Депутатите удължиха работното си време до приемането му.В законопроекта за хората с увреждания правителството предлага създаването на Държавна агенция за хората с увреждания.През закона ще се създаде и Съвет за наблюдение с 4-годишен мандат, който да гарантира защитата на правата на хората с увреждания. Законопроектът въвежда нов подход за социално приобщаване чрез оценка, която да отчита индивидуалните потребности на хората с увреждания.Законопроектите за личната помощ са с вносители БСП и \"Воля\". Предлага се хората с увреждания да избират асистентите си, да договарят условията и да прекратяват договорите. Личната помощ да се предоставя въз основа на индивидуална оценка на потребностите.Ако законът се приеме, ще бъде необходим ресурс в размер на над 105 млн. лева. Депутатите от БСП поискаха в зала да дойде вицепремиерът Валери Симеонов.Социалистът Филип Попов поиска вицепремиерът настоятелно да бъде поканен да уважи депутатите. Настоятелно ще го поканя, обеща парламентарният шеф Цвета Караянчева.Липсва финансова обосновка на предвидените в Законопроекта за хората с увреждания дейности, притесни се социалистът Георги Гьоков. БСП ще подкрепи законопроекта на първо четене и ще предложи промени между двете четения.Патриотите са за промените. Старият закон бил променян над 30 пъти. Затова дошло времето за новите текстове. Освен това според ОП пакетът със законите за хората с увреждания бил забавен заради съобразяване с финансовата рамка.Законът за хората с увреждания не решава всичките им проблеми, но прави важни първи големи стъпки за решаването им, посочи Хасан Адемов. Нека този ден да бъде началото на реформата на политиките за хората с увреждания, настоя депутатът от ДПС.В ЕС всеки шести човек е с някаква степен на увреждане, това прави 80 млн. европейски граждани от 500 милиона граждани в цяла Европа.В България с над 50% увреждане са над 700 хиляди души, от които 27 000 деца, стана ясно от думите му. За ДПС е недопустимо вицепремиерът Валери Симеонов да оглави новия Съвет за хората с увреждания.Протестите направиха политиката за хората с увреждания приоритет за правителството, констатира в хода на дискусиите Антон Кутев. Въпреки това според него има драма. Валери Симеонов не може да оглави Националния съвет за интеграция на хората с увреждания, отсече социалистът.Законът няма да свърши цялата работа, но ще даде някакъв резултат. Експлоатацията на страданието е престъпление по всички конвенции, които третират правата на личността, ядоса се депутатът от ГЕРБ Данаил Кирилов. Ако искате резултат, не преекспонирайте, обърна се към червения депутат той.Председателят на ПГ ГЕРБ Цветан Цветанов настоя за единение. Нека политиката за хората с увреждания да не се прави от една политическа сила, а от 44-тото Народно събрание, подчерта той. Молбата ми към БСП е да престанат да внасят омраза и напрежение, поиска Цветанов.По традиция законодателната тема премина в лични и политически нападки. Антон Кутев захапа Цветанов да върне парите на държавата.Вежди Рашидов се ядоса. Колкото до казаното от Антон Кутев, то и за него се говори, че има фабрика за чоропогащници, заяде се бившият министър на културата. Това ли трябва да се говори пред майките на деца с увреждания, недоумява той. Вие сте като солист на ансамбъл Филип Кутев - има-няма, вашият глас се чува, обърна се Рашидов към червения депутат.И Цветан Цветанов се защити. Когато някой няма политически мотиви, минава към лични нападки, каза той и припомни, че отвличанията са ставали при управлението на БСП, а той ги е спрял като силов министър.По традиция законодателната тема премина в лични и политически нападки. Антон Кутев захапа Цветанов да върне парите на държавата.Вежди Рашидов се ядоса. Колкото до казаното от Антон Кутев, то и за него се говори, че има фабрика за чоропогащници, заяде се бившият министър на културата. Това ли трябва да се говори пред майките на деца с увреждания, недоумява той. Вие сте като солист на ансамбъл Филип Кутев - има-няма, вашият глас се чува, обърна се Рашидов към червения депутат.И Цветан Цветанов се защити. Когато някой няма политически мотиви, минава към лични нападки, каза той и припомни, че отвличанията са ставали при управлението на БСП, а той ги е спрял като силов министър.Соцводачът Корнелия Нинова също се включи. Докато няма оставка на вицепремиера Валери Симеонов, няма да имате консенсус по отношението към хората с увреждания, обясни тя. Хората давали оценка на управляващите. Доказателство били протестите.Ако днес полагаме усилия да сложим начало на една реформа и да свършим работа, сте им длъжници, каза Нинова. Мнозинството показало нечовешко отношение. Днес се биете в гърдите, че работите и търсите консенсус, заяви лидерът на социалистите.Приемането на Закон за хората с увреждания е първата стъпка към положителната промяна за тях, която всички искаме и те очакват, заключи социалният министър Бисер Петков. Целият пакет от закони по темата трябвало да решат голяма част от проблемите. Между първо и второ четене някои проблеми щели да се изчистят.", "date": "2018.10.26", "title": "Депутатите единодушно приеха Закона за хората с увреждания на първо четене"}
{"url": "https://news.bg/education/krasimir-valchev-dovolen-ot-parite-za-obrazovanie.html", "text": "Министър Красимир Вълчев е доволен от увеличението на бюджета за образование за следващата година. Въпреки че средствата остават недостатъчни, увеличението на учителските заплати с 20% през следващата година е положително.Припомняме, половината от увеличение ще дойде от  а останалите 10% от решението за увеличение в сферата.По думите му парите никога не стигат, но средствата, получени през настоящата година и предвидените в ., са добри, защото досега не е имало такъв ръст на средствата за образование.Според Вълчев, средната учителска заплата за страната трябва да достигне до над 125% от средната работна заплата. В бюджета за догодина са предвидени 400 за училищно и предучилищно образование.В ефира на БНТ Красимир Вълчев посочи, че предстои да се подпише анекс към колективния трудов договор със синдикалните организации и организациите на директорите на образователните институции. Целта при разпределението на средствата да има по-добро финансиране в разходния стандарт, така че допълнителни средства да се отделят към малките отдалечени общини, където има повече деца от уязвимите групи.\"От доброто образование зависи дали ще имаме добри и мотивирани учители. Предстоят още два бюджета, за да бъде изпълнен докрай ангажиментът към учителите\", изтъкна Вълчев.Той отново призна за , където почти половината от заетите са до 10 години от пенсионна възраст.\"Не трябва да изтървем нито едно дете от образователната сфера\", заяви той.Като друг проблем в сферата Вълчев открои разклатеното доверие към учителите и това, че учителската професия е загубила уважение в обществото. От друга страна учителите би трябвало също да бъдат по-комуникативни.\"Най-важният фактор е мотивираният и работещ учител, неговата подкрепа би могла да подобри образователните резултати\", подчерта той.Красимир Вълчев защити идеята на МОН за придобиване на педагогическа квалификация, или т.нар. \"бърза писта\", в която специалисти, които нямат педагогическа правоспособност могат да придобият такава за 1 година.", "date": "2018.10.26", "title": "Красимир Вълчев доволен от парите за образование"}
{"url": "https://news.bg/world/zhena-rani-14-detsa-s-nozh-pri-napadenie-v-kitay.html", "text": "Жена, въоръжена с кухненски нож, нападна деца пред входа на детска градина в китайския югозападен град Чунцин. Пострадали са 14 деца, обяви местната полиция, цитирана от Straits Times.39-годишната жена извършила нападението, докато децата се връщали от сутрешни упражнения към 09,30 часа, добави полицията.Ранените деца са откарани в болница. Охраната и служители в детската градина са хванали жената.Към този момент не са ясни мотивите за престъплението.Нападенията в Китай са рядкост в сравнение с много други държави, особено в големите градове, където мерките за сигурност са изключително засилени, но през последните години бяха извършени серия от атаки с хладни оръжия, предимно срещу деца. Обикновено са дело на хора с психически или лични проблеми. Ножовете са често използвано средство, защото мерките за притежание на оръжие са стриктни.През септември Китай екзекутира мъж, убил девет ученици и ранил 11 при атака с нож в средно училище в провинция Шънси.", "date": "2018.10.26", "title": "Жена рани 14 деца с нож при нападение в Китай"}
{"url": "https://news.bg/bulgaria/plashtame-10-lv-za-uikend-vinetka.html", "text": "10 лева ще струва бъдещата уикенд винетка, която ще бъде пусната догодина. Това обяви новият министър на регионалното развитие Петя Аврамова в сутрешния блок на БиТиВи.Тази винетка, която ще е електронна като всички останали винетки, ще е валидна от 12 ч. в петък до 23 ч. в неделя.Аврамова обяви още, че 24-километровият участък на автомагистрала \"Струма\" от Кресна до Сандански ще бъде пуснат 5 месеца по-рано, още за Коледа.Петя Аврамова стана министър на регионалното развитие след  заради тежката катастрофа край Своге, взела 20 жертви, който обаче по-късно се върна в Министерството на регионалното развитие като зам.-министър.По този повод тя коментира, че личната вина била нещо различно от поемането на политическа отговорност.\"На мястото трябва да се намери подходящият човек. Смятам, че той е подходящият човек на мястото, на което се намира. Приемам всякакви идеи от целия екип, но решенията ги взимам аз. Аз съм готова да нося своята и политическа, и морална отговорност\", увери тя.За пътния участък край Своге, където стана тежката катастрофа с автобуса, тя поясни, че тече одит на целия път, като докладът все още не е готов.", "date": "2018.10.26", "title": "Плащаме 10 лв. за уикенд винетка"}
{"url": "https://news.bg/society/dimitrovden-e-1.html", "text": "Св. великомъченик Димитрий Солунски Мироточиви бил родом от Солун. Баща му, който бил управител на града, имал в дома си молитвена стая с икона и кандило. След смъртта на родителите си Димитрий заел висок военен пост, бил отличен за своите качества, но получил заповед да преследва християните. Вместо да направи този компромис, той покровителствал последователите на Христос.Чул за това, император Максимилиан, на връщане от поход на Изток, спрял в Солун, поискал Димитрий да се откаже от вярата си в Христа. Той отказал, увещанията били напразни, хвърлили го в тъмница. Устроили тържество в цирка.Лий, прочут борец, приканил осъдените християни на борба и ги хвърлял върху копия, забити с острието нагоре. Оръженосецът на Димитрий, Нестор, изпросил благословия от Димитър да иде на борба - отишъл и захвърлил Лий в пропастта. Затуй по нареждане на императора Нестор бил обезглавен, а Димитрий - прободен с копие в 306 година.Християните запазили мощите на светеца. След като гоненията били прекратени, над лобното място и гроба на св. Димитър в Солун бил построен малък храм. В него ставали много чудеса. По-късно храмът бил разширен и тогава намерили нетленните останки на мъченика. От тях потекло благовонно миро и затова Църквата го нарекла Свети Димитър Мироточиви. Заради чудотворната сила на мощите му, св. Димитър бил почитан като покровител на град Солун. За мироточивите му мощи се говори в паметници от Х век.Днес мощите на св. Димитър се съхраняват във великолепната базилика, издигната на мястото на малкия храм. В деня на неговата памет в Солун се стичат поклонници от цял свят.", "date": "2018.10.26", "title": "Димитровден е"}
{"url": "https://news.bg/health/sadebni-meditsi-protestirat-zaradi-neizplateni-pari-ot-mvr.html", "text": "Съдебни лекари от цялата страна се събират на протест в Пловдив, съобщи Нова телевизия. Причината е, че МВР им дължи огромни суми за свършената от тях работа в качеството им на вещи лица.Само за Пловдив МВР дължи на съдебните медици около 100 000 лв.Първите протестиращи се събраха пред Катедрата по съдебна медицина. Те отказват да посещават произшествия на МВР и да правят огледи.Един от лекарите заяви, че за тази година нищо не са им изплатили и поясни, че медиците обслужват нуждите на полицията, съда и прокуратурата.Той отбеляза също, че основната заплата на лекарите в съдебна медицина е около 620 лв., като има и допълнително заплащане за извънреден труд.Друга лекарка пък сподели, че трябва да получи от МВР Пловдив около 10 000 лв, но няма надежда това да се случи.\"Протестът е подготовка за конференцията на съдебните медици, която предстои. На нея ще обсъдим всички тези проблеми\", заяви доц. Светлозар Спасов.Той допълни още, че се срамува от материално-техническата база в катедрата и понякога купуват консумативи със собствени пари.\"Нашата съдебна медицина е на ниво 50 години и ако продължаваме така тя ще се изгуби\", категоричен е доцентът.", "date": "2018.10.26", "title": "Съдебни медици протестират заради неизплатени пари от МВР"}
{"url": "https://news.bg/bulgaria/simeonov-nachelo-na-saveta-na-horata-s-uvrezhdaniya-e-koshtunstvo.html", "text": "Държавата е пред разпад и проблемът е не само за хората с увреждания, а изобщо. Това заяви пред БНР Емил Мавродиев.Напомняме, през юли  който е с детска церебрална парализа, на грижите на Бойко Борисов, за да разбере премиерът как се гледат деца с увреждания.Мавродиев е категоричен, че срамът на политиците е само на думи, а не на действия и определя като кощунство възможността Валери Симеонов да оглави Националния съвет за интеграция на хората с увреждания.Смята, че е редно вицепремиерът да подаде оставка и заявява, че не се е почувствал обиден от думите на Симеонов, а обвинен.\"Все едно моето дете е здраво и право, а аз просто лъжа и се мъча нещо да изкрънкам от институциите и държавата\", обяснява Мавродиев.", "date": "2018.10.26", "title": "Симеонов начело на Съвета на хората с увреждания е кощунство"}
{"url": "https://news.bg/world/izpratenite-do-krititsi-na-tramp-bombi-idvat-ot-florida.html", "text": "Разследването, свързано с 10 тръбни бомби, които бяха изпратени на високопоставени демократи и критици на президента на САЩ Доналд Тръмп, се е съсредоточило върху следи във Флорида, обяви източник от федералните правораздавателни служби, цитиран от \"Ройтерс\".Друг източник пък разкри, че следователите вярват, че самоделните бомби са направени с помощта на инструкции в интернет. Смята се, че всички подозрителни пакети са преминали през американската пощенска система в даден момент, добави източникът. Много от пакетите са върнати на адреса на офиса на американския конгресмен Деби Шулц във Флорида, бивш председател на Националния комитет на Демократическата партия, според ФБР.Инструкциите за направата на такива самоделни бомби са достъпни в интернет сайтове и в пропаганда, разпространена от екстремистки организации като ДАЕШ (\"Ислямска държава\") и \"Ал Кайда\", обявиха източниците.Бившият вицепрезидент Джо Байдън и актьорът Робърт де Ниро са последните мишени вчера.Бомбите са изпратени няколко седмици преди междинните избори на 6 ноември.Тръмп осъди възникналата ситуация, но обвини медиите, че подклаждат разделение и гняв в американското общество.Никой не е поел отговорност и ФБР призова американците да подадат сигнал, ако имат информация.Първият колет с бомба беше изпратен на милиардера Джордж Сорос в Ню Йорк в понеделник, а във вторник и сряда получиха бившият държавен секретар Хилари Клинтън и бившият президент Барак Обама.", "date": "2018.10.26", "title": "Изпратените до критици на Тръмп бомби идват от Флорида?"}
{"url": "https://news.bg/world/tramp-obmislya-blokirane-na-migrantite-ot-kervana-ot-latinska-amerika.html", "text": "Президентът на САЩ Доналд Тръмп подготвя изпълнителна заповед, с която ще попречи на мигранти от кервана от Латинска Америка да влязат на територията на Щатите.Това пише \"Политико\", позовавайки се на източници от администрацията.Според информацията Тръмп обмисля да попречи на мигрантите да търсят убежище в САЩ.\"\", подчерта представител на Белия дом.\"Все още не е взето решение\", добави представителят.По-рано Тръмп призова керванът с мигранти да се върне в родните си държави.", "date": "2018.10.26", "title": "Тръмп обмисля блокиране на мигрантите от кервана от Латинска Америка "}
{"url": "https://news.bg/crime/kola-se-obarna-na-kragovo-v-plovdiv.html", "text": "Кола се е обърнала на една страна в кръгово кръстовище в Пловдив, съобщи Нова телевизия.В колата са пътували трима души, които са откарани в болница.Шофьорът не е употребил алкохол.При удара той е отнесъл пътен знак, качил се е върху острова на кръговото и се е забил в парапета на моста над Марица.Движението в района на катастрофата е затруднено.По данни на полицията инцидентът е станал около 5 часа тази сутрин.", "date": "2018.10.26", "title": "Кола се обърна на кръгово в Пловдив"}
{"url": "https://news.bg/regions/latviets-bez-adresna-registratsiya-krade-koli-v-sofiya.html", "text": "Полицията задържа латвиец при опит за кражба на автомобил.31-годишният чужденец е бил задържан на 24 октомври в ж.к. \"Хаджи Димитър\" в столицата. След като служителите на реда получили сигнал за извършваща се кражба на автомобил, те предприели незабавни мерки, засекли колата и я спрели.Крадецът се оказал латвийски гражданин, който пребивавал в страната ни без адресна регистрация. Той се опитал да избяга, но бил задържан от полицията.Латвиецът е задържан за 72 часа, а по случая е образувано досъдебно производство.", "date": "2018.10.26", "title": "Латвиец без адресна регистрация краде коли в София"}
{"url": "https://news.bg/crime/ot-spetsprokuraturata-pretarsvat-adresi-na-polimeri-ad.html", "text": "Специализираната прокуратура извършва следствени действия в София и страната във връзка с дейността на приватизирания завод \"Полимери\" АД.Следователи от Отдел \"Следствен\" претърсват адреси в София и страната, обискират се лица и се разпитват свидетели в рамките на образувано досъдебно производство за извършени престъпления по чл. 321,ал.6, чл. 255, 253, 212 и 203 от Наказателния кодекс.Малко по-късно стана ясно и че във Фрнация са арестувани бизнесменът Николай Банев и съпругата му Евгения. Арестът е в Ница и е извършен въз основа на европейска заповед за арест.Член 255. е свързан с, \"който избегне установяване или плащане на данъчни задължения в големи размери\".Образувано е досъдебно производство за длъжностно присвояване, придобиване на собственост чрез документи с невярно съдържание, прикриване на незаконно придобито имущество, данъчни престъпления и др. от организирана престъпна група, съобщава БТВ.", "date": "2018.10.26", "title": "От Спецпрокуратурата претърсват адреси на \"Полимери\" АД"}
{"url": "https://news.bg/world/sasht-pokaniha-putin-vav-vashington.html", "text": "Белият дом покани руския лидер Владимир Путин да посети Вашингтон, обяви съветникът по национална сигурност на президента на САЩ Джон Болтън, цитиран от \"Ройтерс\".Путин и Тръмп се срещнаха няколко пъти в кулоари на международни форуми. Единствената им официална\"Поканихме президента Путин във Вашингтон\", заяви Болтън. Не е ясно дали Путин е приел поканата.Преди няколко дни говорителят на Кремъл Темата за посещение на Путин в САЩ е изключително дискусионна, защото американските разузнавателни агенции обвиниха Русия в намеса на президентските избори през 2016 г. Москва отрича обвиненията.Тръмп твърди, че САЩ са заинтересовани да установят солидни работни отношения с Путин.Болтън, който говори на пресконференция по време на визита в Грузия, отбеляза, че срещата в Париж ще бъде кратка.Според Болтън поканата към Путин за визита във Вашингтон се отнася за началото на 2019 г. ", "date": "2018.10.26", "title": "САЩ поканиха Путин във Вашингтон"}
{"url": "https://news.bg/int-politics/erdogan-se-zareche-da-likvidira-vsichki-teroristi-iztochno-ot-efrat-v-siriya.html", "text": "Президентът на Турция Реджеп Тайип Ердоган се зарече да ликвидира всички \"терористи\" източно от река Ефрат в Сирия и да върне територията на нейните \"законни собственици\".Определяйки го като \"окончателно предупреждение\" за Сирия, Ердоган подчерта, че турските сили \"ще елиминират заплахата за Турция\" и ще съсредоточат вниманието си върху сирийските кюрдски бойци на изток от Ефрат вместо в района на град Манбидж.Ердоган също така приветствал споразумението, постигнато между страната му и Русия относно деескалацията на сирийската провинция Идлиб. \"Ние, заедно с Русия и Иран, разработихме формула, която взема под внимание интересите на всички страни. В Женева не успяхме да разрешим тези проблеми и взехме решение за сирийско уреждане в Астана. След това имаше Сочи, Техеран, където стигнахме до логично заключение. В резултат няма никакви проблеми с Идлиб сега\", изтъкна Ердоган пред група провинциални лидери на Партията на справедливостта и развитието, която е оглавявана от него.Междувременно Ердоган обяви, че прокурор от Саудитска Арабия ще пристигне в Турция в неделя по случая с убийството на саудитския журналист Джамал Кашоги. Ердоган е разкрил, че Турция разполагала с още информация за случая и скоро щяла да я разкрие.Турският държавен глава също така е настоял Саудитска Арабия да предаде 18-те лица, арестувани миналата седмица във връзка с убийството на Кашоги. Вчера саудитски прокурор обяви, че убийството на Кашоги е било планирано предварително.", "date": "2018.10.26", "title": "Ердоган се зарече да ликвидира всички \"терористи\" източно от Ефрат в Сирия"}
{"url": "https://news.bg/crime/zadarzhaha-dve-muleta-na-alo-izmamnitsi.html", "text": " Задържаха двама посредници на телефонни измами в Кърджали, съобщи МВР. При съвместна акция единият от мъжете - 53-годишен жител на Кърджали, бил засечен на бензиностанция в София. Установено е, че в ролята си на куриер, той е прибрал 1400 лв. от 71-годишен жител на Чакаларово.Измамата била осъществена по познатия сценарий за съдействие на полицията по задържане на телефонни измамници. Предстои конвоирането на задържания до Кърджали.По сигнал на 87-годишна жена е заловен и друг посредник - 37-годишен мъж.Жената е станала жертва на телефонна измама по схемата, че внукът й се нуждае от 2400 лв. за имотна сделка. Тя предала парите на непознатия мъж, а след това сумата е намерена у него.", "date": "2018.10.26", "title": "Задържаха две мулета на ало-измамници"}
{"url": "https://news.bg/world/razlikata-v-zaplashtaneto-oznachava-che-zhenite-rabotyat-bezplatno-ot-3-noemvri.html", "text": "Жените в Европейския съюз все още печелят средно със 16,2 % по-малко от мъжете. Тази година Денят на равното заплащане в ЕС се чества на 3 ноември. С него се отбелязва моментът от годината, в който жените символично престават да получават заплащане за своя труд до края на работната година за разлика от своите колеги мъже, докато остават още 16 % от работната година, съобщават от Европейската комисия.\"\", обявиха заместник-председателят на Европейската комисия Франс Тимерманс, комисар Мариан Тейсен и комисар Вера Йоурова.Жените в Европа печелят със 16,2 % по-малко от мъжете. Тази разлика в заплащането е несправедлива не само по принцип, а и на практика. Тя поставя жените в положение на несигурност по време на тяхната кариера и в още по-голяма степен след тяхното пенсиониране, като разлика в пенсиите на мъжете и жените достига 36,6 %.През изминалата година един от всеки трима европейци не е могъл да вземе отпуск по семейни причини, а само четирима от всеки десет мъже са взели (или възнамеряват да вземат) родителски отпуск. Това не е справедливо, нито устойчиво, според ЕК. Комисията въведе план за действие на ЕС относно преодоляването на разликата в заплащането на жените и мъжете за периода 2018 — 2019 г. В плана се дава приоритет на осем основни области на действие. Досега са били отпуснати 3,3 млн. евро за проекти за борба със стереотипите по отношение на професионалното ориентиране и избора на професия.", "date": "2018.10.26", "title": "Разликата в заплащането означава, че жените работят безплатно от 3 ноември"}
{"url": "https://news.bg/crime/ivan-geshev-privlecheni-sa-dvama-za-iztochvaneto-na-polimeri.html", "text": "До този момента са привлечени към наказателна отговорност две лица. В 08:50 часа местно време на територията на Ница (Франция) са задържани Николай и Евгения Баневи с европейска заповед за арест и европейска заповед за разследване от компетентните български власти.Припомняме, малко по-рано стана ясно, че Николай и Евгения Баневи са арестувани във Франция.Разследването се води от около два месеца. Това обяви заместник-главният прокурор Иван Гешев на брифинг в Спецпрокуратурата по повод източването на приватизираното предприятие \"Полимери\" АД.Той добави, че от 1 800 служители, работещи в предприятието преди приватизацията, в момента се изхранват нула семейства.Гешев благодари на компетентните френски власти, които са съдействали и са извършили съответните действия, които са в полза на българското разследване.Образуваното досъдебно производство в Спецпрокуратурата за престъпление по чл. 321 ал. 6 от Наказателния кодекс (НК) е за длъжностно присвоявания, пране на пари, данъчни престъпения и документни измами, допълни Гешев.", "date": "2018.10.26", "title": "Иван Гешев: Привлечени са двама за източването на \"Полимери\" "}
{"url": "https://news.bg/crime/prokuraturata-obvinyava-prokopiev-i-dvama-drugi-v-prane-na-pari.html", "text": "Софийска градска прокуратура - СГП обвинява председателя и членовете на Съвета на директорите на \"Алфа Финанс Холдинг\" АД в пране на пари.Събрани са доказателства, обосноваващи ангажиране на наказателната отговорност на Иво Прокопиев за пране на пари, в качеството на председател на Съвета на директорите на \"Алфа Финанс Холдинг\" АД.Към наказателна отговорност за пране на пари са привлечени и членовете на Съвета на директорите на \"Алфа Финанс Холдинг\" АД Константин Ненов и Иван Ненков. Обвиняемите Прокопиев, Ненов и Ненков са с мерки за неотклонение \"Подписка\".В СГП се провежда разследване за престъпления по служба, извършени от служители на Министерство на икономиката, енергетиката и туризма във връзка с изпълнението на концесионните договори с \"Каолин\" АД, гр. Сеново. В хода на разследването са назначени множество експертизи, заключенията на които са в процес на изготвяне.На 23 април е постъпил сигнал от председателя на КПКОНПИ, ведно с материали от извършена проверка от Комисията. В сигнала и приложените към него документи са посочени множество факти и обстоятелства, които са послужили като основание за започване на разследване и за пране на пари, касаещо продажбата на придобити от \"Алфа Финанс Холдинг\" АД акции от капитала на \"Каолин\" АД, представляващи 100% от капитала на \"РМД Каолин 98\" АД, на регистрирано на 20 декември 2012 г. в местния съд в Кьолн, Германия дружество \"Кварцверке ГмбХ\".", "date": "2018.10.26", "title": "Прокуратурата обвинява Прокопиев и двама други в пране на пари"}
{"url": "https://news.bg/regions/iznasilvach-ot-stara-zagora-poluchi-minimalna-prisada.html", "text": "Изнасилвач на момче получи минимална присъда за деянието си. Районният съд в Стара Загора разгледа делото по реда на съкратеното съдебно следствие.59-годишният мъж с инициали Б.Ю. е осъден на 2 години затвор. Той е обвинен, че на 26 май и 3 юни тази година е изнасилил 17-годишно момче. На тези дати непълнолетният е отишъл в дома на насилника, за да купи евтини цигари за себе си и за свои приятели, и е бил насилен от осъдения.Подсъдимият е признал вината си.Присъдата му подлежи на обжалване пред Окръжен съд - Стара Загора.", "date": "2018.10.26", "title": "Изнасилвач от Стара Загора получи минимална присъда"}
{"url": "https://news.bg/politics/ninova-i-radev-edinodushni-za-vazstanovyavaneto-na-parlamentarizma-v-stranata.html", "text": "Лидерът на БСП Корнелия Нинова и държавният глава Румен Радев обсъдиха заедно с експерти секторните политики, заложени в проекта на социалистите \"\".Нинова обясни пред журналисти, че има съвпадение по ключови въпроси като връщане на ролята на държавата във важни сектори от обществения и политическия живот, възстановяване на доверието към институциите. Обсъдени са конкретни мерки, които да доведат до промяна на моделите в здравеопазването, образованието и нефункциониращата социална система.До края на годината предстои следваща работна среща, след като дискусията по визията приключи в цялата страна и бъде конкретизирана с предложения от обществото.Нинова и Радев не са обсъждали политики за България извън представения проект.По думите на Нинова акцентите в разговора с държавния глава са приоритети, които да бъдат заложени в години напред като държавно управление, роля на държавните институции, на Конституцията на България, както и възстановяване на парламентаризма в страната.Нинова изтъкна на преден план проблеми като нетрайното законодателство, честите смени в законите и принизената роля на дебата в българския парламент.\"Разговаряхме за начините, по които държавата да влезе в икономиката, с пълната уговорка, че става въпрос за пазарни механизми, за европейски механизми, за подпомагане на държавата за развитие на икономиката\", обясни още Нинова.Детайлно е разгледана темата за регионалното развитие - това \"каква държавна политика да се прави, така че не само като структури на държавните институции, а като политики да вървим към регионално развитие\", заяви още лидерът на БСП.Нинова посочи и че помощта от президента е налице чрез експертизата, препоръките и чрез оставени отворен разговор с президентския екип по финализирането на проекта \"Визия за България\".\"Това е достатъчно за нас - и експертиза, и съвпадение на позиции по важни въпроси\", каза Нинова.По време на разговора държавният глава отбеляза, че \"Визия за България\" повдига редица актуални въпроси за мястото и ролята на държавата и за нейните обществени и социални функции, което е тема, отсъстваща от обществения дебат през последните години, пишат от пресслужбата на \"Дондуков\" 2.Според президента е предимство, че проектът не представлява предизборна програма, написана в кратки срокове с цел разширяване на електоралната база, а с \"Визия за България\" се търси широк дебат и съгласие за решения на всеобхватни и дълбоки обществени проблеми.\"От този проект и предлаганите публично добри идеи биха могли да се възползват всички\", добави държавният глава.На срещата са засегнати въпроси, които ще се отразят в Лидерът на БСП подчерта, че е представен , тъй като сегашният, според Нинова, ще задълбочава неравенствата. В рамките на това представяне Нинова в отправила предложения за прогресивното облагане, за семейно подоходно облагане и преизчисляване на пенсиите.Нинова коментира , в което той обясни, че думите му към протестиращите родители на деца с увреждания са били разбрани неправилно. \"В представите на вицепремиера това са кресливи жени, които използват уж болните си деца, така го разбрахме - като арогантно, нечовешко, ненормално отношение към хората с увреждания в България\", заяви Нинова.Лидерът на партията не смята протестите за политически, а за човешки, тъй като според нея, там участват граждани с различни политически убеждения. \"Тук не става въпрос за цветове, протестът този път е за основни ценности - майчинство, деца, грижа за болни хора, съпричастност на държавата\".", "date": "2018.10.26", "title": "Нинова и Радев единодушни за възстановяването на парламентаризма в страната"}
{"url": "https://news.bg/world/netanyahu-s-tayna-vizita-v-oman.html", "text": "Премиерът на Израел Бенямин Нетаняху проведе тайна визита в Оман, където се срещна със султан Кабус бин Саид, съобщават израелските вестници \"Таймс оф Израел\" и \"Аарец\".Оман няма дипломатически отношения с Израел, въпреки че има леко затопляне между двете държави след Договорите от Осло от 90-те г. на миналия век.Това е първата визита на израелски лидер в арабската страна за последните две десетилетия. Според изданията посещението е признак за затопляне на отношенията между еврейската държава и сунитския арабски свят.Днес следобед пресцентърът на израелския кабинет изненадващо съобщи, че Нетаняху и съпругата му Сара са се върнали от \"официално посещение\" в Маскат, където са се срещнали със султана.\"\", се казва в съобщение на правителството.Нетаняху е бил поканен от султана, който управлява арабската държава от 1970 г. \"след продължителни преговори\", допълват от пресцентъра.Последната визита на израелски лидер в Оман е през 1996 г.В съвместно съобщение на Йерусалим и Маскат се отбелязва, че двамата лидери са обсъдили \"начини за придвижване на мирния процес в Близкия изток\" и различни допълнителни \"въпроси от взаимен интерес за мир и стабилност в Близкия изток\".", "date": "2018.10.26", "title": "Нетаняху с тайна визита в Оман"}
{"url": "https://news.bg/int-politics/merkel-otkazva-da-dostavya-orazhiya-na-sauditska-arabiya.html", "text": "Германският канцлер Ангела Меркел отново се закани да спре износа на оръжия за Саудитска Арабия, докато не се разкрие и обясни убийството на журналиста Джамал Кашоги, съобщава \"Ройтерс\".\"Необходимо е да се изясни всичко около този ужасен инцидент. И ако това не се случи, няма да доставим оръжия на Саудитска Арабия\", коментира тя в Прага по време на пресконференция с чешкия премиер Андрей Бабиш.", "date": "2018.10.26", "title": "Меркел отказва да доставя оръжия на Саудитска Арабия "}
{"url": "https://news.bg/finance/goranov-otstapi-pred-tsatsarov-poveche-pari-za-sadebnata-vlast-v-byudzhet-2019.html", "text": "Главният прокурор Сотир Цацаров и министърът на финансите Владислав Горанов проведоха среща в Съдебната палата, на която обсъдиха средствата, предвидени за съдебната власт в .Поводът за срещата е декларация от администрацията на Висшия съдебен съвет (ВСС) и от администрацията на Прокуратурата на Р. България относно предлаганите в проекта на Бюджет 2019 г. промени във финансирането на съдебната власт.Декларацията от администрацията на ВСС и прокуратурата беше разпространена в четвъртък, 25 октомври. Недоволството на служителите в администрациите на ВСС и прокуратурата е породено от предвидените в бюджета намаления на бюджета на съдебната власт за следващата година, с което Министерството на финансите погазвало независимостта на съдебната власт.Според проекта на финансовото министерство парите за 2019 година за съдебната власт са 550 милиона - при поискани от ВСС 653 милиона. Предлага се и промяна в Закона за съдебната власт, с която съдебните служители да получават пари за дрехи в размер най-много до 450 лв., вместо до две средни месечни заплати.Според позицията предлаганите в Бюджет 2019 г. промени грубо погазват основната конституционна норма за независимостта на съдебната власт, в момент на разколебано обществено доверие към правосъдната ни система.В тази връзка Цацаров и Горанов са обсъдили възможността за промени.От своя страната Горанов е изразил готовност за частично сближаване на позициите по отношение на предвидените средства за осигуряване на разходите на органите на съдебната власт. Той е заявил, че ще представи на предстоящото заседание на правителството актуализирани параметри на бюджета за 2019 г., различни от предложените от МС в проекта. Актуализираните параметри щели да бъдат по-близки до тези, които искат магистратите.Двамата са обсъдили и парите за облекло на магистратите. Относно това финансовият министър е посочи, че възприема аргументите на служителите в администрациите на ВСС и прокуратурата. Горанов е обещал, че такива промени в бюджета няма да се извършват.", "date": "2018.10.26", "title": "Горанов отстъпи пред Цацаров - повече пари за съдебната власт в Бюджет 2019"}
{"url": "https://news.bg/bulgaria/dnsk-sledi-za-kachestvoto-na-rabota-s-35-000-proverki.html", "text": "Дирекцията за национален строителен контрол прекрати действието на удостоверенията на 4 фирми, които оценяват съответствието на инвестиционните проекти и/или упражняващи строителен надзор. Това съобщиха от пресцентъра днес.Над 35 хиляди проверки са извършени от органите на ДНСК от началото на годината до момента. Инспектират се всички строежи, за които се осъществява строителен надзор, за да се контролира качеството на работата. Проверени са общо 28 228 обекта от всички категории на територията на цялата страна.По данни на ДНСК общо 494 акта са съставени заради нарушения на разпоредбите на Закона за устройство на територията (ЗУТ). Най-често те се дължат на пропуски при обезопасяването на строежите от страна на техническите ръководители.От началото на годината от органите на ДНСК са издадени 2249 разрешения за ползване на строежи от първа, втора и трета категория. Същевременно са отменени 32 разрешения за строеж и заповеди за допълване на разрешения за строеж.Издадени са 773 удостоверения за извършване на дейностите по оценяване на съответствието на инвестиционните проекти и/или упражняване на строителен надзор.247 общини също са били проверени.Благодарение на постоянния контрол ДНСК отчита значително подобряване на дейността на местните власти при спазването на разпоредбите на ЗУТ за одобряване на инвестиционните проекти и разрешаване на строителството.", "date": "2018.10.26", "title": "ДНСК прекрати удостоверенията на 4 фирми"}
{"url": "https://news.bg/int-politics/makron-obyavi-za-polulizam-iskaneto-da-ne-se-prodava-orazhie-na-sauditska-arabiya.html", "text": "Френският президент Еманюел Макрон отхвърли като \"демагогия\" призивите на няколко европейски държави, включително Германия, да спрат продажбите на оръжие за Саудитска Арабия след убийството на журналиста Джамал Кашоги, съобщава \"Ройтерс\".\"Каква е връзката между продажбите на оръжия и убийството на г-н Кашоги. Разбирам връзката с това, което се случва в Йемен, но няма връзка с г-н Кашоги\", коментира Макрон на пресконференция в Словакия.\"Това е чиста демагогия, да кажеш \"ние трябва да спрем продажбите на оръжия\", обясни той.Австрийският външен министър Карин Кнайсел заяви пред немски вестник, че Европейският съюз трябва да спре продажбите на оръжие за Саудитска Арабия след убийството на Кашоги, заявявайки, че това може да помогне за прекратяване на \"ужасната война в Йемен\".Коментарите от Австрия, настоящ председател на съвета на ЕС, дойдоха, след като Германия заяви, че ще спре износа на оръжия за Саудитска Арабия, докато смъртта на Кашоги в консулството в Саудитска Арабия в Истанбул не бъде бъде разкрита.", "date": "2018.10.26", "title": "Макрон обяви за полулизъм искането да не се продава оръжие на Саудитска Арабия"}
{"url": "https://news.bg/regions/protest-vav-veliko-tarnovo-sreshtu-skapiya-benzin-i-dizel.html", "text": "Десетки се събраха във Велико Търново, за да подкрепят протеста срещу поскъпването на горивата в областта. По думите на протестиращите цените на бензина и дизела в града са необосновано по-високи, отколкото в други части на страната. Те заподозряха картел и призоваха за бойкот на големите вериги, съобщи бТВ.Над 200 души протестираха във Велико Търново срещу поскъпването на горивата. В старата столица дизелът и бензинът се продават с 30 стотинки по-скъпо, отколкото в околните градове.\"Ще продължим със законови стъпки, със сезиране на Комисията за защита на конкуренцията и Комисията за защита на потребителя и ако това не даде ефект, тогава вече ще има продължение на протестните действия\", каза пред БНР един от протестиращите.Според него определени собственици на бензиностанции изкуствено са завишили цените, в резултат на което и за бизнес цели, и на гражданите се налага да се ходят до други градове в областта за зареждане.Справка показва, че за месец цената на основните горива се е повишила с 11 до 13 стотинки на литър. За година ръстът е с 30 ст., сочат данните от портала \"Фюело\".Те сочат още, че в Хасково горивата сега са най-евтини, а най-скъпи са в Монтана. В икономически най-бедния Северозападен регион шофьорите недоволстват, припомня бТВ.В Хасково се радват на малко по-ниски цени.Ето и сравнението: Ако една десетгодишна лека кола тръгне от София за Бургас, човек, заредил бензин в различни райони на страната, ще изхарчи различни суми за път. С бензин от Хасковско пътят ще излезе 71 лв. и 68 ст. А с гориво, купено в Монтана - с 3 лв. повече.В рамките на годината разликата може да стигне и стотици лева.\"Откровено конкуренцията налага дори в рамките на една верига различни цени в различните градове. А защо в различните градове цените са различни, отново въпрос на логистика, на конкуренция, транспортни разстояния, начин на доставка, затова\", обяснява изпълнителният директор на Българската петролна и газова асоциация Андрей Делчев.Според петролната и газова асоциация цените на горивата в България са едни от най-ниските в Европейския съюз. По техни данни петролът е поскъпнал със 17%, а горивата средно с 5%.", "date": "2018.10.26", "title": "Протест във Велико Търново срещу скъпия бензин и дизел"}
{"url": "https://news.bg/world/tramp-hvarlya-armiyata-sreshtu-imigrantite.html", "text": "Секретарят по отбраната на САЩ Джеймс Матис одобрил изпращането на военни на американо-мексиканската граница, съобщи \"Ройтерс\". Агенцията се позовава на източници, пожелали анонимност.\"Ройтерс\" уточнява, че в момента няма яснота какви части и колко военнослужещи ще бъдат изпратени на границата с Мексико, за да спрат незаконната миграция.Одобрението на Джеймс Матис не трябва да се разглежда като заповед за разполагане и разгръщане на военни формирования.От своя страна в. \"Вашингтон поуст\" писа, че президентът на САЩ обмисля специален указ за затварянето на южната граница за мигранти.През последните седмици колони от мигранти от Латинска Америка се отправят към САЩ с надеждата да намерят по-добър живот.", "date": "2018.10.26", "title": "Тръмп хвърля армията срещу имигрантите"}
{"url": "https://news.bg/world/bombadzhiyata-ot-florida-republikanets-s-kriminalno-dosie.html", "text": "Мъжът, заподозрян в изпращането на  за критиците на президента на САЩ Доналд Тръмп, е 56-годишен регистриран републиканец от Флорида. Задържаният е с богато криминално досие, разкрива \"Ройтерс\". Това е Сизар Сейък.Агенцията се позовава на публични регистри.Документите показват, че Сизар Сейък е арестуван многократно през годините за домашно насилие, кражба и други обвинения. В един от случаите е обвинен, че заплашвал да използва бомба, въпреки че няма повече подробности.Сизар Сейък бе задържан в петък сутринта пред магазин за авточасти във Флорида, съобщиха федералните власти. Той е заподозрян, че изпраща писмата с бомби на бившия президент Барак Обама, бившия кандидат за президент на демократите Хилъри Клинтън и различни други обществени фигури, които често са били обект на измама на Тръмп.Сейък изглежда има профил в Facebook под името Cesar Altieri Randazzo, с участието на видеоклипове и снимки от него, присъстващи на многобройни митинги за \"Тръмп\", включително поне един митинг във Флорида. Дейността на задържания в социалните мрежи показва, че \"хареса\" повече от 100 консервативни страници, включително няколко анти-Клинтън и про-Тръмп групи.Сизар Сейък е промоутър, агент за резервации и други дейности, според неговия профил в LinkedIn, който използва своето средно име Altieri и го е посочил като собственик на International Gold Productions.Профилът го описва и като ветеринарен студент във Високотехнически университет в Северна Каролина. Управителният офис на училището потвърди, че Сейък е кандидатствал, но заяви, че понастоящем не е записан.Белият ван на Сейък, който беше задържан от властите, е облепен с плакати на Тръмп и надписи срещу Хилари Клинтън и Си Ен Ен. Телевизията дори получи и един от подозрителните пакети в своя офис в Ню Йорк.Бомбаджията обявява фалит през 2012 г. Той е натрупал дълг от $20 000 основно към банки. Три години по-рано той губи и имот във Флорида за неплащане на ипотека, разкрива \"Ю Ес тудей\".През годините на два пъти той се е опитвал неуспешно да започне свой бизнес.", "date": "2018.10.26", "title": "Бомбаджията от Флорида - републиканец с криминално досие"}
{"url": "https://news.bg/disasters/vizhte-kak-v-moskva-razbiha-kletka-na-islyamska-darzhava.html", "text": "В Москва разбиха клетка на \"Ислямска държава\", разкриват руските медии.Това е станало при акция на Руската федерална служба за сигурност (ФСБ).Дълбоко законспирираната група на \"Ислямска държава\" е подготвяла терористични атаки с голям обществен отзвук.В ареста са шестима души.Те са планирали нападения с огнестрелни оръжия и самоделни взривни устройства в Москва. При извършените обиски са иззети автоматични огнестрелни оръжия, средства за комуникация с отчети за извършената подготовка, схеми за изработването на бомби и парични суми.Разбитата терористична клетка е била ръководена от емисари в Сирия.", "date": "2018.10.26", "title": "Вижте как в Москва разбиха клетка на \"Ислямска държава\""}
