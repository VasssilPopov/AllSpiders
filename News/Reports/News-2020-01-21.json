{"url": "https://news.bg/crime/iranets-poluchi-uslovna-prisada-za-nezakonno-vlizane-u-nas.html", "text": "Условна присъда получи днес ирански гражданин за документно престъпление и незаконно преминаване на границата. Това съобщиха от пресцентъра на Районен съд - Варна, цитирани от Агенция \"Фокус\".Съдебният акт е окончателен.Съдът одобри внесено от прокуратурата споразумение, с което 34-годишният чужденец се признава за виновен в две престъпления - за съзнателно ползване на преправен официален документ и за незаконно преминаване на българската граница.За всяко от престъпленията му бяха наложени отделни наказания - 10 месеца лишаване от свобода, отложено с 3-годишен изпитателен срок, както и глоба от 200 лева.Иранският гражданин е влязъл през границата на страната от Турция през ГКПП \"Капитан Андреево\" на 24 ноември миналата година.Той е представил преправен официален документ - паспорт по италиански образец, на името на друго лице.За самото съставяне на документа от подсъдимия не може да се търси наказателна отговорност.Иранският гражданин е с чисто съдебно минало.", "date": "2020.01.21", "title": "Иранец получи условна присъда за незаконно влизане у нас "}
{"url": "https://news.bg/int-politics/borisov-za-rechta-na-tramp-nasheto-strategichesko-partnyorstvo-e-tochno-v-tezi-sferi.html", "text": "Премиерът Бойко Борисов се срещна със заместник-държавния секретар по икономически растеж, енергетика и околна среда на Държавния департамент на САЩ Кийт Крач в Давос.Двамата са обсъдили  по време на форума. \"Имаше много оптимизъм в нея. Радвам се, че нашето стратегическо партньорство е точно в тези сфери, за които Тръмп говори - работни места, доходи, сигурност, мощна икономика\", обяснява Борисов.Българският премиер добави, че в Давос е разговарял и с Иванка Тръмп, която е част от американската официална делегация на форума като съветник на президента. \"Идеята, която тя има, е много важна за нашия регион и е в сферата на безработицата сред младите хора\".Акцентът на Борисов пред Крач е, че тази година в София ще се проведат две големи мероприятия - процесът \"Акаба\", който страната ни организира с краля на Йордания и Берлинският процес, който България домакинства съвместно с Република Северна Македония.Борисов изтъква още, че енергийният сектор дава . \"Партньорството ни в тази област има потенциал да допринесе за укрепване на енергийната сигурност на страната ни и за диверсификация на енергийните източници и маршрути, включително посредством внос на втечнен природен газ при изгодни за България условия\".България високо оценява подкрепата на американските партньори за изпълнение на приоритетни и инфраструктурни проекти като междусистемната газова връзка Гърция-България и проектирания терминал за втечнен природен газ при Александруполис.\"Запазване на ключовата роля на България на газовата карта на Европа е от стратегическо значение\", коментира Борисов.", "date": "2020.01.21", "title": "Борисов за речта на Тръмп: Нашето стратегическо партньорство е точно в тези сфери"}
{"url": "https://news.bg/world/polsha-prizova-putin-da-kazhe-istinata-za-holokosta-v-izrael.html", "text": "Полша призова руския президент Владимир Путин да се въздържа от използването на жертвите по време на Втората световна война и Холокоста за политически цели и подчерта, че във военни документи се споменават призиви на полското правителство към съюзниците да се спасят евреите, информира АП.Заместник-министър на външните работи на Полша отправи призива преди конференция в Израел тази седмица по повод 75 г. от освобождението на \"Аушвиц\" от съветските войски.Путин, който ще говори на събитието, наскоро атакува Полша, че има някаква вина за войната. Той обвини полското правителство по време на войната в антисемитизъм.Полският президент Анджей Дуда реши да бойкотира конференцията, тъй като не му е предоставена възможност да говори.Министърът каза, че ако неистините бъдат повторени на конференцията, Полша ще публикува исторически документи и факти, за да ги оборят. Той посочи, че полската съпротива и правителството в изгнание в Лондон са положили усилия за събиране и споделяне на фактите около масовото изтребване на евреи от нацистите.В един от тези документи се отбелязва, че полското правителство е съобщило на различни правителствени лидери през 1942 г. за избиването на евреи в \"Аушвиц\".От 1940 до 1945 г. около 1,1 милиона души, предимно евреи от цяла Европа, са избити в лагера.", "date": "2020.01.21", "title": "Полша призова Путин да каже истината за Холокоста в Израел"}
{"url": "https://news.bg/bulgaria/s-vertolet-prevozili-speshno-rodilka-ot-silistra-do-varna.html", "text": "Военноморските ни сили са помогнали на болницата в Силистра да извършат спешно транспортиране на родилка в тежко състояние.Молбата е отправена от директора на многопрофилната болница в Силистра доктор Даниела Костадинова и е по повод 34-годишна жена - родилка, изпаднала в кома, поради възникнали след раждането тежки и непредвидими усложнения, довели до полиорганна недостатъчност.Използването на въздушен транспорт е било наложено от спешността на състоянието ѝ.С вертолет AS 565MB Panther са се отзовали от състава на ВМС вчера, 20 януари.По време на полета вертолетът е бил оборудван с реанимационно медицинско оборудване, предназначено за използване при изпълнение на задачи за авиомедицинска евакуация, а животът на родилката е бил поддържан от съпровождащия я на борда доктор Стефан Тодоров от MБАЛ-Варна към ВМА.Екипажът на вертолета, изпълнил задачата е бил в състав:- капитан Атанас Георгиев - командир;- капитан Христо Радкев - втори пилот;- капитан Хараламби Сертев - борден авиомеханик;- доктор Стефан Тодоров - борден лекар.", "date": "2020.01.21", "title": "С вертолет превозили спешно родилка от Силистра до Варна"}
{"url": "https://news.bg/politics/deputatite-v-komisiya-odobriha-promenite-v-zakona-za-gorivata.html", "text": "Депутатите от Комисията за борба с контрабандата приеха на второ четене промените в наредбата към Закона за нефт и нефтопродуктите. Текстовете бяха отлагани три пъти заради недоволство от страна на малките търговци на горива.С наредбата се въвеждат специални изисквания за регистрация на търговците с нефт и нефтопродукти. Земеделците, които не извършват търговия с горива и нефтени продукти, отпадат от закона.С текстовете се допускат ведомствени бензиностанции. Разрешава се мобилни автомобили да зареждат машините в галериите. За строителите при определени категории се допускат преместваеми обекти за зареждане, за които държавната администрация ще следи къде се намират.Депутатите отхвърлиха внесено предложение от БСП, с което се предлага малките търговци да разполагат с 10 000 бутилки в наличност.Комисията реши редица детайли по наредбата да се обсъдят от парламентарните групи в зала по време на второто четене. Аргументите са, че редица предложения са постъпили на 20 януари в парламента.Депутатът от БСП Румен Гечев изказа своето недоволство от приетите промени, като посочи и парадокса, че ставаме единствената страна в света, която е публикувала закон, без да е издадена наредбата, а сега се правят промени в закона, пак дори преди да е приета наредбата.Гечев обясни че с приетите поправки остават неблагоприятните условия за бизнеса в страната, създава се монопол на големите производители, а дори и една част от бизнеса, който е похарчил пари, за да отговори на изискванията в закона, се оказва, че се е охарчил напразно. Като пример депутатът от БСП посочи изискванията за пълначните станции за газ пропан-бутан. Според Гечев предложенията се отхвърлят само защото са внесени от страна на социалистите.Според депутата от ГЕРБ Валентин Николов с предложението на БСП реално се създава точно монопол. Той открои факта, че самата БСП не е била единна при първо четене и една част от депутатите са подкрепили текстовете.Депутатът припомни, че в основната си част законът цели да регистрира играчите в \"сектора\" и същевременно да намали административните пречки и да се увеличи конкуренцията.Според новия председател на ресорната комисия Юлиан Ангелов Законът за нефопродуктите ще работи, защото и експерти, и асоциациите, и браншът са на 99% съгласни с текстовете.", "date": "2020.01.21", "title": "Депутатите в комисия одобриха промените в Закона за горивата"}
{"url": "https://news.bg/world/netanyahu-zove-za-nalagane-na-sanktsii-na-mezhdunarodniya-nakazatelen-sad.html", "text": "Премиерът на Израел Бенямин Нетаняху призова за налагане на санкции на Международния наказателен съд и хората, които работят в него, пише \"Гардиън\".Преди месец \"Мисля, че всеки трябва да се надигне срещу това\", каза Нетаняху в интервю за Trinity Broadcasting Network, най-голямата християнска телевизионна мрежа в света.\"Правителството на САЩ при президента Тръмп говори твърдо срещу Международния наказателен съд за тази пародия и аз призовавам всички ваши зрители да направят същото. Да поискат конкретни действия, санкции срещу Международния съд - срещу служителите, прокурорите, всички\", призова министър-председателят.Преди няколко месеца Вашингтон използва подобна тактика за блокиране на отделно потенциално разследване на съда заради действия на американските войници в Афганистан. Вашингтон обяви през март, чеПо-късно съдиите отказаха да започнат разследване на САЩ, като се позоваха на липсата на сътрудничество от замесените страни, включително, афганистанските власти, талибаните и американците.Не е ясно дали Нетаняху възнамерява да не пуска представители на съда в израелската страна, което може да възпрепятства разследването, защото Израел контролира достъпа до Западния бряг и Йерусалим.Фату Бенсуда възнамерява да разследва инциденти по време на войната в Газа между Израел и Хамас през 2014 г. Отделно тя смята, че израелските власти вероятно са извършили военни престъпления със заселническата си политика на Западния бряг.", "date": "2020.01.21", "title": "Нетаняху зове за налагане на санкции на Международния наказателен съд"}
{"url": "https://news.bg/int-politics/tramp-za-ursula-fon-der-layen-mnogo-zhilav-i-uporit-pregovaryasht.html", "text": "Президентът на САЩ Доналд Тръмп заяви във вторник, че чува, че председателят на Европейската комисия Урсула фон дер Лайен е \"много жилав и упорит преговарящ\", но заяви, че се надява САЩ и Европейският съюз да постигнат напредък за нова търговска сделка.\"Чудесно е да бъдем с председателя на Европейската комисия и с жена, която е много уважавана, трябва да кажа и чувам, че е много жилав и упорит преговарящ, което е лоша новина за нас\", обясни Тръмп в Давос.\"Търговията в момента и сделка между нас и по същество Европа е нещо, което всички искаме да можем да постигнем\", допълни той.За първи път фон дер Лайен среща Тръмп, който има много разногласия с Европа по отношение на данъчната и търговската политика, включително нов цифров данък от френска страна, който американските технически гиганти, като Amazon и Google, са принудени да плащат.\"Мисля, че това, което никога не трябва да забравяме, че имаме дълга история на обща основа, на много бизнес спогодби, приятелство\", коментира фон дер Лайен.\"Американският и европейският народ са добри приятели и това е, което трябва да надградим\", добави тя.Заради френския данък, администрацията на Тръмп обяви планове да наложи мита до 100% върху вноса на сирене, вино, червило и друг френски стоки, а Франция заплаши, че ще отговори.Тръмп иска да премахне търговските отстъпки на ЕС, като заплашва с мита немски автомобили, включително BMW и Mercedes-Benz.", "date": "2020.01.21", "title": "Тръмп за Урсула фон дер Лайен: Много жилав и упорит преговарящ"}
{"url": "https://news.bg/world/tramp-razshiryava-cherniya-spisak-s-nezhelani-migranti.html", "text": "Американският президент Доналд Тръмп потвърди във вторник, че разширява черния списък с държави, чиито граждани са нежелани като мигранти в страната му.Това заяви той пред The Wall Street Journal в кулоарите на провеждащия се в момента форум в .Държавният глава обаче на този етап не уточнява кои са новите държави, които ще бъдат включени.Припомняме, че федерален съдия временно блокира миграционната политика на президента, която позволява на местните власти да определят дали ще приемат бежанци или не.През септември, президентът обяви рекордно ниска горна граница на бежанците от 18 000 души годишно.42-ма от 50 губернатори на щати, заявиха, Грег Абът от Тексас, беше единственият, който заяви, че държавата няма да приеме бежанци.Решението на съда бе голяма победа за групите за права на имигранти.В отговор на дело, заведено срещу промяната на политиката, съдия Питър Дж Месит от Мериленд пише, че заповедта която вероятно е \"незаконна\" и не се уточнява кои точно местни власти могат да вземат подобни решения от името на цялата страната.\"Предоставянето на правомощия на щатските и местните власти да дават съгласие за заселване на бежанци - което ще рече право на вето да определят дали бежанците ще бъдат приети - се изправя срещу решението на Конгреса\", пише Месит.Миграционната политика на Тръмп неведнъж бе атакувана  от демократите в Конгреса, федерални съдилища, Мексико и правозащитни групи.", "date": "2020.01.21", "title": "Тръмп разширява черния списък с нежелани мигранти"}
{"url": "https://news.bg/world/putin-odobri-noviya-kabinet-lavrov-i-shoygu-zapazvat-postovete-si.html", "text": "Президентът на Русия Владимир Путин одобри новото правителство след оставката на предишния кабинет, съобщават руски медии.Бившият премиер след Новият министър-председател Михаил Мишустин представи новия кабинет пред руския лидер.Министърът на външните работи Сергей Лавров и министърът на отбраната Сергей Шогу запазват постовете си в новото правителство. Александър Новак също остава енергиен министър на Русия, както и Денис Мантуров запазва поста си на министър на индустрията и търговията. Министърът на транспорта Евгений Дитрих и вътрешният министър Владимир Колоколцев също запазват позициите си. Антон Силуанов остава финансов министър, но няма да е първи вицепремиер.За първи вицепремиер на Русия е назначен съветникът на президента по икономическите въпроси Андрей Белоусов. В кабинета има общо 9 вицепремиери, включително един първи. Трима вицепремиери запазват постовете си. При Медведев имаше десет вицепремиери, включително един първи.За нов министър на културата е назначена Олга Любимова, на здравеопазването - Михаил Мурашко, на образованието - Сергей Кравцов и на правосъдието - Константин Чуйченко.Министър на икономическото развитие е Максим Решетников.След това се проведе първото заседание на новия кабинет, определен от Путин като балансиран.В кабинета на премиера Михаил Мишустин влизат:Първи вицепремиер - Андрей Белоусов; вицепремиери Дмитрий Григоренко, Юрий Трутнев, Виктория Амбрамченко, Юрий Борисов, Татяна Голикова, Алексей Оверчук, Марат Хуснулин и Дмитрий Чернишенко; министър на образованието Сергей Кравцов; министър на науката и образованието Валерий Фалков; министър на развитието на Далечния изток Александър Козлов; министър на природните ресурси и екологията Дмитрий Кобилкин; министър на вътрешните работи Владимир Колоколцев; министър на правосъдието Константин Чуйченко; министър на външните работи Сергей Лавров; министър на промишлеността и търговията Денис Мантуров; министър на културата Олга Любимова; министър на строителството и благоустройството Владимир Якушев; министър на цифровото развитие и масовите комуникации Максут Шадаев; министър на енергетиката Александър Новак; министър на икономическото развитие Максим Решетников; министър на финансите Антон Силуанов; министър на здравеопазването Михаил Мурашко; министър на транспорта Евгений Дитрих; министър на отбраната Сергей Шойгу; министър на труда и социалната дейност Антон Котяков; министър на селското стопанство Дмитрий Патрушев; министър на гражданската защита и извънредните ситуации Евгений Зиничев и министър на спорта Олег Матицин.", "date": "2020.01.21", "title": "Путин одобри новия кабинет, Лавров и Шойгу запазват постовете си"}
{"url": "https://news.bg/world/sin-na-sadiya-se-prizna-za-vinoven-za-zaplahi-v-sinagoga-v-severna-karolina.html", "text": "Син на съдия от апелативния съд се призна за винове за отправени заплахи срещу синагога в американския щат Северна Каролина, съобщиха еврейски медии. 21-годишният Уилям Уордън е сключил сделка със съда, за да се признае за виновен и срещу това да му бъде назначено 2-годишно лечение в психиатрична клиника.Родителите му са разпространили изявление, в което поднасят извинение към местната еврейска общност и признават, че синът им страда от шизофрения и биполярно разстройство. Тези проблеми го правят и лесна плячка за влияние и вербуване от всякакви крайни групировки. Уордън бил арестуван през юни 2018 година. Той се появил в местната синагога и отправил обиди към вярващите, като настоял \"да се разкарат от управлението, града и страната му\".При инцидента няма пострадали.Има данни и за други негови вандалски прояви преди това.Управата на храма е взела мерки да подсили сигурността му.Припомняме, че проявите на насилие към еврейски общности в страната през последните години.Сред последните посегателства е това на 37-годишния Графтън Томас, който  в Ню Йорк, САЩ и официално бе обвинен в престъпление от омраза.на празненство за Ханука в края на декември, което се провеждало в дома на местен равин.Пострадаха петима души, като двама от тях бяха в тежко състояние. Преди това шестима души загинаха, а друг бе ранен ", "date": "2020.01.21", "title": "Син на съдия се призна за виновен за заплахи в синагога в Северна Каролина "}
{"url": "https://news.bg/crime/mirizmata-na-gaz-okolo-teatar-sofiya-ot-butilka-s-otpadatsi.html", "text": "Фалшива тревога се оказа около театър \"София\".Това стана ясно след проведената тази вечер проверка, предаде БНР.Няма изтичане на газ. Няма авария по газопреносната мрежа в града.Бутилката е открита в контейнер близо до шахта. От Столична община съобщиха, че движението на автобусите от линии 11, 404 и 213 по ул. \"М. Бичев\" вече е възстановено.Те се движеха временно по променен маршрут.Сигналът бе подаден около 17:30 часа днес.На място бяха изпратени екипи на Столична община, на пожарната и на 5-о Районно полицейско управление.Районът около театър \"София\" в столицата бе отцепен.", "date": "2020.01.21", "title": "Миризмата на газ около театър \"София\" - от бутилка с отпадъци"}
{"url": "https://news.bg/world/boing-planira-parviya-polet-s-777x-za-chetvartak.html", "text": "След месеци на отлагане \"Боинг\" планира първия полет на новия си пътнически самолет с голям обхват 777X за четвъртък, съобщиха двама източници пред АФП, запознати със ситуацията.Източниците поясниха, че първият полет може и да бъде отменен, тъй като това ще зависи от времето. Първият полет е ключова мярка преди \"Боинг\" да потърси разрешително от федералните власти за новия си самолет.Първоначално полетът беше планиран за лятото на 2019 г., но заради проблеми беше отменен, включително и с новия двигател на General Electric.Източниците разкриха, че полетът ще се проведе в Сиатъл.\"Боинг\" е следен внимателно след катастрофите и приземяването на модела 737 MAX.Говорител на Федералната авиационна администрация на САЩ коментира, че полетът със 777X се очаква скоро, но \"времето изцяло зависи от \"Боинг\".Към момента има 340 поръчки на 777X, предимно от компании като Emirates, Lufthansa, Cathay Pacific, Singapore Airlines и Qatar Airways. Самолетът е конкурент на Airbus A350.Ако полетът премине плавно, \"Боинг\" ще подаде документи във Федералната авиационна администрация като част от процеса по издаване на разрешително.Припомняме, самолет 737 Max на Етиопските авиолинии  2019 г.. Всички 157 души на борда загинаха. Това беше втората катастрофа с новия самолет 737 Max за по-малко от пет месеца, което принуди .Първата катастрофа с, когато самолет на Lion Air катастрофира в Яванско море. Загинаха всички 189 души на борда.", "date": "2020.01.21", "title": "„Боинг” планира първия полет с 777X за четвъртък"}
{"url": "https://news.bg/world/radev-obsadi-vodnata-kriza-i-sigurnostta-s-prezidenta-na-izrael.html", "text": "Двустранното партньорство в различни сфери като иновациите, сигурността и добрите практики в управлението на водните ресурси. Това бяха основните теми, които обсъдиха президентите Румен Радев и Реувен Ривлин, които проведоха днес среща в Йерусалим, съобщиха от пресцентъра на президентството.Водната криза в няколко български града бе обсъдена на срещата, като президентът Радев изрази интереса на страната ни към опита на Израел в използването и опазването на водните ресурси. Президентът Ривлин изрази готовност експерти от Израел да помогнат на България.Водната криза беше сред темите на срещатаи с председателя на Кнесета Юли-Йоел Еделщайн. По-късно през деня българският президент и водената от него делегация ще се срещнат с ръководството на института \"Яд Вашем\".Българският президент е на посещение в Държавата Израел за участие във възпоменателната церемония по повод отбелязването на 75-ата годишнина от освобождаването на Освиенцим и Деня за възпоменание на Холокоста.В събитието се очаква да участват над 40 държавни и правителствени ръководители от цял свят.Перспективите за развитие на Близкоизточния мирен процес, необходимостта от укрепване на стабилността в региона на Близкия Изток, както и доброто двустранно сътрудничество в областта на сигурността и борбата с тероризма, бяха сред акцентите на разговорите.", "date": "2020.01.21", "title": "Радев обсъди водната криза и сигурността с президента на Израел "}
{"url": "https://news.bg/world/razreshavat-na-senatorite-da-piyat-samo-voda-i-mlyako-na-protsesa-sreshtu-tramp.html", "text": "Предложените от лидера на мнозинството в Сената на САЩ Мич Макконъл правила по време на процеса срещу Доналд Тръмп не позволяват на сенаторите да пият кока-кола и да се смеят, съобщават медии.Сенатор Рик Скот заяви пред журналисти, че на сенаторите ще им бъде позволено да пият само вода и мляко по време на процеса. Скот не обясни причината зад това правило.Сенатът всеки момент ще започне да дебатира резолюцията на Макконъл, която очертава правилата, по които ще се проведе процесът срещу Тръмп.Демократите ще предложат поправки на резолюцията, които да им позволят да призоват нови свидетели по време на процеса. Демократите в Камарата на представителите и Сената нападнаха Макконъл, че се опитва да нагласи процеса.След дебата резолюцията как да се проведе импийчмънт процесът ще бъде подложена на гласуване в Сената. ", "date": "2020.01.21", "title": "Разрешават на сенаторите да пият само вода и мляко на процеса срещу Тръмп"}
{"url": "https://news.bg/world/parvi-sluchay-na-koronavirusa-registriran-v-sasht.html", "text": "Очаква се днес здравните власти в САЩ да обявят, че първият случай е бил регистриран в щата Вашингтон, съобщи федерален източник, цитиран от CNN.Припомняме, че САЩ за сигурност по летищата в страната заради новия вирус.Не е ясно дали този човек наскоро е пътувал до Китай, къде и как се е заразил и дали е предал вируса на някой друг в Съединените щати.Новият вирус, който бе идентифициран за първи път миналия месец в Ухан, Китай, засега е заразил над 300 души и е убил шестима.Съобщава се за потвърдени случаи в пет страни -  включително и САЩ. че последният щам на коронавируса от Ухан може да се разпространи по цялата планета от човек на човек.В момента се оказва, че хората с лошо здраве са изложени на най-голям риск, какъвто винаги е и случаят с грип. Властите имат желание да спрат разпространението и се тревожат, че вирусът ще стане по-силен, отколкото изглежда засега.Към 21 януари китайските власти признават за 291 случая и 6 смъртни случая. Според модел, проведен от експерти от \"Империал колидж\", може да има повече от 1700 случая. Тези, които са леки, може изобщо да не бъдат открити.", "date": "2020.01.21", "title": "Първи случай на коронавируса регистриран в САЩ"}
{"url": "https://news.bg/world/dobrata-biznes-sreda-i-razvivaneto-na-deynost-obsadi-borisov-s-shefa-na-lukoyl.html", "text": "Развиването на дейността и добрата бизнес среда у нас бяха сред основните теми, които обсъдиха по време на срещата си днес министър-председателят Бойко Борисов и президентът на \"Лукойл\" Вагит Алекперов.Двамата разговаряха в рамките на провеждащата се в Давос Годишна среща на Световния икономически форум.Това съобщиха от пресцентъра на Министерски съвет.Борисов изтъкна добрите резултати, които българската икономика е постигнала през изминалата година, както и повишаването на кредитния рейтинг на страната ни.\"България се развива устойчиво и това дава основание за по-голям оптимизъм от страна на инвеститорите и по-голямо доверие в нашата икономика\", отбеляза Борисов.Работи се и за осигуряването на благоприятна бизнес среда, така че страната ни да продължи да бъде привлекателна дестинация за чуждестранните инвеститори. Борисов даде пример с редица чужди компании, които откриха или разшириха производството си в България в рамките на миналата година.По време на срещата на Борисов и Алекперов беше отбелязано намерението на \"Лукойл\" да развива дейността си в България.", "date": "2020.01.21", "title": "Добрата бизнес среда и развиването на дейност обсъди Борисов с шефа на \"Лукойл\""}
{"url": "https://news.bg/world/shif-tramp-tryabva-da-bade-otstranen-ot-vlast.html", "text": "Американският президент Доналд Тръмп подкопава националната сигурност на САЩ и приветства чуждата намеса. Той използва Украйна, за да мами по време на избори. Сенатът трябва да обяви Тръмп за виновен и да го отстрани от длъжност.Това заяви в изказването си пред Сената демократът Адам Шиф, който играе ролята на прокурор по време на започналия днес процес по импийчмънт срещу президента Доналд Тръмп, съобщиха световните информационни агенции.В острото си изказване, той заяви, че  докато тя е във война с Русия.Той настоя да бъдат призовани нови свидетели, които да дадат показания. Показан бе и видео клип, по време на който самият Тръмп иска държавнит секретар Майк Помпео и други видни политически фигури да свидетелстват.Преди него пред Сената говори съветникът на Белия дом Пат Чиполоне, който заяви, че държавният глава не е направи нищо незаконно по време на управлението си.Джей Секулов, адвокат на Тръмп, говори след Шиф и припомни разследването на спецпрокурора Робърт Мълър по \"руската афера\" и заключенията, че президентът няма вина.Мълър, обаче, потвърди, че  в разследването си.Припомняме, че по-рано че се опитват да покрият Тръмп с нагласен процес.Той остро атакува предложените от лидера на мнозинството в .Според Шиф правилата правят \".Конгресменът от Калифорния добави, че ако правилата на Макконъл бъдат приети и Тръмп бъде оправдан, процесът няма да докаже невинността на държавния глава.Процесът само ще покаже желанието на Сената да помогне на президента да покрие истината, смята той.Най-малко четирима републиканци трябва да се отклонят от партийната линия, за да бъдат прокарани поправките на демократите в Сената, което изглежда малко вероятно. Очаква се всички предложени поправки от демократите да бъдат отхвърлени, тъй като са необходими 51 гласа.Всяка поправка ще бъде обсъждана до два часа. Ако поправките не бъдат приети, вероятно сенаторите няма да могат да чуят нови свидетелски показания по време на процеса.Макконъл, който по-рано очертава правилата, по които ще се проведе процесът срещу Тръмп, след 15-минутна почивка обяви, че Републиканци са изразили съмнение в предишната им версия.След дебата резолюцията как да се проведе импийчмънт процесът ще бъде подложена на гласуване в Сената.Самият Тръмп, който участва на форума в , взе отношение по процеса, като написа в \"Туитър\": \"Прочетете стенограмите!\".", "date": "2020.01.21", "title": "Шиф: Тръмп трябва да бъде отстранен от власт"}
{"url": "https://news.bg/int-politics/papata-zove-vlastnitsite-v-davos-horata-a-ne-pechalbata-da-sa-v-osnovata-na-politikata.html", "text": "Папа Франциск има послание за участниците с много власт на Световния икономически форум в щвейцарския ски курорт Давос: хората, а не печалбата, трябва да бъдат в основата на публичната политика, съобщава \"Асошиейтед прес\".Франциск приветства с писмено послание участниците във форума, като им напомни за \"моралното задължение\" да поставят \"човешката личност, вместо простия стремеж към власт или печалба в самия център на обществената политика\".Той изтъква, че форумът предлага арена, където \"политическата воля и взаимното сътрудничество могат да бъдат направлявани и укрепени при преодоляването на изолационизма, индивидуализма и идеологическата колонизация, които за съжаление характеризират твърде много съвременния дебат\".Франциск също така подкрепя намеренията на Световния икономически форум да засили солидарността със страдащите от \"социална и икономическа несправедливост и на които самото съществуване дори е застрашено\".Кардинал от Ватикана представлява папата на форума в Давос, който започна днес и ще продължи до петък (24 януари).", "date": "2020.01.21", "title": "Папата зове властниците в Давос: Хората, а не печалбата да са в основата на политиката"}
{"url": "https://news.bg/bulgaria/falshiv-sayt-izpolzva-logoto-na-bnt-za-da-reklamira-lekarstvo-za-hipertoniya.html", "text": "Фалшив сайт използва логото на БНТ, за да рекламира лекарство за хипертония. Подвеждащото съдържание на рекламата гласи, че може да намерите повече информация в редакцията на медията, освен това е публикувано и фалшиво интервю със създателя на лекарството, проведено от репортер на държавната медия. Това съобщиха от БНТ.Страницата на дистрибутора на медикамента също напомня на графичната визия на сайта, а в началото е поставено и старото лого на телевизията.От телевизията, заявиха че категорично предупреждава потребителите, че не участва в рекламата и дистрибуцията на всякакъв тип лекарствени продукти, а опитите за манипулация от името на медията са нарушение на закона и подлежат на санкция от наказателните органи.", "date": "2020.01.21", "title": "Фалшив сайт използва логото на БНТ, за да рекламира лекарство за хипертония"}
{"url": "https://news.bg/world/shveytsariya-razkri-predpolagaema-shpionska-operatsiya-na-ruski-vodoprovodchitsi-v-davos.html", "text": "Швейцарските власти разкриха предполагаема шпионска операция на руски \"водопроводчици\" в Давос, където се провежда ежегодният Световен икономически форум.Информацията разпространява \"Ройтерс\", като се позовава на вестник \"Тагес анцайгер\". Полицията не потвърждава ключови подробности.Според вестника двама руснаци са били проверени от швейцарската полиция в ски курорта през август 2019 г. Двамата са представили дипломатически паспорти и са напуснали страната, допълва изданието.Полицията в източния швейцарски кантон Граубюнден обяви, че двама мъже с руски дипломатически паспорти са били подложени на рутинна проверка на самоличността в Давос през август 2019 г., но не е установена връзка между визитата им и Световния икономически форум.Истина е, че проверихме двама руски граждани в Давос и те удостовериха самоличността си с дипломатически паспорти, но ние не успяхме да намерим причина, за да ги задържим. Беше им позволено да си отидат, коментира говорител на полицията и добави, че полицията никога не ги е установявала като водопроводчици.Говорител на руското посолство в Берн отхвърли информацията. Представителят каза, че двама руски дипломати са били проверени.Дипломатически паспорти се дават на високопоставени държавни служители, а не на работници. Мисля, че това вероятно е глупава шега, отговори говорителят.", "date": "2020.01.21", "title": "Швейцария разкри предполагаема шпионска операция на руски „водопроводчици” в Давос"}
{"url": "https://news.bg/int-politics/izvesten-us-ikonomist-se-nahvarli-na-tramp-prenebregnal-klimata.html", "text": "Известният американски икономист Джоузеф Стиглиц, който е носител на Нобелова награда, разкритикува остро речта на президента на САЩ Доналд Тръмп пред Световния икономически форум в Давос, като причина за това изтъкна, че той е представил неточно икономиката и за това, че не е засегнал проблемите с климата, пише \"Гардиън\".В речта си Тръмп се похвали с дълъг списък от постижения на ръководената от него администрация, откакто встъпи в длъжност преди три години. Стиглиц каза веднага след речта на Тръмп, че \"охарактеризирането на икономиката е напълно погрешно\".Речта на Тръмп беше посрещната с почти пълна тишина от аудиторията, за разлика от последната му реч в Давос през 2018 г., когато беше посрещнат със спорадични освирквания и смях.Стиглиц също така изрази недоволството си от провала на Тръмп да адресира фронтално критичното положение с климата, извън ангажимента, че САЩ ще се присъединят към инициатива за засаждане на 1 трлн. дървета по целия свят. Климатичните промени са най-важната тема за присъстващите политически и бизнес лидери на тазгодишното издание на форума в Давос.Стиглиц настоя: \"Той не каза абсолютно нищо относно климатичните промени. Междувременно ние ще се печем.\"", "date": "2020.01.21", "title": "Известен US икономист се нахвърли на Тръмп, пренебрегнал климата"}
{"url": "https://news.bg/world/eksperti-preduprezhdavat-che-koronavirusat-uhan-mozhe-da-obhvane-tsyalata-planeta.html", "text": "Експерти се опасяват, че последният щам на коронавируса от Ухан може да се разпространи по цялата планета от човек на човек, съобщава \"Гардиън\".В същото време Тайван съобщи за първия си потвърден случай на новия коронавирус, а правителството предупреди обществото да не пътува до китайския град, където е огнището, съобщава \"Чанелнюз Азия\".Пациентът е жена от Тайван на около 50 години, живееща в Ухан, която се връща на острова в понеделник със симптоми, включително температура, кашлица и болки в гърлото.Азиатските страни засилиха мерките за блокиране на разпространението на новия вирус, а смъртните случи в Китай станаха 6, броят на заразените достига до 300.Пациентката в Тайван съобщава за симптомите си на служители при пристигането си на летището и незабавно е откарана в болница за лечение, съобщават от центъра за контрол на заболяванията на острова.Жената обяснява на служители, че не е посещавала местни пазари и не е имала контакт с птици или диви животни, докато е била в Ухан. Властите наблюдават около 46 пътници и екипаж от същия полет.\"Молим обществото да не изпада в паника, тъй като лицето е отведено в болница директно от летището и не е контактувало\", се казва в изявление и се добавя, че случаят е докладван на Световната здравна организация и Китай.Коронавирусът се е разпространил в Тайланд, Япония, Южна Корея и Тайван, наблюдава се пациент с възможен вирус в Австралия.Какъв вирус причинява заболяването в Ухан?Това е нов коронавирус - тоест член на семейството на коронавирус, който никога досега не е срещан. Подобно на други коронавируси, той идва от животни или евентуално морски дарове. Много от заразените или работят или често пазаруват на пазара на едро с морски дарове \"Хуанан\" в центъра на китайския град. Такива нови вируси обикновено произхождат от животински гостоприемници. Ебола и грип са примери за това.Какви други коронавируси е имало?Тежкият остър респираторен синдром (Сарс) и близкоизточният респираторен синдром (Мерс) се причиняват от коронавируси от животни. Въпреки че се смята, че Мерс се предава на хората от камили, първоначалните гостоприемници и за двата коронавируса вероятно преносителите са прилепи. Първите случаи на Сарс са в Китай в края на 2002 г. Властите ги прикриха и впоследствие бяха критикувани, тъй като вирусът се разпространи практически без да бъде спрян в 37 страни, причинявайки глобална паника, заразявайки повече от 8000 души и убивайки повече от 750. Мерс изглежда се предава по-малко от човек на човек, но има по-голяма смъртност, убивайки 35% от около 2500 души, които са заразени.Какви са симптомите, причинени от коронавируса Ухан?Вирусът причинява пневмония. Съобщава се, че заболелите се оплакват от кашлица, висока температура и затруднено дишане. Тъй като това е вирусна пневмония, антибиотиците не помагат. Може да се използват антивирусни лекарства, но обикновено само намаляват тежестта на симптомите. Ако хората бъдат приети в болница, те могат да получат помощ при дишане, както и течности. Възстановяването зависи от силата на имунната им система. За починалите е известно, че вече са били в лошо здравословно състояние.Предава ли се вирусът от един човек на друг?Предаването от човек на човек е потвърдено от Китайската национална здравна комисия, въпреки че изглежда не се случва лесно, както бе случаят със Сарс. Към 21 януари китайските власти признават за 291 случая и 6 смъртни случая. Според модел, проведен от експерти от \"Империал колидж\", може да има повече от 1700 случая. Тези, които са леки, може изобщо да не бъдат открити.Колко притеснени са експертите?Има опасения, че коронавирусът може да се разпространи от човек на човек по време на седмичните празници за Китайската Нова година, които започват на 24 януари и когато милиони хора пътуват, за да празнуват. В момента се оказва, че хората с лошо здраве са изложени на най-голям риск, какъвто винаги е и случаят с грип. Властите имат желание да спрат разпространението и се тревожат, че вирусът ще стане по-силен, отколкото изглежда засега.", "date": "2020.01.21", "title": "Експерти предупреждават, че коронавирусът Ухан може да обхване цялата планета"}
{"url": "https://news.bg/world/kitay-zashtiti-globalizatsiyata-na-foruma-v-davos.html", "text": "Вицепремиерът на Китай Хан Чжен защити глобализацията по време на Световния икономически форум в Давос, пише \"Гардиън\".Преди да го представи основателят и лидер на форума Клаус Шваб заяви, че Китай е постигнал голям напредък от \"отварянето си\" преди 40 г.Китай отиде от 1,8% от световния БВП до 16%, откакто се присъедини към Световния икономически форум, каза Шваб, което според него е помогнало на хората да излязат от бедността.След това Чжен взе думата и защити глобализацията.Световната икономика премина през дълбоко приспособяване. Глобализацията е изправена пред засилващи се атаки, протекционизмът се разпространява, рисковете и несигурността пред световната икономика видимо се увеличават, предупреди китайският вицепремиер.Чжен атакува и протекционизма, което според британския вестник е иронично като се има предвид действията на Китай за защита на компаниите си.Според вицепремиера икономическата глобализация e тенденция на историята...естествен резултат от напредването на науката и технологиите.В свят, който е толкова дълбоко интегриран, няма страна, която може да се справи сама. Вместо да обвиняваме глобализацията за икономическите проблеми, ние трябва да разработим \"заедно приобщаваща и отворена световна икономика\", призова Хан Чжен.По думите му трябва да се създадат механизми за по-добро споделяне на ползите от глобализацията.Чжен обеща Китай да отвори вратите си по-широко към света.Въпреки протекционизма и едностранните действия на някои държави, ние няма да спрем да се отваряме и няма да тръгнем в противоположната посока. Готови сме да купуваме повече висококачествени стоки от други държави, да насърчим балансирана търговия, подчерта вицепремиерът.По отношение на търговията, китайският политик обеща Китай да намали митата, да ореже немитническите бариери, да създаде нови зони за свободна търговия с цел насърчаване на растежа.е добра за двете държави, за света, обяви той.След това вицепремиерът говори за климатичното извънредно положение.Хан Чжен смята, че  е важна стъпка. Той добави, че Китай е постигнал напредък в залесяването, страната е готова да сподели опита си с други държави.", "date": "2020.01.21", "title": "Китай защити глобализацията на форума в Давос"}
{"url": "https://news.bg/politics/nyama-da-otzovavat-konsula-ni-v-myunhen.html", "text": "Няма основания българският консулът ни в Мюнхен Драгомир Димитров да бъде отзован. Това заявяват от страна на Министерство на външните работи във връзка с повдигнатото му обвинение за престъпление по служба по времето, когато е бил председател на Държавна агенция \"Разузнаване\".МВнР е било уведомено от прокуратурата, че предстои повдигане на обвинение спрямо служител от дипломатическата служба.Самият служител оказва съдействие на органите на държавното обвинение.Към момента няма основания за предприемане на действия от страна на работодателя, тъй като от съобщението на прокуратурата става ясно, че обект на проверка са действия, извършени от служителя преди назначаването му в дипломатическата служба\", се посочва в позицията на министерството.Припомняме, според обвинението в период от 14 юли до 9 август 2016 г. Димитров е нарушил служебните си задължения, като \"не организирал и не е контролирал дейностите по Защита на класифицираната информация в Държавна агенция \"Разузнаване\", с цел да набави облага за определено дружество в размер на 91 500 евро. От това са настъпили немаловажни вредни последици - осъществен нерегламентиран достъп до класифицирана информация по смисъла на Закона за защита на класифицираната информация.През юли миналата година ДАНС започва разследване и на ", "date": "2020.01.21", "title": "Няма да отзовават консула ни в Мюнхен"}
{"url": "https://news.bg/bulgaria/zapochvat-masovi-proverki-v-domovete-za-vazrastni-i-detsa-s-uvrezhdaniya-v-plovdiv.html", "text": "Районният прокурор на Пловдив, възложи на МВР да извършат проверка на Домове за настаняване на възрастни и деца с увреждания. Проверката ще се извърши на територията на 13 общини в Пловдивска област.Припомняме, че само преди няколко дни, бе постъпил сигнал за лошо отношение в център за настаняване от семеен тип на хора с деменция в Пловдив. Нова телевизия показа близки на настанени болни, които свидетелстват за синини по тялото на своите родители, за това, че ги заключват.Служител в центъра, който е направил видеозаписи, пожела да остане анонимен. На тях  се чува грубото отношение към болните, включително и закани към тях.Проверката е на територията на общините - Пловдив, Първомай, Родопи, Марица, Хисар, Съединение, Стамболийски, Раковски, Перущица, Куклен, Кричим, Калояново и Брезово. Указано е след приключването й да бъде предоставена обобщена справка за всеки един от социални домове, като при установяване на данни за извършено престъпление от общ характер, прокуратурата ще вземе отношение.", "date": "2020.01.21", "title": "Започват масови проверки в домовете за възрастни и деца с увреждания в Пловдив"}
{"url": "https://news.bg/int-politics/rusiya-razpolaga-s-400-v-kamishli-siriya-ima-naprezhenie-s-voyski-na-sasht.html", "text": "Руските сили са разположили нови ракетни системи за противовъздушна отбрана в авиобаза Ал Камишли в далечния североизток на Сирия на фона на ескалиращо напрежение между руски и американски сили в североизточния регион на Сирия, съобщава Сирийската обсерватория за правата на човека.Според руски медии, става въпрос за С-400.От обсерваторията съобщават за продължаващо напрежение между американски и руски сили, като всяка страна се опитва да разшири своето влияние и контрол върху района и по-специално стратегическата магистрала Ал-Хаска-Алепо.Наскоро районът е сцена на засилено напрежение и ежедневни схватки между двете страни. Също така американските сили са попречили на придвижването на руски патрули в няколко района.Според източници на Сирийската обсерватория, силите на САЩ са разположени на входовете и изходите на стратегическия град Тал Тамр, който е връзка между Ал-Хасака - Ал Камишли - Алепо. Те също така са разположени на входа на Абу Расин (Заркан) и кръстовището в село Габиш и управляват патрули по магистрала Алепо-Ал-Хасака, известна като \"М4\".Според източниците на обсерваторията, американски патрул е прихванал руски в село Мустафавия в Ал Маликия (Дейрик) в провинцията Ал-Хасака и му е попречил да стигне до граничния пункт на Смилка.В събота американските сили пресекли руски патрул в село Тал Фухар, докато патрулът се насочва към провинцията, град Ал Маликия (Дейрик). Според източници, руският патрул е спрян за два часа, което е причинило задръстване на пътя, преди Сирийските демократични сили - СДС да посредничат между двете сили. След това руският патрул продължава пътя си към провинцията Ал-Маликия, докато американските сили се насочват към базата Румайлан.Силите на Русия обикновено използват черен път, но този път поемат по магистралата заради лошо време.На 17 януари колона от руски сили от около 40 автомобила се насочва към град Тал Тамр в провинция Ал Хасака, когато американски патрул прихваща руския патрул, което предизвиква напрежение между двете страни, руските сили напускат и се насочват към град Айн Иса, след посредничество от СДС.Сирийската обсерватория наблюдава на 14 януари, че американски патрул спира руски патрул на кръстовището на Хитин по пътя между Ал-Хасака и Ал-Камиши. Спор между двете страни завърши с връщане на руския патрул, след като му е попречено да продължи пътя си по магистрала М4.Според руски медии, след тези случаи, руските патрули са придружени от боен хелкоптер за сплашване на американските сили и предупреждават, че вместо само патрулиране, ще бъдат изцяло оборудвани за военни действия.\"Москоу таймс\", \"Хюриет\" и \"Анадолу\" съобщават, че американските войски са \"блокирали\" руски войници и им пречат да стигнат до нефтени находища в североизточна Сирия.", "date": "2020.01.21", "title": "Русия разполага С-400 в Камишли, Сирия, има напрежение с войски на САЩ"}
{"url": "https://news.bg/world/rusiya-vaorazhava-edna-ot-fregatite-si-s-novata-hiperzvukova-raketa-tsirkon.html", "text": "Главнокомандващият на Военноморския флот на Русия адмирал Николай Евменов обяви, че първият кораб на военноморския флот на Русия, въоръжен с най-новата хиперзвукова ракета с морско базиране \"Циркон\", ще е една от фрегатите, съобщават руските медии.\"Циркон\" ще бъде разположена на един от бойните кораби на руския флот. Ще се извърши модернизация и ще проведем изпитания\", уточни Евменов.По думите му понастоящем изпитанията протичат успешно.На въпрос за срока, в който \"Циркон\" ще бъде приета на въоръжение, той е отговорил: \"В близките години.\"В края на декември заместник-министърът на отбраната на Русия Алексей Криворучко обяви, че руските специалисти планират да увеличат максималната скорост на полета на хиперзвуковите ракети \"Кинжал\" и \"Циркон\" до повече от 10 пъти над скоростта на звука. По думите му прототипи на хиперзвуковото въоръжение се създава за използване от въздушни носители, както и от сухопътни и морски носители.Също така заместник-министърът на отбраната обяви началото на серийното производство на ракетната система с хиперзвуково звено \"Авангард\".", "date": "2020.01.21", "title": "Русия въоръжава една от фрегатите си с новата хиперзвукова ракета \"Циркон\""}
{"url": "https://news.bg/world/lipsata-na-antibiotitsi-v-bednite-darzhavi-zasilva-zaplahata-ot-superbakterii.html", "text": "Много антибиотици не са достъпни в по-бедните държави въпреки по-високите нива на инфекциозни заболявания, което засилва заплахата от резистентни на лекарства супербактерии.Това се посочва в доклад, който ще бъде представен пред световните лидери и фармацевтичните компании на Световния икономически форум в Давос, пише \"Гардиън\".Изследването е на базираната в Амстердам неправителствена организация Фондация \"Достъп до лекарства\". То също показва, че броят на разработените нови лечения на инфекциозни заболявания като пневмония, туберкулоза и гонорея е спаднал.Инфекциозните заболявания все по-трудно се лекуват на световно ниво. През 2018 г. британец е първият човек на планетата, който е диагностициран с щам на гонорея, който е резистентен на всички антибиотици, които обикновено се използват за лечение на заболяването.В по-бедните държави, където най-добрите антибиотици не са достъпни, лекарите често са принудени да използват лекарства с по-ниско качество или да отлагат лечението, което увеличава резистентните на лекарства бактерии. В Бразилия, Индонезия и Русия 40-60% от инфекциите са причинени от супербактерии. В Индия този процент е достигнал повече от 70 на сто за някои бактерии.Изследването, в което се оценяват усилията на 30 от най-добрите фармацевтични компании в света, е финансирано от UK Aid и холандското здравно министерство.От 13 нови антибиотици само три са достъпни в 10 или малко повече от общо 102 държави в света със средни и ниски доходи. Много стари антибиотици, които все още са ефикасни, също не са достъпни. От 24 такива \"забравени\" антибиотици само 14 са доставени на по-бедни държави.Общо 138 ваксини или лекарства са разработени по света срещу 18 бактериални и гъбични инфекции в сравнение със 175 преди две години. Но 51 са във финални клинични изпитания в сравнение с 40 през 2018 г.", "date": "2020.01.21", "title": "Липсата на антибиотици в бедните държави засилва заплахата от супербактерии"}
{"url": "https://news.bg/world/nikoy-ne-haresva-barni-sandars-vyarva-hilari-klintan.html", "text": "Бившият държавен секретар на САЩ Хилари Клинтън заяви, че \"никой не харесва\" Бърни Сандърс и че той \"нищо не е направил\", пише \"Индипендънт\", позовавайки се на The Hollywood Reporter.В документален филм от четири серии бившият кандидат за президент на САЩ критикува Сандърс като \"политик от кариерата\".В интервю за The Hollywood Reporter Клинтън отбеляза, че все още няма да обяви зад кого ще застане в битката в Демократическата партия за кандидат за президент на САЩ на изборите тази година. Тя не каза дали ще подкрепи Сандърс, ако бъде номиниран.Клинтън обвини \"културата около него\", екипа му и поддръжниците му, които провеждат \"безразсъдни атаки\" срещу опонентите, \"особено срещу жените\". Клинтън смята, че той одобрява тези атаки.Сандърс беше сред основните кандидати на изборите през 2016 г., но впоследствие той подкрепи Клинтън за кандидат за президент на САЩ.", "date": "2020.01.21", "title": "Никой не харесва Бърни Сандърс, вярва Хилари Клинтън"}
{"url": "https://news.bg/world/obiski-v-germaniya-sreshtu-mitsubishi-za-dizelovi-izmami.html", "text": "Германската прокуратура обяви, че претърсва офиси в страната като част от разследване за потенциална измама с дизелови емисии с автомобилите на Mitsubishi, информира АФП.Прокуратурата във Франкфурт поясни, че е започнала разследване срещу шефове на \"международна автомобилна група, филиал на международна автокъща и на два международни доставчика на автомобили\".Претърсени са 10 обекта в Германия, включително в провинциите Хесен, Бавария и Долна Саксония.", "date": "2020.01.21", "title": "Обиски в Германия срещу Mitsubishi за дизелови измами"}
{"url": "https://news.bg/world/varhovniyat-sad-na-sasht-othvarli-barz-pregled-na-obamakear.html", "text": "Върховният съд на САЩ отхвърли искане за бърз преглед, който заплашва закона за здравеопазване от управлението на президента Барак Обама, информира АП.Според осведомителната агенция сега вече е малко вероятно съдът да се произнесе по случая преди изборите за президент през 2020 г.Съдът отхвърли искане на 20 предимно демократични щата и на Камарата на представителите да реши бързо по решение на долна съдебна инстанция, според което част от законодателството е противоконституционно и хвърля сянка върху останалата част от \"Обамакеър\".Защитници на Закона за достъпна грижа твърдят, че въпросите, повдигнати по случая, са твърде важни, за да се забавят с месеци или години в съда.През следващите месеци Върховният съд ще реши дали да разгледа случая.", "date": "2020.01.21", "title": "Върховният съд на САЩ отхвърли бърз преглед на „Обамакеър”"}
{"url": "https://news.bg/bulgaria/glavniyat-prokuror-razporedi-proverka-na-retsidivistite.html", "text": "Главният прокурор Иван Гешев разпореди на прокуратурите да извършат извънредна проверка срещу обвиняеми с две и повече досъдебни производства.Припомняме, вчера бащата на убитото момиче в Галиче се срещна с премиера . Тогава главният прокурор посочи като възможно мярка именно засиления контрол върху рецидивисти.Беше поет и ангажимент за законодателни промени във връзка с редуцирането на присъда за непълнолетни.На наблюдаващите прокурори е указано да осигурят приоритетно и бързо провеждане на досъдебните производства срещу един и същ обвиняем, включително чрез предприемане на необходимите мерки за формиране на екипи.Възлага се те да вземат адекватни на обществената опасност на престъпленията и на личността на обвиняемия мерки за неотклонение и други мерки за процесуална принуда.В случаите на констатирани нарушения и укриване от органите на досъдебното производство, наблюдаващите прокурори следва да предприемат действия за замяна на наложената мярка с по-тежка.", "date": "2020.01.21", "title": "Главният прокурор разпореди проверка на рецидивистите "}
{"url": "https://news.bg/world/prezidentat-na-litva-boykotira-sabitieto-za-osvobozhdenieto-na-aushvits-v-izrael-zaradi-putin.html", "text": "Президентът на Литва Гитанас Науседа отмени посещение в Израел за Световния форум за Холокоста, който ще привлече десетки световни лидери в Йерусалим тази седмица за 75 г. от освобождението на \"Аушвиц\", пише \"Таймс ъв Израел\".Литва ще бъде представлявана от председателя на парламента, обявиха от прессекретариата на държавния глава.Вместо това Науседа ще отиде в Полша, където ще участва на паметна церемония в \"Аушвиц\", на която ще е домакин полският президент Анджей Дуда, който също няма да участва на Световния форум за Холокоста, защото организаторите не му позволяват да говори на основната церемония.Наскоро Дуда влезе в словесен спор с руския президент Владимир Путин относно причината за началото на Втората световна война.Путин ще говори на събитието в Йерусалим.Според източник Науседа е решил да отмени участието си, защото на Путин е позволено да говори, но не и на Дуда.Междувременно председателят на Камарата на представителите на САЩ Нанси Пелоси и делегация от Конгреса посетиха \"Аушвиц\" преди годишнината от освобождението му, информира АП.На място Пелоси положи венци пред Стената на смъртта, където нацистите са екзекутирали затворници. Тя беше придружавана от председателите на двете камари на полския парламент.От Полша Пелоси и делегацията от шестима конгресмени от Демократическата партия и Републиканската партия ще пътуват за Израел, където ще присъстват на форума.", "date": "2020.01.21", "title": "Президентът на Литва бойкотира събитието за освобождението на „Аушвиц” в Израел заради Путин"}
{"url": "https://news.bg/bulgaria/abv-s-initsiativa-za-vavezhdane-na-mashinno-glasuvane.html", "text": "АБВ тръгва на разговори за въвеждане на машинното гласуване. Това стана ясно от брифинг на лидера на АБВ Румен Петков. Ще потърсим среща с партиите, които са представени в ЦИК, обяви той. Партията ще иска среща с вицепремиера Томислав Дончев, който да каже какви средства са нужни за въвеждане на машинното гласуване в следващите десет години.АБВ иска да имаме машини, които да гарантират честен вот. Три пъти Народното събрание отлага въвеждането, припомни Петков. В същото време в закона е заложено да се гласува машинно, както припомни той.Правителството на Борисов не допуска въвеждането на машинно гласуване и резултатът е  недоволен е лидерът на АБВ.Настояваме да знаем какви действия е предприела администрация на , заяви той. МС отговаря за провеждането на изборите.От АБВ имат свое решение на кризата в Перник. Хората на Румен Петков предлагат да се инвестира в язовир \"Раянци,\" който е спасение за промишлеността на Перник. Язовирът може да захранва Перник, Кюстендил, дори София при нужда.", "date": "2020.01.21", "title": "АБВ с инициатива за въвеждане на машинно гласуване"}
{"url": "https://news.bg/world/amerikanska-bomba-ot-vsv-evakuira-tsentara-na-kyoln.html", "text": "Железопътна гара, опера, телевизия и няколко апартамента са евакуирани в западния германски град Кьолн, докато сапьори се подготвят да обезвредят американска бомба от Втората световна война, информира АП.500-килограмовата бомба е открита в понеделник вечерта по време на строителна работа до река Рейн в центъра на града. Корабоплаването по реката и въздушният трафик са прекъснати, информира ДПА.Властите планират също да затворят мост над река Рейн, по който минават повечето влакове към централната гара в Кьолн - един от най-големите железопътни центрове в Германия. Това вероятно ще доведе до забавяне на влакове в цялата страна.Почти 75 г. след края на войната в Германия често се откриват невзривени бомби. Понякога обезвреждането им води до големи евакуации като предпазна мярка.", "date": "2020.01.21", "title": "Американска бомба от ВСВ евакуира центъра на Кьолн"}
{"url": "https://news.bg/int-politics/chavushoglu-haftar-iska-voenno-reshenie-v-libiya.html", "text": "Позицията на командира на Либийската национална армия генерал Халифа Хафтар показва, че той се застъпва за военно решение на конфликта в Либия, коментира турският външен министър Мевлют Чавушоглу по НТВ, цитиран от ТАСС.\"Въпреки всичките ни усилия Хафтар не подписа примирие в Москва. Фактът, че Хафтар няма подкрепа в Берлин, също повдигна въпроси за всички. Днес позицията му показва, че иска военно решение. Хафтар трябва да стигне до политическо разрешение. Всичките ни усилия в лицето на Турция са насочени именно към това\", обясни външният министър.Турция продължава обучението на силите на либийското правителство по споразумението, това е легитимно, обясни Чавушоглу пред репортери в Давос.\"Имаме споразумение с Либия относно обучение. Това правим, това е законно усилие\", добави той.Миналата седмица Анкара обясни, че ще предостави подкрепа на правителство за национално споразумение в Триполи, като изпрати военни.", "date": "2020.01.21", "title": "Чавушоглу: Хафтар иска военно решение в Либия"}
{"url": "https://news.bg/crime/balgarka-podpali-doma-si-v-italiya-dashterya-y-zagina.html", "text": "В Италия арестуваха българка, причинила пожар, при който е загинала собствената й дъщеря, съобщават от \"Кориере дела Сера\".Инцидентът е станал в нощта на 7 срещу 8 януари в град Сервиляно в централната италианска провинция Фермо.Според разследващите 38-годишната ни сънародничка е убила 6-годишната си дъщеря, след което умишлено е подпалила къщата, за да прикрие уликите. Тя обаче спасила от пламъците второто си дете на 4 години.Жената обяснила, че пожарът е причинен от късо съединение в електрическата система.", "date": "2020.01.21", "title": "Българка подпали дома си в Италия, дъщеря й загина"}
{"url": "https://news.bg/int-politics/tramp-prisaedinyava-sasht-kam-initsiativata-za-zasazhdaneto-na-1-trln-darveta.html", "text": "САЩ се присъединиха към инициативата за засаждането на 1 трилион дървета по света (). Това обяви самият президент на САЩ Доналд  пред Световния икономически форум в Давос.Със засаждането на дърветата се цели извличането на 200 гигатона въглерод от атмосферата в рамките на 10 години.\"Трябва да сме въглеродно отрицателни и да извличаме съществуващия въглерод в атмосферата сега\", се изтъква на сайта на инициативата за засаждането на 1 трлн. дървета на планетата.Междувременно американският бизнесмен Марк Бениоф похвали Тръмп за присъединяването към инициативата, като по думите му това е може би най-добрата новина от речта му.От своя страна изпълнителният директор на международната природозащитна организация Greenpeace (\"Грийнпийс\") Дженифър Морган обяви, че не е впечатлена от представянето на Тръмп в Давос.По думите ѝ инициативата за засаждането на 1 трлн. дървета не може да компенсира по-широката атака срещу критичното положение с климата.Според Морган Тръмп все още не разбира кризата с климата.\"Да приемаш, че можеш да имаш велика, печелеща Америка и щастливи американци, без да разбираш риска за американците от климатичните промени, е изумително\", изтъкна шефката на \"Грийнпийс\", допълвайки: \"Това просто демонстрира нивото на отказ (да се признаят проблемите с климата) и пленяването на това правителство от въгледобивната, петролната и газовата промишленост.\"", "date": "2020.01.21", "title": "Тръмп присъединява САЩ към инициативата за засаждането на 1 трлн. дървета"}
{"url": "https://news.bg/world/12-tsivilni-ubiti-pri-ruski-bombardirovki-v-siriya.html", "text": "Руски въздушни удари на няколко места в Северна Сирия днес убиха най-малко 12 цивилни, включително седем деца, съобщават от Сирийския център за наблюдение на човешките права, цитирани от АФП.Две от жертвите са в югоизточната част на провинция Идлиб, докато други 10 са загинали в западна част на съседната провинция Алепо, поясняват от центъра.Предимежду проправителствените сили и джихадисти в сирийската провинция Идлиб. Провинцията е последният голям бастион на опозицията в арабската държава.През последните седмици стотици хиляди цивилни са принудени да напуснат домовете си заради подновения конфликт.", "date": "2020.01.21", "title": "12 цивилни убити при руски бомбардировки в Сирия"}
{"url": "https://news.bg/bulgaria/arestuvaha-petima-narkoplasyori-v-stolipinovo.html", "text": "Двама мъже и три жени са задържани в хода на полицейска операция тази сутрин в пловдивския квартал Столипиново, съобщиха от БНТ.При извършване на обиск на два частни адреса, бе установено наличие на хероин.Дозите са били разпределени. Наркотикът е бил предназначен за улично разпространение.Количеството ще бъде установено след извършване на химическа експертиза.Част от задържаните лица са познати на полицията с предишни проявления.Образувани са две досъдебни производства. Предстои материалите да бъдат докладвани на компетентната прокуратура.", "date": "2020.01.21", "title": "Арестуваха петима наркопласьори в Столипиново"}
{"url": "https://news.bg/health/nzok-iska-speshno-ot-mz-da-reglamentira-lechenieto-na-detsa-s-muskulna-atrofiya.html", "text": "Националната здравноосигурителна каса (НЗОК) е изпратила писмо до Министерство на здравеопазването с искане лечението на деца с мускулна атрофия с изключително скъпия медикамент \"Спинраза\" да бъде спешно регламентирано и да става по общоустановен ред, тъй като заради липсата на такъв медикамент лечението на няколко деца е изложено на провал.Досега в България лечението с този медикамент е прилагано едва няколко пъти - само 4 са болниците, в които се правят процедурите - три в София и една в Пловдив.От писмото, изпратено в Министерство на здравеопазването, става ясно, че е получено запитване от Веселин Радойчев, председател на пациентската организация на деца със спинална мускулна атрофия, относно организацията на реда за приложение на лекарствения продукт.\"Настоятелно Ви молим за създаване на нужната логистика и регламентация на приложението на продукта, което става извън общоустановения ред\", настояват от НЗОК.От там обясняват, че по казуса по инициатива на Здравната каса е проведена среща в Министерството на здравеопазването, ръководена от зам.-министър Жени Начева, на която са обсъдени възможните решения на проблема.\"Тъй като лекарственият продукт се реимбурсира чрез Приложение 1 на Позитивния лекарствен списък, апликацията става в определени болници, и е нужно МЗ да регламентира логистиката извън общоустановения ред. Обсъдени са два варианта - тристранен договор между МЗ, болница и търговец на едро или Указания на МЗ до търговците на едро и болниците\", обясняват от НЗОК.След срещата МЗ, лично в лицето на зам.-министър Начева, е обещало редът за лечение със \"Спинраза\" да бъде регламентиран още в рамките на същия ден, но и до днес няма информация за реда на логистика на продукта.Това, според НЗОК, поставя под риск да не могат да бъдат извършени апликации на децата, което трябва да се случи през настоящата седмица.\"НЗОК е издала съответните протоколи на пациентите и очаква от МЗ необходимите действия за довършване на процедурата. Това трябва да се случи в спешен порядък\", пишат още от Здравната каса.Лечението със \"Спинраза\" е изключително скъпо, едно приложение е над 160 000 лв., а началната терапия включва точно регламентирани 4 процедури, като втората се извършва на 14-ия ден от първата, третата на 30-ия деня, а четвъртата на 60-ия ден. След това процедурите се извършват веднъж на 4 месеца.\"Спинраза\" модифицира генетично заболяването, така че да се компeнсира липсващият белтък, който води до загиване на най-важните клетки в гръбначния мозък.То е жизненоважно за лечението на децата с мускулна атрофия в ранна детска възраст и се прилага за първи път у нас от миналата година. Лечението на пациентите с тази терапия беше включено в дейностите реинбурсирани от държавата след упорита борба на родителите и Асоциацията. От миналата година започна и процедура за включването на Спиналната мускулна атрофия (СМА) в . Припомняме, че  увериха, че е създаден необходимия ред за получаване на лечението. Тогава отново от Касата заявиха, че предвид , тя е необходимо да се регламентира от Министерството на здравеопазването (МЗ). ", "date": "2020.01.21", "title": "НЗОК иска спешно от МЗ да регламентира лечението на деца с мускулна атрофия"}
{"url": "https://news.bg/energy/vets-ovete-proizvezhdat-pod-3-ot-potrebyavaniya-tok-u-nas.html", "text": "В момента едва 2-3% от потребявания ток в страната е произведен от водните електрически централи. Това заяви изпълнителният директор на Електроенергийния системен оператор Ангелин Цачев за БНР.По негови думи най-големите язовири у нас са пълни на 60-80%. Той твърди и че над половин година водата в тях умишлено се поддържа на тези нива.Годината беше много суха и не знам каква ще бъде следващата година, ако се случи още една такава суха пролет, сухо лято, за нас е важно да можем да съхраним голяма част от водния ресурс, тъй като той е изключително важен за сигурността на електроенергийната система, коментира Цачев.Той подчерта, че все пак основното предназначение на водните ресурси е да могат да се ползват за питейни нужди.Цачев посочи, че освен резерви от вода страната ни има мощности, които може да използва при необходимост и във въглищните централи.Той обясни, че в момента у нас се внася ток от Румъния, Турция и Сърбия, тъй като там цените са по-ниски.", "date": "2020.01.21", "title": "ВЕЦ-овете произвеждат под 3% от потребявания ток у нас"}
{"url": "https://news.bg/bulgaria/ogranichava-se-dvizhenieto-na-kamionite-nad-12-t-po-mosta-nad-r-maritsa.html", "text": "Ограничава се движението на камионите над 12 т по моста над р. Марица при 119-ти км на път II-66 Чирпан - Поповица, между селата Мирово и Милево. Това съобщиха от Агенция \"Пътна инфраструктура\"Превозните средства до 12 тона ще преминават по моста като скоростта на движение е ограничена до 50 км/ч.Причината е влошеното състояние на съоръжението от значителното понижение на речното дъно след изземването на големи количества кариерни материали (пясък и чакъл) от р. Марица.Предстои през февруари да започнат ремонтно-възстановителни работи, които да спрат деструктивните процеси, да възстановят носещата способност и да осигурят дълготрайната експлоатация на моста. В момента се изработва технологичен проект за ремонт на съоръжението.До завършване на ремонтните дейности тежкият трафик се пренасочва по алтернативни маршрути. В посока Поповица тежкотоварните автомобили над 12 т се насочват при кръстовището между път II-66 и път III-666 към автомагистрала \"Тракия\". В посока Чирпан камионите над 12 т се насочват по път I-8 или към АМ \"Тракия\" при пътен възел \"Скобелева майка\" в Пловдив.", "date": "2020.01.21", "title": "Ограничава се движението на камионите над 12 т по моста над р. Марица"}
{"url": "https://news.bg/world/beni-gants-obeshta-da-aneksira-jordanskata-dolina-sled-izborite-v-izrael.html", "text": "Лидерът на партия \"Синьо и бяло\" Бени Ганц обеща да наложи израелския суверенитет над Йорданската долина след изборите, пише \"Таймс ъв Израел\".\"Йорданската долина е източният отбранителен щит на Израел при всеки бъдещ сценарий\", каза той по време на обиколка в района и подчерта, че правителствата са направили голяма стратегическа грешка.Ние гледаме на това парче земя като на неразделна част от Израел и след изборите ще работим за прилагане на суверенитета над Йорданската долина. Ще направим това в съгласие на национално ниво и в координация с международната общност, обяви Ганц.Малко преди изборите през септември премиерът  над Йорданската долина - ¼ от Западния бряг - след формирането на ново правителство.Ганц също се оплака от решението през миналата година да се върнат територии по границата с Йордания, след като , договорен като част от мирното споразумение между държавите от 1994 г.Бени Ганц се закани, че няма да има други инциденти като този.Премиерът Нетаняху веднага отговори на Бени Ганц.Защо чакаш след изборите, ако е възможно да се наложи суверенитетът над Йорданската долина? Бени Ганц, очаквам да ми отговориш тази вечер, призова министър-председателят.", "date": "2020.01.21", "title": "Бени Ганц обеща да анексира Йорданската долина след изборите в Израел"}
{"url": "https://news.bg/bulgaria/mazh-e-zadarzhan-zaradi-bludstvo-s-maloletna-v-razgrad.html", "text": "Районната прокуратура в Разград, привлече към наказателна отговорност 27-годишен мъж, заради блудство с малолетна, съобщиха от Прокуратурата.В началото на декември миналата година, обвиняемият е забелязал непознато момиче, което се прибирало от училище в дома си. Заговорил го с въпрос къде се намира автогарата в града.След това със сила извършил действия с цел да възбуди или удовлетвори полово желание без съвкупление. Деянието е станало в района на разградско училище, където учи жертвата.Разследването по образуваното досъдебно производство на Районната прокуратура в Разград ще установява и доказва дали има и други случай на насилника с други потърпевши.", "date": "2020.01.21", "title": "Мъж е задържан заради блудство с малолетна в Разград"}
{"url": "https://news.bg/world/tramp-impiychmantat-e-pozor-i-izmama.html", "text": "Президентът на САЩ Доналд Тръмп нарече импийчмънт процеса в Сената \"позор\" и \"измама\", информира АФП.Той направи коментара пред журналисти на часове преди сенаторите да започнат процеса срещу американския лидер.Запитан от журналисти защо е в Давос, а не във Вашингтон, Тръмп отговори: \"Ние се срещаме със световни лидери, най-важните хора по света и ние връщаме бизнеса\".\"Това е просто измама. Лов на вещици, който е от години, и честно, това е позор\", подчерта американският лидер.", "date": "2020.01.21", "title": "Тръмп: Импийчмънтът е позор и измама"}
{"url": "https://news.bg/bulgaria/zadarzhaniyat-za-palezha-v-ihtiman-huligan-kradets-no-ne-i-osazhdan.html", "text": "34-годишният мъж, обвинен за палежа на къщата на адвокат Ирен Савова в рамките на няколко минути направил цялото деяние и не му отнело много време. Организирано е работил.Това стана ясно от брифинг на столичната Окръжна прокуратура, посветен на воденото разследване по досъдебно производство, образувано след палеж на имот - собственост на адвокат Ирен Савова.Припомняме, малко по-рано днес стана ясно, че службите са задържали извършителя за палежа на къщата на адвокат Ирен Савова. Извършителят е с криминално досие. Младият мъж е в ареста за 24 часа, но прокуратурата ще иска удължаване на задържането. Има данни, че извършителят е следял Савова известно време.Наталия Николова, окръжен прокурор и административен ръководител на Окръжна прокуратура - София изтъкна, че със започване на досъдебното производство за по-малко от седмица били събрани доказателства за авторството и механизма на престъплението. За това е повдигнато обвинение на 34-годишен мъж от София за извършения палеж на имота на адвокат Савова. Той ще бъде задържан за 72 часа и ще бъде поискано от Районния съд в Ихтиман взимането на най-тежката мярка за неотклонение \"задържане под стража\".Има достатъчно доказателства за деянието и са налице всички останали предпоставки за искането за най-тежката мярка. За това деяние законът предвижда наказания от 1 до 8 години.Към момента на извършване на палежа . Пострадала е част от покривната конструкция на имота и са нанесени материали щети на втория етаж, които тепърва щели да се оценяват.Иззети са веществени доказателства, разпитани са свидетели, приобщени са видеокамери по делото и са назначени експертизи. От претърсвания и изземванията са иззети веществени доказателства, приобщени към делото. Всички събрани гласни доказателства отговарят напълно на задържания човек.От своя страна Николай Спасов, директор на Областна дирекция на МВР - София посочи, че работата на полицията ще продължи до установяването на всички действия и механизми за палежа. Извършителят на престъплението е проявен и познат на МВР за хулиганство и кражби, но не е бил осъждан. Проверени са много камери в и около местопроизшествието, както и в придвижването на леките автомобили.В рамките на няколко минути задържания мъж направил цялото деяние, не му е отнело много време. Организирано е работил, разкри директорът на ОДМВР-София.Дали има поръчител, помагач и подбудител на извършителя на престъплението - въпрос на изясняване в хода на разследването. Разследването по случая продължава, включи се отново прокурор Николова.Протичат порцесуално-следствени действия по случая. Не се знае дали мъжът е дал обяснения, но няма данни да се познава с адвокат Ирен Савова. Работи се по всички възможни действия, за да се подреди целият пъзел в целия му вид. Спрял е автомобил насочил се е към поркивната контрукция, слязъл е и си тръгнал, стана ясно още на брифинга.Припомняме, че  върху покривна конструкция на недвижим имот - частна къща на ул. \"Станоя Балабанов\" в гр. Ихтиман. Екипи на пожарната служба и полицейското управление в града са пристигнали незабавно на място и огънят бил потушен.", "date": "2020.01.21", "title": "Задържаният за палежа в Ихтиман – хулиган, крадец, но не и осъждан"}
{"url": "https://news.bg/crime/mvr-ne-otkri-danni-za-prestapleniya-v-doma-v-suhindol.html", "text": "Окръжната прокуратура във Велико Търново все още проверява дома за хора с деменция в Горско Косово, съобщава БНР.Междинните данни от проверката, възложена на Областната дирекция на МВР, сочат, че няма данни за извършени престъпления, довели до смъртта на 24 души през 2019 г.Окръжният прокурор на Велико Търново Христо Христов посочи, че до момента няма образувани досъдебни производства за умишлени или непредпазливи действия от длъжностни лица.Той обясни, че се изчакват докладите от проверките в дома на Регионалната здравна инспекция и на Инспектората на Агенцията за социално подпомагане. Христов изтъкна, че при най-малките съмнения за смъртта на някой от домуващите, може да се стигне до ексхумация.Припомняме, че в първите дни на годината омбудсманът Диана  Внезапна проверка на експерти е констатирала изключително лоши условия на живот в социалната институция в с. Горско Косово.Тогава от социалното министерство заявиха, че ", "date": "2020.01.21", "title": "МВР не откри данни за престъпления в дома в Сухиндол"}
{"url": "https://news.bg/world/kndr-zaplashi-sasht-che-mozhe-i-da-nyama-yadreno-razorazhavane.html", "text": "Северна Корея обяви, че след като САЩ са пренебрегнали крайния им срок за ядрени преговори, който изтече в края на миналата година, Пхенян повече не се чувства задължен да спазва поетите ангажименти, информира \"Ройтерс\".Предупреждението на КНДР означава, че страната може да поднови ядрените изпитания и тестовете на междуконтинентални балистични ракети.\"Повече няма причина едностранно да спазваме ангажимента, който не се спазва от другата страна\", обяви представител на мисията на КНДР в ООН в Женева по време на подкрепяна от световната организация Конференция по разоръжаването.Представителят обвини САЩ в налагане на \"най-бруталните и нечовешки санкции\".\"Ако САЩ продължат с тази враждебна политика към КНДР, никога няма да има ядрено разоръжаване на Корейския полуостров. Ако САЩ се опитат да наложат едностранни искания и упорстват с налагането на санкции, Северна Корея може да бъде принудена да потърси нов път\", предупреди дипломатът.", "date": "2020.01.21", "title": "КНДР заплаши САЩ, че може и да няма ядрено разоръжаване"}
{"url": "https://news.bg/world/makkonal-predlozhi-agresiven-grafik-za-priklyuchvane-na-protsesa-sreshtu-tramp.html", "text": "Прокурорите от Камарата на представителите на САЩ ще имат 24 часа в рамките на два дни да изложат аргументите, когато започнат да представят случая срещу президента Доналд Тръмп в Сената в сряда.Това става ясно от разпространена от лидера на мнозинството в горната камара Мич Макконъл резолюция за провеждането на импийчмънт процеса, информира The Hill.Прокурорите също са Екипът на президента също ще има два дни да представи позицията си и след това сенаторите ще имат възможност да задават въпроси и дали да призоват свидетели.Резолюцията, както се очаква, не изисква призоваване на допълнителни свидетели и не позволява на прокурорите от Камарата на представителите да включват доказателства в протокола на процеса в Сената след встъпителните аргументи.Лидерът на малцинството в Сената Чък Шумър бързо отхвърли предложенията и обеща да принуди гласуване на поправки.Резолюцията на сенатор Макконъл е нищо повече от национален позор, се казва в съобщение на Шумър.Двете страни ще имат по 24 часа да изложат аргументите си - същото време беше осигурено на прокурорите и адвокатите на Бил Клинтън по време на процеса през 1999 г., но много по-кратък график в сравнение с преди повече от 20 г.Резолюцията включва дебат и гласуване за призоваване на нови свидетели и документи.Съветник на сенатор от Републиканската партия отбеляза, че прокурорите по време на процеса срещу Клинтън не използваха определеното време и приключиха встъпителните си аргументи в рамките на три дни.Шумър предупреждава, че Сенатът ще трябва да работи вечерта и дори през нощта, ако прокурорите бъдат принудени встъпителните аргументи да бъдат в рамките на два дни.Прокурорите ще започнат да говорят пред Сената в 13,00 часа в сряда.Съветникът поясни, че през 1999 г. прокурорите и адвокатите на президента използваха по-малко от 12 часа за период от три дни.Резолюцията позволява на сенаторите да задават въпроси в продължение на 16 часа.Сенатът ще гласува резолюцията днес.Шумър призова умерените републиканци да преразгледат агресивния график на Макконъл.", "date": "2020.01.21", "title": "Макконъл предложи агресивен график за приключване на процеса срещу Тръмп"}
{"url": "https://news.bg/bulgaria/balgariya-mozhe-da-vrashta-500-mln-evro-za-struma-ako-stroi-v-defileto.html", "text": "Одобреният проект на правителството за строеж на автомагистрала \"Струма\" през Кресненското дефиле е незаконен, включително с екооценката. Това заяви Даниел Попов от сдружение \"За Земята\" на пресконференция по повод отказа на Агенция \"Пътна инфраструктура\" да участва на този етап в европроекта и съответно от финансирането от Европа за строеж на магистралата.Според екоекспертите от Коалиция \"Да спасим Кресненското дефиле\", колкото и АПИ да казва, че ще прецизира детайлите на българския проект и отново да ги изпрати в Брюксел, еврофинансирането няма да се състои, тъй като всичко трябва да се преработи основно.Попов е категоричен, че в отказания проект за строеж през Кресненското дефиле има две защитени територии, които нямат мерки и цели за опазване на защитените видове.\"Трябва коректна екооценка, но от реакциите на АПИ досега обаче ние не виждаме те да разбират сложността на ситуацията\", каза още Даниел Попов.Той предлага изцяло да се промени концепцията и да се избере проект извън Кресненското дефиле, като има два варианта - дългият тунел извън дефилето и източният вариант на магистралата.Петко Ковачев от Института за зелена политика добави, че освен всичко държавата няма ясна цена за строеж на участъка. В анализа за 2018 г. на АПИ дългият тунел струвал 743 млн.евро, пълният източен вариант - 603 млн. лв., а избраният вариант - 415 млн. лв., която обаче за 2019 г. вече е поскъпнал на 639 млн. евро.Твърденията, че източният вариант ще е двойно по-скъп не са верни.Ковачев посочи още, че в момента има две  към проекта за строеж на \"Струма\" през Кресненското дефиле - за вече извършване на строителство и нарушаване на биоразнообразието, а от декември месец има и искане за наказателна процедура по директивата за пътна безопасност. Това показва, че АПИ не са си направили дори труда да направят одит за пътната безопасност, а основният им мотив за изграждане на магистралата винаги са инцидентите в дефилето, посочи Ковачев.От Коалицията са категорични, че ако се започне нов проект, отново за строеж през Кресненското дефиле, ще следва нова процедура, ще се наложи връщане на средствата в размер на около 500 млн. евро за досегашните лотове, както и няма да бъде изплатена исканата сума за проекта.Местните, които също присъстваха на пресконференцията, обясниха, че проектът нарушава лозята им с керацуда, с които се изхранват, и ще се унищожат градините на хората в Дебела земя и Ново село.Петко Ковачев добави, че трябва да се спре процедурата, да се изготви ПУП на източния тунел и да започне подготовка за избор на изпълнители, да се преработи доклада по ОВОС.\"При добре подготвена нова апликационна форма ЕК ще си отдъхне и лесно ще я одобри\", каза още Ковачев.", "date": "2020.01.21", "title": "България може да връща 500 млн. евро за \"Струма\", ако строи в дефилето"}
{"url": "https://news.bg/world/mazh-e-pod-karantina-v-avstraliya-zaradi-kitayskiya-koronavirus.html", "text": "Първият случай на новия смъртоносен коронавирус от Китай може да е достигнал до Австралия, здравните власти в Куинсленд потвърдиха, че човек е наблюдаван за състоянието му, съобщава \"Гардиън\".Мъжът наскоро се е завърнал от Ухан, Китай с респираторно заболяване и е поставен под карантина в дома си в Бризбейн, докато служителите очакват резултатите от тестовете. В понеделник националната здравна комисия на Китай потвърди предаването на вируса от човек на човек.Повече от 200 души са заразени с вируса, включително медицински персонал, лекуващ пациенти, разпространил се е в три отделни провинции, както и в Пекин. Във вторник властите в Китай заявиха, че четвърти човек е починал от болестта.Съобщава са за случаи и в Тайланд, Южна Корея и Япония, като страните засилват проверките на хора, пристигащи от Китай.Във вторник сутринта австралийските здравни власти заявиха, че ще прилагат нови мерки за скрининг за пътници, които летят директно от Ухан за Сидни.Анте Миличич, треньор на австралийския женски футболен отбор \"Матилдас\", също потвърди, че Футболната федерация Австралия наблюдава огнището в Китай, където отборът трябва да играе олимпийски квалификации. \"Матилдас\" трябва да изиграе три мача в Ухан следващата седмица, но Миличич заяви, че се доверява на хората, които вземат решенията и няма да застраши здравето и безопасността на играчите.Професор Брендън Мърфи заяви, че служителите на австралийските гранични сили и служителите по биосигурност от New South Wales Health ще очакват пристигащите самолети и ще предоставят информация на пътниците.\"Те ще предоставят на всички пътници информационен памфлет на английски и на мандарин, като очертават симптомите на болестта и ги молят да се идентифицират на границата. Ако някой има треска или подозира, че може да има това заболяване и ако се подозира, че има това състояние, NSW Health ще действа според нашите нормални протоколи за сигурност на границите и биосигурност\", допълва Мърфи.Най-честият симптом е висока температура, но пациентите могат да покажат и други респираторни симптоми като кашлица, болки в гърлото и задух.В по-тежки случаи инфекцията с коронавирус може да причини пневмония, тежък остър респираторен синдром, бъбречна недостатъчност и смърт.Говорителят на здравеопазването в Куинсланд заяви, че мъжът под карантина се подлага на тестове, тъй като е посетил Ухан. \"Мъжът ще остане в изолация, докато симптомите му не отзвучат. Ние внимателно наблюдаваме огнището на коронавирус в Китай.\"\"Призоваваме всеки, който е развил някакви респираторни симптоми в рамките на 14 дни от пътуването до Ухан, да посети личния си лекар незабавно\", се казва в съобщение на здравните власти.За първи път вирусът е докладван на Световната здравна организация на 31 декември 2019 г., а на 7 януари е идентифициран като нов щам.Щамовете на коронавирус също са отговорни за Тежък остър респираторен синдром (Sars) и Близко източен респираторен синдром (Mers). Sars уби почти 650 души в континенталния Китай и Хонконг през 2002-2003. В световен мащаб към ноември миналата година близо 2500 души са се заразили с Mers по целия свят, а 858 са загинали.Към момента, смъртните случаи от новата епидемия от коронавирус е нараснал до шест в централния китайски град Ухан към 20 януари, коментира кметът на града пред държавната телевизия.Общо 258 случая са потвърдени в града до края на деня в понеделник, заяви в интервю Чжоу Сянван.Отделно, здравните власти на източната провинция Жеджиан в Китай заявиха, че към 21 януари са обявени общо пет случая на нов коронавирус.", "date": "2020.01.21", "title": "Мъж е под карантина в Австралия заради китайския коронавирус"}
{"url": "https://news.bg/bulgaria/spetsnadzor-varhu-razsledvaniyata-na-bokluka-razporedi-geshev.html", "text": "Апелативните прокуратури в София, Пловдив, Варна, Бургас и Велико Търново ще вземат над специален надзор образуваните досъдебни производства за престъпления, свързани с  не по установения ред и пренасянето им през границите на страната съгласно изискванията на Закона за управление на отпадъците и Закона за околната среда и водите. Това е разпоредил главният прокурор Иван Гешев., подготвен за внос от Италия за България. Скандалът с отпадъците с изходна точка разследването на италианските власти, се прехвърли и у нас., въпреки че по-късно стана ясно, че спреният в Италия боклук бил краен продукт от третирането на пластмаса.Темата за боклука е особено актуална през последните седмици и прокуратурата работи по различни случаи.Само за месец има у нас открит италиански боклук, а именно в , , предназначен за \"Бобов дол\".Припомняме и че за първи път публично се заговори за незаконно горене на отпадъци в тецове в страната преди четири месеца, когато и след подаден сигнал от ДАНС за застрашаване на екологичната сигурност на страната, главният прокурор Сотир Цацаров разпореди проверка на четири топлоелектрически централи - ТЕЦ \"Република\" в Перник, ТЕЦ \"Бобов дол\", \"Топлофикация - Сливен\" и ТЕЦ \"Брикел\". Това стана в началото на септември месец, но резултат и до този момент няма. Първият сигнал свърза с внасянето на италиански боклук бе .Главният прокурор Иван Гешев разпореди на министъра на вътрешните работи и на председателя на ДАНС извършване на съвместни проверки за спазване на Закона за управление на отпадъците и на Закона за опазване на околната среда.Административните ръководители на апелативните прокуратури ще вземат на специален надзор и всички досъдебни производства, образувани по данни на МВР и ДАНС, събрани в хода на извършваната от тях съвместна проверка.Припомняме, че на 06.01.2020 г. Министерството на вътрешните работи и на Държавна агенция \"Национална сигурност\" започнаха съвместна проверка за спазване изискванията на  и Закона за околната среда и водите.Главният прокурор Иван Гешев посочва, че при необходимост нашите служби да се обръщат към чуждите съдебни власти и по-конкретно с тези на Република Италия, а наблюдаващите прокурори да осъществяват международното правно сътрудничество - изпращане на ЕЗР, чрез Националното бюро в Евроджъст.", "date": "2020.01.21", "title": "Спецнадзор върху разследванията на боклука разпореди Гешев"}
{"url": "https://news.bg/world/liderat-na-foruma-v-davos-predupredi-za-shiresht-se-pesimizam-i-tsinizam-po-sveta.html", "text": "Има всеобща загуба на доверие и сигурност сред народите, наред с дълбок песимизъм и цинизъм.Това предупреди световните лидери Клаус Шваб, основател и председател на Световния икономически форум, при откриването на ежегодния световен форум в швейцарския курорт Давос, пише \"Гардиън\".Но всеки от нас може да помогне за създаване на по-добър свят, където вие сте политик, бизнес лидер, ръководител на неправителствена организация, активист, културен лидер или млад човек, вярва Шваб.След това взе думата президентът на Швейцария Симонета Сомаруга, която атакува популистиките политики.На форума беше излъчен видеоклип за загубата на биоразнообразие и как използването на пестициди убива пчелите.Сомаруга призова за действия, отбелязвайки, че е грешка да се поставят икономическите интереси над функционирането на природата.Биоразнообразието е като Айфеловата кула. В началото нищо няма да се случи, ако се маха по един болт на ден, но впоследствие всичко ще рухне, предупреди държавният глава.Сомаруга атакува популизма. Тя гледа на състоянието на света с притеснение.Според нея прибягва се до страсти за постигане на политически цели, чрез прибягване до нетърпимост, омраза и отмъщение.", "date": "2020.01.21", "title": "Лидерът на форума в Давос предупреди за ширещ се песимизъм и цинизъм по света"}
{"url": "https://news.bg/regions/sotsialnite-razsledvat-mayka-izgorila-deteto-si-s-vryala-voda-v-tarnovsko.html", "text": "Проверяват случай на тежко пострадало едногодишно момченце във Великотърновско, съобщава БНР.Отделът за закрила на детето в Павликени се е сезирал за сигнал в село Караисен.Детето е с множество изгаряния и към момента е настанено за лечение в специализираната клиника към болница \"Пирогов\". То е било изгорено от майка си, която започнала да го къпе с вряла вода. Състоянието на детето се подобрява.Случаят е от миналата седмица, а социалната служба в Павликени е била сезирана от полицията.Началникът на отдела за закрила на детето в Павликени Даниела Атанасова поясни, че се проверява дали става въпрос за инцидент или за дете в риск.Тя обясни, че се проверяват условията, при които се отглежда детето, както и здравословното му състояние и това на родителите му.Проверката трябва да приключи до 10 дни. Едва след това ще стане ясно дали детето ще бъде изведено от семейството, или проблемите ще се решават в семейна среда.", "date": "2020.01.21", "title": "Социалните разследват майка, изгорила детето си с вряла вода в Търновско"}
{"url": "https://news.bg/politics/ohranitelni-asotsiatsii-iskat-promeni-v-zakona.html", "text": "От Индустриален клъстер \"Сигурност\" (ИКС) и Българска камара за охрана и сигурност (БКОС) настояват през настоящата година да се стигне до промяна на действащия Закон за частната охранителни дейност (ЧОД).Те настояват за законодателни промени, свързани с тяхната дейност, които да бъдат адекватни на икономическата ситуация в страната.От двете асоциации ще влязат в комуникация и ще поискат срещи в Народното събрание и Министерския съвет, за да се предприемат съответните стъпки за влизане в нормална регулация.Председателят на УС ИКС Александър Иванов посочи, че законът е недомислен и целият сектор страда от това. При големите фирми заплатите са малко по-високи, но при по-малките заплатата била малко над ръба на минималната работна заплата. Александър Иванов изтъкна още от проблемите на сектора, сред които неработещи или лошо работещи държавни институции. МВР нямат сили и от тази гледна точка контролът е занижен. Има тенденция за увеличаване на задълженията на служителите на вътрешното ведомство по контрола, но няма яснота и точно дефенирано поле на контролните органи кой за какво отговаря, акцентира той.Татяна Иванова, изпълнителен директор на Индустриален клъстер \"Сигурност\" посочи, че равносметка се прави в края на годината, но от ИКС решили да направят равносмеката в началото на новата година, за да видят какви политики ще вземат отношение към тяхната дейност. Когато направили преглед на равносметката за изминалата година констатирали следните факти:По отношение на законодателството е констатирано, че основният Закон за частната охранителна дейност е променян шест пъти, издадени са наредби към закона, издадени са методически указания за частните охранителни фирми, 18 промени са направени в МВР, има промени в ДОПК, ЗОП и други.Въздействията, които оказва приетият и влязъл в сила Закон за частната охранителна дейност, са допълнителна административна и регулаторна тежест, той е противоречие с други закони от национално и европейско законодателство, което води до невъзможност да се изпълнят всички изисквания на закона, но оказва цялостно въздействие върху работната сила в сектора, както и цялостно негативно въздействие върху сключването на договори и участието и изпълнението на обществени поръчки.Не може МВР да има компетентност между всички оператори на пазара, негодуват от ИКС.От Индустриалния клъстер са се опитвали да обяснят на силовото ведомство какво въздействие оказва Законът за частната охранителна дейност. От там обаче са се съгласили само с две от предложенията - да се отменят подизпълнителите на частните охранителни фирми и да се промени изискването за средно образование/професионална квалификация \"Охранител\".МВР трябва да си върви само по лиценза на проверките и по така нареченото служебно начало - там, където има публични регистри, ведомството може да получава информация.Според ИКС голяма част от възложителите действат на принципа - \"охраната-пазач\" или нещо, което се плаща \"ей така\". Дейността на частната охранителна дейност може да бъде видяна навсякъде и това не е спокойна икономическа дейност. Ние не извършваме дейност по чисто търговска дейност, а работим със сигурността, каза още Иванова.От своя страна Николета Атанасова, председател на УС на Българска камара за охрана и сигурност (БКОС), коментира, че трябва да се обединят усилията с БСК, защото проблемът е генерален. В момента, в който излязат законите, започват проблеми - стачки и окупиране на Народното събрание, изтъкна тя.Ако процесът на създаване на законите е сбъркан, той е сбъркан за всички. Защо трябва да си решаваме проблемите на улицата с протести, запита председателят на БКОС. Друг проблем бил девалвацията на охранителната професия, защото пазарът диктува цените и охранителните фирми се съобразяват с това.\"Колкото повече играчи има на пазара, толкова по-ниски стават заплатите. Не може охранител срещу 5 лева на час да охранява складове, банки и имущество за милиони\", негодува Николета Атанасова.", "date": "2020.01.21", "title": "Охранителни асоциации искат промени в закона"}
{"url": "https://news.bg/regions/uvolniha-direktora-na-detskata-gradina-v-plovdiv-sled-mesetsi-konflikti.html", "text": "Уволниха директора на детска градина \"Мир\" в Пловдив, съобщава БНТ.След три месеца конфликти от днес Светлана Джаникян вече не е на работа.Кабинетът на директора е запечатан. Предстои Джаникян да се яви, за да предаде лично документацията.Припомняме, до  на детското заведение се стигна след наказание на възпитателка. Миналата седмица родители окупираха заседание на местния парламент, за да изложат аргументите си.Още през ноември миналата година помощник-възпитателката беше обвинена, че е  Тогава обаче тя категорично ", "date": "2020.01.21", "title": "Уволниха директора на детската градина в Пловдив след месеци конфликти"}
{"url": "https://news.bg/int-politics/iran-deklarira-sposobnost-da-otgovori-i-da-izdarzhi-na-vsyakakvi-zaplahi.html", "text": "Техеран е в състояние да отговори на всякакъв вид заплаха, заяви във вторник министърът на отбраната на Иран Амир Хатамим съобщава \"Тасним\", цитирани от ТАСС.\"Иран доказа, че е в състояние да отговори на всички заплахи на всяко ниво\", обяснява той и допълва, че \"иранската страна счита за свой дълг да се придържа към подобна стратегия (да отговори на всички заплахи)\".Според него \"един от основните приоритети на министерството е стратегическата отбрана. Човешкият капитал и стратегическите оръжия са компоненти на тази концепция\", отбелязва Хатами.", "date": "2020.01.21", "title": "Иран декларира способност да отговори и да издържи на всякакви заплахи"}
{"url": "https://news.bg/int-politics/senatat-na-italiya-odobri-iskaneto-na-sada-razsledvaneto-sreshtu-salvini-da-prodalzhi.html", "text": "Комисия към Сената на Италия одобри искането на съда да продължи разследването на лидера на крайнодясната партия \"Лига\" Матео Салвини, ход, който може да предизвика започване на съдебен процес за предполагаемо отвличане на мигранти, съобщава \"Ройтерс\".Ако бъде окончателно признат за виновен, председателят на \"Лига\", която в момента е най-популярната партия в Италия, може да получи до 15 години затвор. Той също така може да получи забрана да заема политически постове, прекършвайки амбициите му да ръководи бъдещо италианско правителство.\"Ще отида в съда с високо вдигната глава в името на италианския народ\", обяви Салвини пред свои привърженици, като допълни: \"Ако ме арестуват, ще трябва да намерят затвор, достатъчно голям за всички нас.\"През юли 2019 г. Салвини, чието най-голямо политическо обещание е да ограничи имиграцията от Африка, нареди като тогавашен вътрешен министър 131 спасени мигранти да останат на кораб край бреговете на Сицилия в продължение на шест дни, докато други европейски страни не се съгласят да ги приемат.Съдът в сицилианския град Катания, който е специален трибунал, на който е възложена задачата да разследва министри, миналия месец препоръча той да бъде съден по обвинения в незаконно задържане на мигрантите на кораба на италианската брегова охрана \"Грегорети\".Гласуването в комисията към Сената се случва в чувствителен момент. Регионалните избори в областта Емилия-Романя, които биха могли да застрашат оцеляването на 4-месечната управленска коалиция между антисистемното Движение \"Пет звезди\" и лявоцентристката Демократическа партия, ще се проведат в неделя.Опозиционната партия \"Лига\" на Салвини се надява да спечели изборите в Емилия-Романя, богата северна област, управлявана от леви партии след Втората световна война. Социологическите проучвания показват изравнени сили между \"Лига\" и Демократическата партия.Гласуването в 23-членната сенатска комисия завърши с равен резултат, като петима се обявиха в подкрепа на искането на съда, а петима бяха против. Според правилата на сената това означава, че разследването срещу Салвини може да продължи.Сенаторите от \"Лига\" гласуваха \"за\", докато другите дясноцентристки опозиционни партии гласуваха против. Сенаторите от Движение \"Пет звезди\" и Демократическата партия бойкотираха заседанието.Окончателното решение зависи от гласуването в Сената следващия месец. Позициите на \"Лига\", Демократическата партия и Движение \"Пет звезди\" могат да се променят след края на изборите в Емилия-Романя.Всички основни партии промениха позициите си по отношение на разследването за отвличане на мигранти през последните няколко дни заради възможните последствия за изборите.Страхувайки се, че Салвини ще се възползва от казуса, твърдейки, че е мъченик, жертващ се за защита на границите на Италия, управляващите партии първо се опитаха да отложат заседанието на сенатската комисия, а след това решиха да не участват в него.Опасенията им се потвърдиха, след като Салвини, който преди това настояваше молбата на магистратите да го разследват да бъде отхвърлена, рязко смени позицията си в събота.\"Официално искам сенаторите да ме изпратят на съд, тъй като италианският народ ще бъде на подсъдимата скамейка с мен\", каза той на предизборен митинг, като инструктира сенаторите на \"Лига\" в сенатската комисия да позволят разследването да продължи.", "date": "2020.01.21", "title": "Сенатът на Италия одобри искането на съда разследването срещу Салвини да продължи"}
{"url": "https://news.bg/politics/chastnite-ohraniteli-protiv-predlaganite-promeni-v-nso.html", "text": "Не считам, че НСО - един такъв държавен орган с бюджетна издръжка - трябва да бъде превръщана в публично-частна охранителна фирма. Така изпълнителен директор на Индустриален клъстер \"Сигурност\" (ИСК) Татяна Иванова отговори на въпрос на News.bg как би коментирала предложението на ДПС застрашени лица по закон да си заплащат охраната от НСО.Припомняме, преди седмица от ДПС в съобщение до медиите припомниха поетия от председателя на партията Мустафа Карадайъ ангажимент , които се отнасят до охраната на почетния председател на ДПС - Ахмед Доган, и депутата Делян Пеевски.Целта е охраната на тези лица да не е за сметка на бюджета на НСО, като по този начин ще се постигне значителна финансова дисциплина и ограничаване на разходите за охрана, без да се засегнат неприкосновеността и правата на охраняваното лице, заявиха от ДПС.Татяна Иванова обясни, че Националната служба за охраната (НСО) е държавен орган, създаден със специален Закон за НСО с вменени определени функции. НСО е и първостепенен разпоредител с държавен бюджет.Не считам за нормално да се връща една порочна практика, която преди години я имало - за премахването на охраната срещу заплащане със СОТ и физическа охрана от страна на МВР, припомни Иванова.Татяна Иванова запита, ако се вземе решение охраната от НСО да се заплаща от застрашени лица къде ще отиват парите, как ще се харчат парите извън бюджета, който службата получава. В Закона за НСО има ясно записани факти, като например как се използват автомобилите, какви са процедурите, с кого се взаимодейства.\"Как някои отвън ще купува автомобили, които не са сертифицирани и техника, която не е сертифицирана. Трудно ми е да възприема факта, че се възприема нещо такова. Категорично против сме\", каза в заключение Татяна Иванова.Припомняме, след , както и въпроси за начина, по който се охраняват лица, включително и извън държавното управление, от ръководството на Националната служба по охрана  за промяна з закона. Анонс за такъв дебат . ", "date": "2020.01.21", "title": "Частните охранители против предлаганите промени в НСО"}
{"url": "https://news.bg/crime/v-sofiya-zadarzhaha-pratka-s-nad-80-000-tsigari-za-velikobritaniya.html", "text": "Задържаха над 80 000 къса цигари, опаковани за изпращане към Великобритания като авточасти, съобщават от Агенция \"Митници\".Контрабандната стока е било открита при проверка в София.На 13 и 14 януари са били селектирани за проверка съмнителни пратки в спедиторски склад, описани като авточасти. Митническите служители установили, че вместо обявените стоки, пратките съдържат цигари от различни марки с валиден български бандерол.Тютюневите изделия не са били обявени и не са били представени необходимите документи съгласно Закона за акцизите и данъчните складове, които се изискват при изпращане на акцизни стоки в търговски количества между държави членки на ЕС.От Агенция \"Митници\" посочват, че цигарите са били предназначени за нелегално разпространение във Великобритания.", "date": "2020.01.21", "title": "В София задържаха пратка с над 80 000 цигари за Великобритания"}
{"url": "https://news.bg/int-politics/borisov-obsadi-s-fon-der-layen-prirodata-badeshteto-na-truda-i-geopolitikata.html", "text": "Премиерът Бойко Борисов разговаря с председателя на ЕК Урсула фон дер Лайен в рамките на Световния икономически форум в Давос.Във фокуса на разговора им са водещите теми от дневния ред на форума, свързани с опазването на природата, прозрачността на бизнеса, бъдещето на труда и геополитически въпроси, съобщава МС.Българският премиер изтъква, че превръщането на ЕС до 2050 г. в първия в света неутрален по отношение на климата блок е голямо предизвикателство, но също така и чудесна възможност.\"Преходът към климатична неутралност ще изисква по-големи инвестиции за постигането на целта, но това ще е ярък знак, че Европа поставя на първо място здравето на своите граждани и опазването на природата за бъдещите поколения\", коментира Борисов пред фон дер Лайен.В тази връзка двамата обсъдиха значимостта и ролята на новата стратегия на ЕК, известна като Европейски зелен пакт, за който се предвижда финансиране от около 1 трилион евро през следващото десетилетие.Пактът дава възможност така да се промени начинът ни на живот, че гражданите да живеят по-здравословно, а предприятията да станат още по-модерни и конкурентоспособни.\"Успехът на Европейския зелен пакт и на борбата с климатичните промени може да се осигури, ако тези инициативи бъдат подкрепени от всички държави, особено тези с високи парникови емисии. Необходимо е примерът на ЕС да бъде последван от нашите партньори и от основните играчи на международната сцена\", обяснява Борисов.Предизвикателствата пред Европа, Европейският зелен пакт и новата многогодишна финансова рамка на ЕС бяха във фокуса на разговора на Борисов с председателя на Европейския парламент Давид Сасоли.Двамата се срещнаха в Давос, като в хода на разговора им са откроени възможностите, които създават новия политически цикъл в ЕС и съпътстващата го нова междуинституционална динамика.Борисов и Сасоли обсъдиха също укрепването на водещата роля на ЕС при търсенето на работещи решения по глобалните теми.Борисов разговаря и с президента на Полша Анджей Дуда в Давос. Двамата обсъдиха засилването на двустранните отношения на политическо и икономическо ниво, както и ключови теми от международния дневен ред.Акцент в разговора им е европейската перспектива на страните от Западните Балкани, която е във фокуса на \"Берлинския процес\". От тази година съпредседатели на инициативата са България и Република Северна Македония, а миналата година домакин бе Полша.Борисов и Дуда са категорични, че евроатлантическото бъдеще на страните от Западните Балкани означава сигурност, стабилност и просперитет за региона. На срещата е отбелязана необходимостта от още по-активното насърчаване на добросъседските отношения и регионалното сътрудничество, което е от ключово значение за цяла Европа.", "date": "2020.01.21", "title": "Борисов обсъди с фон дер Лайен природата, бъдещето на труда и геополитиката"}
{"url": "https://news.bg/int-politics/iranski-deputat-obyavi-3-mln-dolara-nagrada-za-ubiystvoto-na-tramp.html", "text": "Ирански депутат обяви награда в размер на 3 млн. долара за този, който убие американския президент Доналд Тръмп, съобщава полуофициалната иранска агенция ИСНА.\"От името на хората в провинция Керман ще изплатим 3 млн. долара в брой на всеки, който убие Тръмп\", обяви Ахмед Хамзех пред депутатите.Той не е уточнил дали става въпрос за решение, взето от духовните владетели на Иран, да заплашат президента на САЩ Доналд Тръмп.Ахмед Хамзех също така е казал пред парламента, че Техеран ще бъде защитен от заплахи, ако разполага с ядрено оръжие, като добави, че Иран трябвало да произвежда ракети с далечен обсег, на които да бъдат монтирани \"нетрадиционни\" бойни глави.Западът отдавна обвинява Техеран, че се стреми да разработи ядрени оръжия, въпреки че режимът на аятоласите категорично отричат това, заявявайки, че ядрената програма на страната имала само мирни цели.Керман е родният град на ген. Касем Солеймани, който беше командир на специалните части \"Ал Кудс\" към Иранската революционна гвардия, и който беше  на 3 януари в Ирак.", "date": "2020.01.21", "title": "Ирански депутат обяви 3 млн. долара награда за убийството на Тръмп"}
{"url": "https://news.bg/regions/izvarshiha-tri-uspeshni-transplantatsii-v-sofiya.html", "text": "Две успешни бъбречни трансплантации извършиха екипи на УМБАЛ \"Александровска\". Реципиенти са 58-годишна жена от Петрич, която е на диализно лечение от 2011 г., и 47-годишен мъж от Пазарджишко с хронична бъбречна недостатъчност.Към момента пациентите са в стабилно общо състояние и се възстановяват в Клиниката по анестезиология и интензивно лечение на болницата.На 38-годишен мъж с чернодробно заболяване в напреднала фаза пък беше успешно трансплантиран черен дроб от екип на болница \"Лозенец\". Пациентът е в добро общо състояние, в момента е настанен в реанимацията на лечебното заведение.Трите трансплантации станаха възможни след  реализирана от екипа на УМБАЛ \"Д-р Георги Странски\" в Плевен. Донор е 36-годишна жена, изпаднала в мозъчна смърт.", "date": "2020.01.21", "title": "Извършиха три успешни трансплантации в София"}
{"url": "https://news.bg/politics/bsp-se-prevarnala-v-hashlashko-kopie-na-gerb-a-horata-iskat-originala.html", "text": "Президентът на ПЕС и бивш лидер на БСП Сергей Станишев критикува столетницата като опозиция. Той е загрижен за партията. Левицата трябвало да се подготви за парламентарните и президентски избори.Криза във водния сектор има, посочи Станишев и подкрепи вота на недоверие на БСП. Заради разговори и пазарлъци, според него, властта обаче няма да падне. Президентът на ПЕС очаква решения. Станишев очаква и все по-социален ГЕРБ.Тази трансформация е много рискова за БСП, убеден е бившият лидер на социалистите, който заяви и че БСП винаги е била интелигентна партия. Левицата тръгнала да търси различни ниши, опитвала и да копира ГЕРБ в хашлашкия стил реторика. Това не минало на изборите. Хората харесват оригинална, не копието, категоричен бе той.Опозицията трябва да е инструмент за натиск върху властта. Най-после червената партия поемала зелената тема, но не трябвало да я приема на парче. БСП трябвало да излиза с изпреварващи инициативи. Партията трябвало да се докаже като играч в А отбора на българската политика и да е алтернатива на управлението. Алтернативността изисквала много интелектуалност, допълни обаче Станишев.БСП трябва да се върне към физиономията си на модерна, лява, социална партия и да се разширява към центъра. Досега БСП е била марка на експертност и демократичност, по мнението му, а това вече не се виждало.Сергей Станишев е притеснен от предстощия Конгрес. Кампанията за нов лидер вървяла вяло, събранията протичали формално, нямало енергия. Тази година трябва да се използва от БСП за енергизиране, убеден е той. Рисково било упражнението за пряк избор на лидер. Станишев вижда и репутационен риск за столетницата. За него всичко е подчинено на това Корнелия Нинова да бъде преизбрана. Партията, по думите му, трябва да е единна в много битки. Партията е изморена, опасява се президентът на ПЕС.Затова имало опасност от ниска избирателна активност за партийния вот. Той иска партията да е единна и да се спре с вътрешните битки, които започвали от ръководството. За БСП 2019 беше година на пропуснати възможности, категоричен бе Сергей Станишев. За него левицата е можела да спечели европейските избори.Нямам планове да се , няма да им доставя това удоволствие, информира още той. Станишев иска смислени дебати в битката за лидер на столетницата. Иначе достойни за председател на БСП имало и то с не по-малък капацитет от този на Корнелия Нинова.", "date": "2020.01.21", "title": "БСП се превърнала в хашлашко копие на ГЕРБ, а хората искат оригинала"}
{"url": "https://news.bg/int-politics/nato-razpolaga-s-dronove-sposobni-da-nadzarnat-nadalboko-v-rusiya.html", "text": "Новите стратегически безпилотни самолети на НАТО Global Hawk ще могат да наблюдават случващото се на територията на Русия, пише норвежкото издание Verdens Gang.\"Те ще летят над територията на НАТО. Но ще могат да записват случващото се далеч отвъд границите на нашата съседна страна\", изтъкна в интервю за изданието генералният секретар на Алианса Йенс Столтенберг, който е норвежец.Според вестника дроновете, които представляват нова версия на американския дрон Global Hawk, ще могат да останат във въздуха в продължение на 30 часа без дозареждане. Техните датчици и радари от височина от 18 км ще могат да записват всичко, което се случва в радиус от 200 км.Според Столтенберг тези безпилотни апарати дават на западния военен алианс уникално преимущество, с което Русия и Китай не разполагат.В момента два безпилотни самолета преминават изпитания на италианския остров Сицилия, където има голяма натовска военновъздушна база, като в течение на годината в Италия ще бъдат доставени още три дрона. Общо НАТО е придобила десет броя Global Hawk.Безпилотни самолети редовно провеждат разузнавателни полети край границите на Русия. Те често са забелязвани в района на окупирания Крим и Краснодарския край, над Балтийско море и около руските военни бази в Сирия.Руското военно министерство многократно е призовавало командването на САЩ да прекрати подобни разузнавателни операции, но Пентагонът отказва да го направи.", "date": "2020.01.21", "title": "НАТО разполага с дронове, способни да надзърнат надълбоко в Русия"}
{"url": "https://news.bg/regions/zaporiraha-smetkite-na-obshtina-chepelare.html", "text": "Запор на всички банкови сметки на община Чепеларе e наложен от частен съдебен изпълнител, съобщава bTV.Над 86 000 лв. дължи общината по три изпълнителни дела.Запорът е от 9 януари, а делата срещу общината са заведени от адвокат Кирил Иванов, който години наред е бил нает от общината. Новият кмет Боран Хаджиев обаче е поискал Иванов да даде справка за свършеното от него за 70-те хил. лв., които общината му дължи.По думи на Иванов дейността му е документирана. Договорът за абонаментно правно обслужване е от 6 ноември 2015 г. и е на стойност 1000 лв. на месец.Кметът твърди, че през изтеклия период Иванов е един от доста скъпите адвокати - сумите, които са му изплатени през този период са 98 624 лв. \"Той предявява искове за още 73 548 лв., от тази сума 6 584 лв. са му платени. Значи общо за целия период г-н Иванов ни струва 172 272 лв. на общината, или средно около 3 445 лв. на месец\", изчислява градоначалникът.Бившата кметица Славка Чакърова обаче подкрепя адвоката. Тя посочва, че той е трябвало да получи висок хонорар заради важно дело за милиони, което е водел от името на общината.Самият Иванов е категоричен, че общината е спечелила от услугите му. Практика е общините да ползват външни адвокати, а тежкото финансово състояние на Чепеларе е от години, подчерта той.Сега общината отново ще разчита на правни услуги от външен юрист за 1 200 лв. месечно. Въпреки че в края на декември 2019 г. общината отново е била със запорирани сметки, тя все пак е успяла да се договори с фирмата за начина на издължаване.", "date": "2020.01.21", "title": "Запорираха сметките на община Чепеларе"}
{"url": "https://news.bg/education/sotsialnite-rabotnitsi-smuteni-i-trevozhni-ne-smeyat-da-rabotyat.html", "text": "Смутени и тревожни хора, които не смеят да мръднат и да работят, включително и да си свършат задълженията, които в момента имат. Така антропологът Харалан Александров определи обстановката в социалните служби в страната след вълната от недоволство на различни групи срещу социалните закони, включително и срещу оттеглената вече Стратегия за детето.Харалан Александров беше поканен в студиото на БиТиВи да коментира случай на посегателство, включително и сексуално, над дете от ромската махала в София \"Христо Ботев\". По самия случай не бяха излъчени кадри заради бруталността им. Според представянето им от телевизията на кадрите ясно се вижда лицето на детето и самият акт на малтретиране, но кадрите са \"ужасяващи и травмиращи\", за да бъдат направени публични.Този случай говори за провал на обществото, заяви Харалан Александров. По думите му е наивно да смятаме, че може да има институции при създалата си ситуация в обществото.\"Появиха се отнякъде едни обезумели, силно разтревожени и идеологически манипулирани родители, които казаха: \"Не! Спирате, ще ни вземете децата и ще ги дадете на норвежците.\" и още куп безумия. Това е целенасочена битка на патриархалната култура за притежание върху детето\", коментира експертът и назова като \"агонизиращ патриархат\". Всеки месец посланието на такива протестиращи на жълтите павета родители е, че децата са собственост. При възникване на ситуации с насилие върху дете обаче излиза на яве двойният стандарт - как искаме да има закрила от страна на държавата на такова малтретирано дете, без социалните служби да си свършат задълженията. Този двоен стандарт се наблюдава и сред българската общност, където все по-често се вижда, че директорите и учителите са намират под натиска на родителите, които знаели по-добре как да се образоват техните деца.Това, което се случва според него е обаче \"генерализираната безотговорност на нашето общество\" и всъщност представлява тежък провал. Все още поведението в типичното българско семейство към детето е обгрижваща, но в даден момент това дете се откъсва и заминава, най-често в Европа, обясни социалния антрополог.Драмата обаче е в свиването, затварянето на обществото в малките групи - семейството, близкия кръг, клана, рода. Това вече се е случило, особено явно в гетата. Българското общество обаче продължава да вярва, че гетото е паралелен свят, въпреки че гетото е нашият свят, обясни Харалан Александров.Затова и механизмът за връщане на децата в класната стая, колкото и добър да е, той не е достатъчен и социалните служби трябва да влязат мощно.\"При положение, че детето живее в ад - ходенето на училище няма да доведе до позитивно развитие\", посочи Харалан Александров и допълни: \"Необходимо е да има друг тип интервенции, които да бъдат съобразени с конкретния случай.\" Социалните служби обаче не смеят, защото веднага ще бъдат обвинени в отнемане на деца.", "date": "2020.01.21", "title": "Социалните работници - смутени и тревожни, не смеят да работят"}
{"url": "https://news.bg/regions/dete-uvisna-ot-lift-v-borovets.html", "text": "Малко дете увисна от лифт в Боровец, съобщава bTV.Инцидентът е станал в неделя вечерта. За късмет баща му е успял да го задържи.Почти 15 метра е височината от седалките на въжената линия до земята на мястото, където е увиснало детето.От ски патрула в Боровец посочват, че лифтът незабавно е бил спрян и е настанала суматоха.\"Доста хора се събраха и започнаха да викат бащата да пусне детето. Дадохме му указания да не го пуска, защото лифтът ще се върне назад\", разказаха те.По думите им съоръжението е едно от най-новите поколения в Европа - с най-висока сигурност и теоретично било невъзможно да се падне от седалката. По тази причина предполагат, че степенката е била поставена погрешно.Те посъветваха хората да бъдат по-внимателни и да се запознаят с правилата за безопасност и използване на лифта.Припомняме, това не е първият подобен инцидент през този зимен сезон. В началото на месеца ", "date": "2020.01.21", "title": "Дете увисна от лифт в Боровец"}
{"url": "https://news.bg/bulgaria/obyaviha-gripna-vakantsiya-v-nyakolko-oblasti.html", "text": ", съобщиха от Нова телевизия.. Заповедта е оповестена в личния профил на кмета във Facebook.\"Скъпи ученици, тъй като имам сериозни основания, а и желая да не боледувате, Ви информирам, че от утре сте в грипна ваканция.  Молбата ми е да си стоите у дома на топло, да не се събирате на обществени места - с приятели и съученици, за да ограничим разпространението на грипния вирус\", пише той. Нарежда се да се ограничат масовите мероприятия - концерти, събрания, спортни прояви и др.Контрол по изпълнението на заповедта се възлага на зам.-кмета Мария Генова.И от РЗИ - Кюстендил обявява грипна епидемия от днес на територията на община Дупница и община Сапарева баня. Неучебни дни са от 21. 01- 27.07. 2020 г.До второ нареждане в двете общини се преустановяват детските и женските консултации, свижданията в лечебните заведения за болнична помощ и провеждането на профилактични имунизации.Също така от днес предепидемична обстановка е обявена на територията на област Монтана. Ограничават се масовите и обществени мероприятия, както и организирането на мероприятия в детските и учебни заведения. Ограничават се свижданията в лечебните заведения.Противоепидемични мерки се въвеждат от днес и в Пловдивска област. Преустановяват се детските и женските консултации, свижданията в лечебните заведения за болнична помощ, плановите операции, както и провеждането на профилактични имунизации.", "date": "2020.01.21", "title": "Обявиха грипна епидемия в Сапарева Баня и Дупница"}
{"url": "https://news.bg/int-politics/yuzhna-koreya-razpolaga-voenni-chasti-v-ormuzkiya-protok.html", "text": "Южна Корея ще изпрати независимо военнослужещи в Ормузкия проток в Близкия изток, без да се присъединява към предвожданата от САЩ военна коалиция в региона. Това обявиха от министерството на отбраната в Сеул, цитирани от световните информационни агенции.\"Като се има предвид настоящата ситуация в Близкия изток, правителството реши да разшири временно сферата на дейност на подразделението Cheonghae, за да гарантира безопасността на нашите хора и свободата на навигация на корабите\", се уточнява в съобщение на южнокорейското военно ведомство.По-рано този месец няколко танкерни компании спряха корабите си да преминават през протока в контекста на изостреното напрежение между Иран и САЩ.Подразделението Cheonghae е създадено от военноморските сили на Южна Корея с цел защита на търговските кораби от пирати край бреговете на Сомалия.", "date": "2020.01.21", "title": "Южна Корея разполага военни части в Ормузкия проток"}
{"url": "https://news.bg/int-politics/13-godini-i-polovina-zatvor-v-kitay-za-bivshiya-shef-na-interpol.html", "text": "Бившият директор на международната полицейска организация Интерпол Мън Хунвей беше осъден на 13 години и половина затвор. Това постанови местен китайски съд в град Тянцзин, съобщават световните осведомителни агенции.Съдът също така глоби бившия шеф на Интерпол с близо 2 млн. юана (около 290 000 долара).Според китайската държавна телевизия, която излъчваше произнасянето на присъдата на живо, подсъдимият няма намерение да обжалва присъдата.През юни 2019 г. Мън се призна за виновен за вземане на подкупи, чиято обща стойност се оценява на близо 2 млн. долара.През октомври 2018 г. медиите съобщиха, че Мън Хунвей е изчезнал, след като е пътувал за Китай от Франция, където се намира централата на Интерпол. Френските власти започнаха разследване за неговото изчезване, след като съпругата на Мън съобщи, че не е успяла да се свърже с него от 29 септември същата година.По-късно китайските власти обявиха, че Мън е обвинен в нарушаване на закона и срещу него тече разследване. Той беше арестуван по обвинение в корупция и злоупотреба с власт за лична изгода по времето, когато е бил заместник-министър по обществената сигурност на Китай.По-късно той подаде оставка от поста си в Интерпол.", "date": "2020.01.21", "title": "13 години и половина затвор в Китай за бившия шеф на Интерпол"}
{"url": "https://news.bg/bulgaria/za-edin-chas-se-ogranichava-dvizhenieto-ot-targovishte-do-p-v-belokopitovo.html", "text": " Това съобщиха от Агенция \"Пътна инфраструктура\". Часовете за ограничаване на движението ще бъдат от 15 ч. до 16 ч., при 228-ми км, до пътен възел \"Белокопитово\", при 258-ми км. Спирането на трафика е свързан с изграждането на участъка от АМ \"Хемус\" между Буховци и Белокопитово. на път I-4 по път II-49 Търговище - Разград до кръговото кръстовище при с. Трапище и по път II-51 Трапище - Лозница - Мировец, до кръстовището с път I-2 Разград - Шумен в посока п. в. \"Белокопитово\" и обратно., като спазват стриктно поставената сигнализация и указанията на \"Пътна полиция.", "date": "2020.01.21", "title": "За един час се ограничава движението от Търговище до п. в. \"Белокопитово\""}
{"url": "https://news.bg/politics/vodata-ot-belmeken-shte-napoyava-pochvata-pod-pernik-ubeden-ignatov.html", "text": "Изграждането на още близо  не е генерално решение на проблема. Това заяви за Bulgaria On Air общинският съветник арх. Борислав Игнатов.По негови думи тръбата ще доведе вода, която е достатъчна само за да продължи режимът в същите параметри.Игнатов посочи, че идеята е през тази тръба да се подава вода към Перник, за да не се черпи повече от язовира, така че той постепенно да се напълни. В момента се черпят 120 л/сек от яз. \"Студена\", като правителството иска това да спре и да се подадат общо 300 л от София.Според Игнатов обаче  всъщност ще служи за напояване на почвата под Перник, тъй като загубите по мрежата са 75%. Той прогнозира, че от тези 300 литра до хората няма да стига практически нищо.Всичко потъва в дупки, това е скандално и се чудя на дебелоочието на тези хора, които са отговорни през последните 10 години, как просто за да спасят собствената си кожа, хвърлят милиони за мерки, които не са доказани, че ще сработят а и вече е късно за тях, коментира той.Игнатов не смята за реалистичен срокът от 45 дни, който се предвижда за изграждане на тръбата. Самият министър на икономиката казал на вчерашната среща, че в момента такива тръби изобщо не съществуват в Европа, а срокът за произвеждането им е 40 дни.\"Ние сме изцяло \"за\" да помогнем на Перник. Има такава техническа възможност през София, но данните, които вчера бяха казани, бяха само устно\", подчерта общинският съветник.Той обясни, че в момента няма никакви изчисления и проекти, които да изчислят дали това може да се случи, без да застраши водоподаването в столицата.Игнатов изрази категорично несъгласие с думите на кмета Йорданка Фандъкова, че кризата в Перник не трябва да се политизира . Напротив, политиката е точно това - дългосрочно планиране по дадени проблеми, категоричен бе той.Той посочи, че е попитал кмета какви са гаранциите, че водоподаването в София и няма да има аварии и дали ще си подадат оставките, ако мерките не сработят. Само министърът на икономиката каза, че ще си подаде оставката веднага, другите си замълчаха, отбеляза Игнатов.Той бе категоричен, че проблемът трябва да се реши веднъж завинаги, а не просто да се подават количества, достатъчни само за режим.Относно планираните 25 млн. лева за въпросния план за 14 км от \"Белмекен\" за Перник Игнатов заяви, че гледа със съмнение на тези цифри, тъй като те били дадени без никакъв проект. Винаги става така, като се действа в авариен режим и всичко се хвърля само да се спаси положението, посочи той.Според него няма никаква гаранция, че предвидената сума ще е достатъчна за изграждане на проекта.", "date": "2020.01.21", "title": "Водата от \"Белмекен\" ще напоява почвата под Перник, убеден Игнатов"}
{"url": "https://news.bg/bulgaria/sdvr-tarsi-sadeystvie-za-ustanovyavane-samolichnostta-na-vazrastna-zhena.html", "text": "На 17 януари във Второ РУ е подаден сигнал за неориентирана възрастна жена, пътувала продължително в трамвая по линия № 11 в столицата.След сигнал от граждани, полицейски екип установил жената в трамвайното депо. Тя е на видима възраст около 70-80 години, с бяла коса и сини очи.Това съобщиха от пресцентъра на СДВР. Не носи документи и не може да даде информация за себе си.Самоличността й не е установена. Облечена е с кафяви рокля и палто.Полицията търси съдействие за установяване на самоличността й. Телефон за връзка 029820838 или на телефона на дежурната част във Второ РУ - 029820820.", "date": "2020.01.21", "title": "СДВР търси съдействие за установяване самоличността на възрастна жена"}
{"url": "https://news.bg/int-politics/greta-tunberg-zove-svetovnite-lideri-v-davos-da-se-vslushat-v-mladite-aktivisti.html", "text": "Грета Тунберг, която вдъхнови ново поколение активисти да присъстват на Световния икономически форум в Давос тази година, призова световните лидери да се вслушат в младите хора, съобщава \"Ройтерс\".\"Не съм човек, който може да се оплаче, че не е чуван\", отбеляза тя, предизвиквайки смях в публиката по време на обсъждане под наслов \"Подготовка за устойчив път към общо бъдеще\" в първия ден на ежегодната среща на Световния икономически форум.\"Науката и гласът на младите хора не са центърът на разговора, а трябва да бъдат\", настоя шведската активистка за борба с климатичните промени.Няколко млади активисти отидоха в швейцарския ски курорт Давос тази година, следвайки стъпките на Тунберг.Сред \"героите на климата\", приветствани от Световния икономически форум, са ирландския тийнейджър учен и инженер Фион Ферейра, който създаде решение за предотвратяване микропластмасата да достигне до океаните.Сред тях също така са южноафриканската 17-годишна активистка за климата Аяха Мелитафа и канадката Отъм Пелтие, която се застъпва за опазването на водите от 8-годишна възраст.\"Става дума за нас и бъдещите поколения и тези, които са засегнати днес\", подчерта Тунберг и добави: \"Трябва да вземем предвид науката в разговора.\"", "date": "2020.01.21", "title": "Грета Тунберг зове световните лидери в Давос да се вслушат в младите активисти"}
{"url": "https://news.bg/politics/borisov-v-davos-es-e-nepalen-bez-stranite-ot-zapadnite-balkani.html", "text": "България последователно подкрепя усилията на страните от Западните Балкани по пътя им към членство в ЕС. Това заяви премиерът Бойко Борисов по време на изказването си в панела \"Диалог за дипломацията на Западните Балкани\" в рамките на Световния икономически форум в Давос.Той подчерта, че е изключително важно да се запази ролята на политиката на разширяване на Евросъюза като катализатор за осъществяване на ключови реформи в страните от региона.По негови думи реформите са необходими както за развитието на Западните Балкани, така и за стабилността на този стратегически важен за ЕС регион.Министър-председателят посочи, че различните инициативи и формати на регионално сътрудничество в Югоизточна Европа взаимно се допълват в насърчаването на политическата, икономическата и социалната стабилност в региона.\"Регионалното сътрудничество обаче не е алтернатива на европейската интеграция на Западните Балкани. Напротив - то следва да допринася за постигането на стратегическата цел за членството в ЕС на страните от региона\", отбеляза Борисов.Той напомни и че заедно със Северна Македония от началото на 2020 г. страната ни домакинства Берлинския процес. По негови думи България е поела този ангажимент като естествено продължение на постигнатото по време на Българското председателство на Съвета на ЕС и извеждането на преден план на процеса на европейската интеграция на Западните Балкани в политическия дневен ред на Съюза.Приоритетите на съвместното председателство на Берлинския процес са свързаността във всичките й аспекти: транспортна, енергийна, цифрова, както и свързаност между хората, особено сред младите, включително чрез образование, заяви премиерът в Давос.Той уточни, че един от основните проекти, които трябва да се реализират, е напредък в изграждането на трансевропейския Коридор № 8, който е от ключово значение за региона и според Борисов ще представлява добър пример за свързаност на Западните Балкани със съседните държави членки на ЕС.Дълбоко сме убедени, че бъдещето на страните от Западните Балкани е в ЕС, тъй като без тях европейският проект е непълен, заяви той.Борисов отбеляза, че Хърватското председателство също планира организирането на Среща на върха ЕС-Западни Балкани и ще поддържа фокуса върху европейската перспектива на региона в дневния ред на ЕС.Премиерът изтъкна и че освен Берлинския процес в Югоизточна Европа съществуват и други утвърдени и значими формати на регионално сътрудничество, като Процесът за сътрудничество в Югоизточна Европа и Съветът за регионално сътрудничество.Трябва да покажем, че на Балканите сме пораснали. Бъдещето на страните от Западните Балкани минава през европейската им интеграция. Това заяви Борисов на срещата си с премиера на Хърватия Андрей Пленкович и с президента на Косово Хашим Тачи. Тримата разговаряха след провеждането на панела, посветен на диалога за дипломацията на Западните Балкани.Министър-председателят акцентира върху ценностите, които обединяват както държавите членки на ЕС, така и страните, които се стремят към присъединяване в европейското семейство. Във фокуса на разговора между Борисов, Пленкович и Тачи бе също значението и ролята на НАТО за сигурността в региона.Премиерът приветства решението на Хърватското председателство на Съвета на ЕС да продължи да поставя високо в дневния ред на Европа европейската перспектива на Западните Балкани и планираната през май Среща на върха ЕС-Западни Балкани в Загреб.", "date": "2020.01.21", "title": "Борисов в Давос: ЕС е непълен без страните от Западните Балкани"}
{"url": "https://news.bg/bulgaria/zadarzhaha-izvarshitelya-za-palezha-v-kashtata-na-iren-savova.html", "text": ", съобщиха от Нова телевизия. Извършителят е с криминално досие.. По информация на Нова телевизия се разследва поръчка. Има данни, че извършителят е следял Савова известно време.Припомняме, че преди седмица бе подаден сигнал от съседите на . По думите на През 2018 година Ирен Савова е била защитник на Биляна Петрова - отстранената от длъжност и разследвана за корупция зам.-кметица на \"Младост\".", "date": "2020.01.21", "title": "Задържаха извършителя за палежа в къщата на Ирен Савова"}
{"url": "https://news.bg/bulgaria/15-godishno-momche-padna-ot-pokriva-na-gimnaziya-v-ruse.html", "text": "15-годишен ученик загина, след като се хвърли от покрива на Английската гимназия в Русе, съобщиха от БНТ.Засега не са известни причините, които са го подтикнали да сложи край на живота си.Деветокласникът е в това училище отскоро. Всички психолози на Ресурсния център са повикани, за да работят с учениците от гимназията.", "date": "2020.01.21", "title": "15-годишно момче падна от покрива на гимназия в Русе"}
{"url": "https://news.bg/disasters/11-zaginali-pri-pozhar-v-darvena-postroyka-za-migranti-v-sibir.html", "text": "Единадесет души са загинали при пожар, повечето от тях работници от Узбекистан, в дървена постройка в западната част на Сибир тази сутрин, съобщиха службите за спешно реагиране, цитирани от руските медии.Двама души са успели да избягат от пламъците, които са унищожили едноетажната сграда в село в Томска област, уточниха властите.Мнозина от загиналите са работили в предприятие за сечене и извозване на дървени трупи.Пожарът вероятно е бил причинен от късо съединение в отоплителен уред.Десетима от загиналите са граждани на Узбекистан, загинала е и една рускиня.Бараката не е била годна за обитаване, уточниха регионалните власти.\"Хората са живели в постройка, която не е била предназначена за живот и която също така е била с прозорци с решетки\", уточни губернатора на областта Сергей Жвачкин, който посети мястото на трагедията.", "date": "2020.01.21", "title": "11 загинали при пожар в дървена постройка за мигранти в Сибир"}
{"url": "https://news.bg/politics/premierat-optimist-za-krizata-v-libiya.html", "text": "Премиерът Бойко Борисов разговаря с министъра на външните работи на Турция Мевлют Чавушоглу. Срещата се състоя в рамките на провеждащия се Двамата обсъдиха актуални международни въпроси, като фокус на разговора им бяха резултатите от , която се проведе в неделя в Берлин.Борисов поздрави Чавушоглу за свършената работа.С тези совалки на канцлера Меркел до Москва, това че присъстваха и президентите Путин и Ердоган, държавният секретар Помпео, Меркел-Макрон, аз съм оптимист, коментира той.От своя страна турският външен министър подчерта, че всички участници в мирната конференция са се обединили около разбирането, че военните действия в Либия трябва да спрат и да се водят политически разговори.Борисов и Чавушоглу обсъдиха и предстоящото посещение на турския външен министър в София в края на този месец.", "date": "2020.01.21", "title": "Премиерът оптимист за кризата в Либия"}
{"url": "https://news.bg/int-politics/advokatite-na-tramp-za-zloupotreba-s-vlast-i-vazprepyatstvane-ne-se-predvizhda-impiychmant.html", "text": "Екипът от юристи, който ще защитава американския президент Доналд Тръмп в процеса по импийчмънт в Сената, твърди, че обвиненията в злоупотреба с власт и възпрепятстване на работата на Конгреса не са сред тези, за които се предвижда възможност за отстраняване на държавния глава, предаде CNN.Припомняме, именно по тези обвинения Конгресът започна процедурата по импийчмънт. Злоупотребата с власт е свързана с опитите на американския президент да оказва натиск върху Украйна, за да започне разследване срещу сина на политическия му опонент Джо Байдън.Адвокатите на Тръмп настояват Сенатът изобщо да отхвърли обвиненията като лишени от правно основание.Юридическият екип на президента Доналд Тръмп във вторник започва съдебния процес в Сената с позицията, че срещу него изобщо не трябва да започва импийчмънт, тъй като действията на президента по отношение на Украйна не са углавно престъпление - това се казва в документ, изпратен от Белия дом в Сената.Адвокатите твърдят, че обвиненията срещу президента за възпрепятстване на работата на Конгреса са \"лекомислени и опасни\" и представляват опит да се промени балансът на властите, определен от конституцията. Те призовават Сената да отхвърли официалните обвинения, формулирани от Камарата на представителите без да ги разглежда по същество.Припомняме, днес, 21 януари, в Сената трябва да започнат първите  по ", "date": "2020.01.21", "title": "Адвокатите на Тръмп: За злоупотреба с власт и възпрепятстване не се предвижда импийчмънт"}
{"url": "https://news.bg/weather/slanchevo-temperaturite-se-povishavat-2.html", "text": "Денят ще бъде предимно слънчев, дневните температури са положителни, затопля се.Слънчевото време ще преобладава над цялата страна. По-значителна облачност ще има през първата половина на деня над източните райони.В сутрешните часове в котловините ще има условия за мъгли, но видимостта бързо ще се подобри.Вятърът ще бъде ориентиран от северозапад, предимно слаб, по Черноморието и в някои северни райони - до умерен.Минималните температури са между -4 и 1 градус. Максималните са в интервала 4-9 градуса.", "date": "2020.01.21", "title": "Слънчево, температурите се повишават"}
{"url": "https://news.bg/press/bsp-vnese-vot-na-nedoverie-voda-za-pernik-prez-sofiya-borisov-na-sreshtata-v-davos.html", "text": "Внесеният от БСП вот на недоверие към правителството е сред водещите теми на вестниците във вторник.\"След срещи с представители на АБВ и \"Движение 21\" днес БСП внесе вота на недоверие към правителството за провала в управлението на околната среда и водите заради водната криза в Перник и мръсния въздух в някои големи градове. Искането не е подписано от ДПС, защото по думите на социалисти парламентарната група не искала, но дава заявка, че ще го подкрепи. Това е четвъртият вот на недоверие към кабинета \"Борисов 3\". Очаква се дебатите да бъдат до края на седмицата, а гласуването - другата. Извънпарламентарните партии АБВ и \"Движение 21\" също подкрепят вота. Засега, макар и кабинетът да има официалната подкрепа от 106 народни представители, колкото са членуващите в групите на ГЕРБ и \"Обединени патриоти\", вотът изглежда, че ще бъде неуспешен, тъй като за да бъде свалено правителството, са нужни 121 гласа, а БСП и ДПС имат 104. Депутатите от \"Воля\", които са 12, ще отлагат решението си до сряда, но очакванията са да не подкрепят свалянето на кабинета. Депутатите от изключената от малката коалиция партия \"Атака\" са шест и имат въпроси към БСП, за да решат как да гласуват. Сред въпросите са дали - ако дойдат на власт, социалистите ще закрият военните бази у нас, ще развалят концесиите и ще направят минималната пенсия 500 лв., а минималната основна заплата - 1500 лв. Партията на Волен Сидеров вече даде знак как ще гласува, след като пропусна срещата с БСП за мотивите. Според лидера на БСП Корнелия Нинова вотът, който довел до някои от предприетите към момента мерки заради кризата в Перник, ще има и друг ефект - да покаже ясно на обществото кои партии са в опозиция и кои - крепят задкулисно управлението. По думите й независимите депутати, по-голямата част от които са от \"Атака\", били зависими...\" - в. \"Дневник\".\"Смятам, че няма да има резултат от вота на недоверие и правителството ще продължи да работи\". Това коментира в Русе председателят на парламентарната група на ГЕРБ Даниела Дариткова по повод на внесения от БСП вот на недоверие... По думите й, вотът е от 40 страници с мотиви. \"Не съм имала възможност да се запозная с мотивите, но смятам, че ние сме подготвени. Кризата с водоснабдяването на Перник не бива да бъде повод за искане на оставка на правителството. Отговорното поведение на политическите сили е да се търси решение и тази криза да се използва, за да се очертае дългосрочна визия за това как да се справяме с всички климатични предизвикателства\", каза Дариткова. Тя заяви, че ще разчита на отговорните политици в парламента. Според нея това правителство трябва да продължи своята работа до края на мандата си, защото има \"ясна програма с приоритети и с реално предприети мерки, с които да гарантираме интересите на българските граждани - особено в настоящия сериозен и тревожен момент за гражданите на Перник\"...\" - в. \"24 часа\".\"Вотът няма да мине, заяви заместник-председателят на ПГ на ГЕРБ Александър Ненков на брифинг в парламента. И допълни: \"ГЕРБ заедно с патриотите ще изпълнят управленската програма, за която сме се подписали преди три години, и ще довършим своя управленски мандат\". Коалицията е стабилна, категоричен бе Ненков. \"Вярваме, че в парламента има достатъчно разумни народни представители, които съзнават, че евентуално падане на правителството в момента само ще доведе до нови въпросителни и ще постави под угроза бързото разрешаване на проблема в Перник\", коментира Александър Ненков. Управляващите ще се запознаят с мотивите, готови са за дебат, увери и Ивелина Василева, председателят на парламентарната комисия по околна среда и екоминистър във втория кабинет на Борисов. Според Василева социалистите създават кризи, нагнетяват напрежение и се заиграват със страховете на хората.\" - в. \"Стандарт\".Водната криза остава във фокуса на всекидневниците.\"Водата през София ще стигне до Перник до 45 дни, в язовир \"Студена\" има само за 32 дни Заради спешния вариант за довеждане на вода от рилския язовир \"Белмекен\" до Перник през София трима министри - на икономиката, на регионалното развитие и на околната среда, както и кметът на Перник участваха в заседанието на комисията по инженерна инфраструктура на Столичния общински съвет (СОС). Те бяха поканени от кмета Йорданка Фандъкова, за да разяснят предложението на Министерския съвет, което не може да се реализира, ако СОС не гласува \"за\" на сесията си в четвъртък. \"Снижаването на нивото на водата в язовир \"Студена\" продължава, въпреки че Перник е на още по-строг режим. До 10-14 дни ще стигнем до т. нар. мъртъв обем и ще се наложи да черпим вода от основния изпускател\", очерта кризата кметът на Перник Станислав Владимиров. Той обяви, че във водопреносната мрежа на неговия град се губят 75% от водата. Затова правителството ще вложи средства и за спешен ремонт на градската ВиК мрежа на Перник...\" - в. \"Дневник\".\"Докато БСП внасяше вота си срещу правителството заради водната криза в Перник, спасителният план за града, предложен от кабинета на извънредното му заседание в събота, получи принципната подкрепа на всички партии в столичния общински. Но с едно условие: трима министри - Емил Караниколов, Петя Аврамова и Емил Димитров - Ревизоро, да дадат писмени гаранции, че към Перник няма да отива вода на софиянци. Според предлаганите мерки миньорският град ще получава вода от водосбора на Белмекен, през яз. \"Бели Искър\", като количествата ще стигат до Перник през преносна мрежа на София. В СОС се състоя широка дискусия по темата, в която участваха министрите на икономиката - Емил Караниколов, на регионалното развитие Петя Аврамова и на екологията - Емил Димитров. В заседанието се включиха както кметът на Парник Станислав Владимиров, така и представители на \"Софийска вода\". Тъй като правителственото решение още не е взето, до окончателна позиция в СОС не се стигна. \"Риск за водоснабдяването на София няма да има, ще подкрепя само решение, което дава 100-процентова гаранция за софиянци\", каза кметът на града Йорданка Фандъкова при старта на дебата. \"Ако имаме възможности да помогнем на хора, които бедстват на няколко километра от нас, сме задължени да го направим, но, разбира се, няма да допуснем една криза да се решава с потенциална друга криза\", каза столичният кмет. \"В рамките 10 дни ще достигнем до \"мъртъв обем\" на яз. \"Студена\", съобщи кметът Владимиров. Транзитът на вода от \"Белмекен\" през София е единствената възможност за нас, категоричен бе той. Подробна информация защо най-удачният вариант за Перник е вода от водосбора на яз. \"Белмекен\" даде министърът на икономиката Емил Караниколов. Той обясни, че в язовир \"Студена\" има вода за максимум 32 дена. Досега спадът в нивото на водата е бил 8-7 см на ден, а в момента - след въвеждането на режима и останалите спешни мерки, спадът е 5,5 см на ден. Въпреки това Перник не може да разчита на \"Студена\". Целта на мерките е да се спре подаването на вода от язовир \"Студена\" към Перник, за да може да се почисти дъното, каза министърът на икономиката. И допълни: \"Ако продължим да източваме \"Студена\" ще влезем в мъртвата зона, ще унищожим флората и фауната и ще настъпи екокатастрофа\", категоричен бе той. Караниколов съобщи, че кабинетът е избирал между три варианта за решение. Първият бил да се изгради водопровод Самоков - Говедарци - Мала църква. Това са 40 км, в зимни условия градежът ще отнеме твърде много време, което нямаме, каза министърът на икономиката. Вторият вариант бил изграждане на байпас между водопровода на Искър и Рилския водопровод. Това е най-доброто решение и за София. Но ще отнеме 7-8 месеца, защото има редица отчуждителни процедури, продължи Караниколов...\" - в. \"Стандарт\".\"Не захранваме Перник с вода от София. Това са допълнителни количества вода, които ще бъдат пренасочени от водосбора на Белмекен към яз. \"Бели Искър\" като се използва като транзитно преминаване ВиК мрежата на София\". Това заяви регионалният министър Петя Аврамова пред БНТ по повод притесненията, че към Перник ще отива вода от столицата. Аврамова е поредният министър, който опитва да изопачи информацията откъде ще дойде водата за Перник. Именно с вода от София ще бъде захранен изпадналият във водна криза град... Аврамова изрази категоричност, че изграждането на допълнителен водопровод с дължина 13.5 километра и помпена станция в Мало Бучино е само резервен авариен вариант, който ще бъде използван в тази кризисна ситуация и ще остане като резервен вариант и в бъдеще. \"Поет е ангажимент проектът да може да бъде изпълнен в най-кратки срокове, да бъде издадено разрешение за строеж и да започнат и строителните дейности. Министърът на икономиката е казал, че за целта ще са необходими 45 дни. Очаква се държавното дружество \"Монтажи\" да изпълни проекта. Вече се работи по поръчка и доставка на материали. Очаква се проектът да струва около 25 милиона лева. Искам да успокоя жителите на Перник, че се предвижда увеличаване на цената на водата и не се предвижда те да имат ангажираност към допълнителни средства, които да се заплащат във връзка с изграждането на това допълнително водозахранване, така че държавата поема изцяло финансирането на проекта\", каза още Аврамова. Тя допълни, че София за години напред има резервни количества вода и изрази мнение, че предложението ще мине в Столичния общински съвет, защото то е добро и е технически обосновано.\" - в. \"Сега\".\"В структурата на \"Българския ВиК холдинг\" ще има търговец на ток, което ще позволи ВиК дружествата да намалят разходите си за електроенергия с около 30%. Това каза зам.-министърът на регионалното развитие и благоустройството Николай Нанков на среща в КНСБ по проблемите на ВиК отрасъла, цитиран от пресцентъра на МРРБ. В момента операторите купуват ток на свободния пазар и това доведе до скок на разходите им до 70%, въпреки направените инвестиции и редуцираните количества потребявана електрическа енергия. Със създаването на холдинговата структура този проблем ще бъде решен, а с част от освободения паричен ресурс ще могат да се повишат трудовите възнаграждения в отрасъла, обясни зам.-министърът.\" - в. \"Монитор\".Вестниците отделят място и на форума в Давос, в който ще участва премиерът Борисов.\"Пристигнах в Швейцария, където ще участвам в 50-ата Годишна среща на Световния икономически форум в град Давос. Това съобщи премиерът Бойко Борисов в официалния си профил във фейсбук. \"Темата на тазгодишната среща, която ще се проведе в периода 20-22 януари, е \"Заинтересовани страни за един кохерентен и устойчив свят\". Във форума ще има около 3000 участници, сред които президентът на САЩ Доналд Тръмп, канцлерът на Германия Ангела Меркел и председателят на Европейската централна банка Кристин Лагард. По време на визитата ми в Давос ще участвам в различни дискусии и ще проведа редица двустранни срещи.\" - пише министър-председателят.\" - в. \"Труд\".\"Тъй като пропастта между богатите по света и всички останали хора продължава да нараства, най-малко 119 милиардери ще се явят в Швейцария тази седмица, за да се присъединят към банкери, политици и други грандове за годишното си \"поклонение\" в Алпите. Елитната група на стойност около 500 милиарда евро включва редовни членове като основателя на LP Bridge Bridge Associates Рей Далио, председателя на Blackstone Group Inc. Стив Шуорцман и главния изпълнителен директор на JPMorgan Chase & Co. Джейми Даймън. Те са в списък на гости от над 2000 имена, представляващи приблизително 100 държави, за годишната среща на Световния икономически форум в Давос. Събитието запазва трайния си статус като водещ център за най-богатите в света - с присъстващото си ято частни джетове и изискана храна - дори когато се сблъсква с нарастваща критика за своята изключителност. \"Аз ходя от 1979 г.\", казва свръхбогатият индиец Рахул Баджадж, който ще направи 40-ата си изява на събитието. \"Оттогава се разрасна много, но продължавам да извличам много от срещите, сесиите, обкръжението.\" Не е изненада, че се чувства като у дома си. Към него трябва да се присъединят най-малко 18 други индийски милиардери с обща нетна стойност от около 100 милиарда евро и бизнес интереси, които включват технологични компании, стоманодобивни предприятия и производители на мотоциклети. Шестима са членове на Bloomberg Index of Billionaires - класация на 500 най-богати хора в света. За някои изглежда златният списък с гости е в противоречие с фокуса на събитието за създаване на по-справедливи икономики и прекрояване на света. Тази година темата е \"Заинтересовани страни за един сплотен и устойчив свят\", а панелите включват \"Балансиране на вътрешното и глобалното неравенство\" и \"Преодоляване на правните бариери пред равенството\"...\" - в. \"Стандарт\".Кризата в Либия също е сред темите на всекидневниците.\"Съветът \"Външни работи\" приветства резултатите от проведената вчера в Берлин международна конференция по Либия и потвърди готовността на ЕС активно да се ангажира с прилагането на постигнатите договорености с цел постигане на трайно примирие между враждуващите страни и връщане към политическия процес като единствен път за намиране на решение на кризата. От българска страна в заседанието на Съвета в Брюксел участва вицепремиерът и министър на външните работи Екатерина Захариева, съобщиха от пресслужбата на МВнР. Анализът на всички мои колеги външни министри от днешното ни заседание е, че конференцията за Либия, която се проведе в Берлин, е постигнала своята цел и е много добра първа стъпка, защото подходът към случващото се е този път е различен, коментира пред журналисти след края на СВнР министър Екатерина Захариева. Тя подчерта, че приетите на конференцията заключения, са подкрепени не само от страни от региона, но и от държави по света, които имат влияние, а някои от тях и сериозна намеса в конфликта в Либия. Поздравявам германското правителство, канцлера Меркел и моя колега Хайко Маас за положените усилия, заяви българският първи дипломат. Целта е да се постигне истинско примирие, защото в момента имаме спиране на военните действия, но де факто нямаме сключено споразумение за примирие, отбеляза министър Захариева. По думите й, фактът, че в Берлин бяха представени всички постоянни членове на Съвета за сигурност, дава голяма увереност, че заключенията ще бъдат одобрени и от СС на ООН. Най-важното сега е оръжейното ембарго да бъде спазвано от всички, категорична бе тя. Външните министри се обединиха около виждането, че ЕС следва да играе активна роля в стартиралия в Берлин процес както по отношение на осъществяването на мониторинг върху трайно примирие в Либия, когато то бъде договорено, както с усилия за спазване на оръжейното ембарго. Министрите възложиха на Върховния представител и работните органи на Съвета да предложат конкретни мерки, в т.ч. по линия на Общата политика за сигурност и отбрана, чрез които ЕС да съдейства за изпълнение на решенията на конференцията в Берлин. Конкретните предложения за принос на ЕС ще бъдат разгледани на Съвета \"Външни работи\" през февруари...\" - в. \"Труд\".\"Между 80 и 90% от производството на петрол в Либия ще бъде засегнато от блокадата на петролни находища и терминали от последните дни. Това предупреди говорител на Националната петролна компания на страната, контролирана от Правителството на националното единство (ПНС) в Триполи, предаде \"Ройтерс\". Кризата назря часове преди вчерашната конференция в Берлин, ръководена от Германия и ООН, търсеща решение на конфликта между двете основни сили, ПНС с премиер Файез ас Сарадж и лидера на Либийската национална армия (ЛНА) Халифа Хафтар. Макар да си обещаха край на оръжейните доставки от чужди сили и на поддръжката на враждуващите страни, те не намериха решение на блокадата, разглеждана от анализатори като коз на ЛНА по време на офанзивата, в момент, когато двете страни се опитват да се ангажират с крехко и нарушавано примирие. В края на седмицата поддръжници на Хафтар затвориха редица петролни находища в Либия и пристанища в Либия и създадоха потенциал за свиване на производството с 800 хил. барела, или близо две трети. Племенни лидери в източната част на страната блокираха работата и на пристанища в района в опит да засилят натиска върху подкрепяния от ООН кабинет в Триполи. Те обвиниха ПНС, че с приходите наема бойци, които да се сражават среку Хафтар (сирийци, изпращани от Турция, според множество източници). Само от блокирания снощи петролопровод от находищата \"Аш Шарара\" и \"Ал Фил\" до пристанището Аз Зауия в западната част на страната зависи експортът на стотици хиляди барели - дневният добив на двете полета е около 370 хил. Преди това бе блокирана дейността на пристанище Харига в Източна Либия...\" - в. \"Дневник\".", "date": "2020.01.21", "title": "БСП внесе вот на недоверие, вода за Перник през София, Борисов на срещата в Давос… "}
{"url": "https://news.bg/world/dve-raketi-se-vzriviha-do-posolstvoto-na-sasht-v-bagdad.html", "text": "Три ракети \"Катюша\" са се взривили в \"зелената зона\" на Багдад, където са разположени правителствените сгради и посолствата, предаде Reuters с позоваване на източници от иракската полиция.Уточнява се, че ракетите са изстреляни от района Зафарания, намиращ се извън пределите на иракската столица.Две от ракетите са паднали до американското посолство. Няма данни за пострадали хора.В събота, 4 януари, \"зелената зона\" на Багдад също беше обект на ракетен обстрел. И тогава до американското посолство се взривиха две ракети.", "date": "2020.01.21", "title": "Две ракети се взривиха до посолството на САЩ в Багдад"}
{"url": "https://news.bg/disasters/iran-prizna-ofitsialno-ukrainskiyat-boing-e-svalen-s-dve-raketi-tor-m1.html", "text": "Украинският боинг, който се разби край Техеран на 8 януари, е бил свален с две ракети земя-въздух с малък радиус на действие.Това се казва в официално съобщение на Организацията за гражданска авиация на Иран, съобщи Bloomberg.Според доклада на експертите, ракетите са били Tor-M1.Самолетът е излетял от Техеран в 6:12 ч. сутринта местно време. Връзката между екипажа и диспечерите е прекъснала когато самолетът е бил на височина 8 100 фута, се казва още в отчета. Той е изчезнал от екраните за вторично наблюдение в 6:15 ч., а от главните системи за наблюдение - в 6:18 ч.Първоначално Иран отричаше, че самолетът е свален и твърдеше, че става дума за техническа повреда. Впоследствие обаче снимки и видеоматериали показаха недвусмислено, че става дума за попадение на ракета и Иранските експерти отбелязват, че \"черните кутии\" са едни от най-модерните в света за своя клас и Иран не разполага с технология за тяхното дешифриране. Същевременно френските и американските агенции по разследване на авиационни произшествия отказаха да предоставят на Иран оборудване за това.При катастрофата . Сред тях са 11 украинци - двама пътници и 8-членният екипаж, както и 82-ма ирански граждани, 63-ма канадци, 10 шведи, четирима афганистанци и трима германци.", "date": "2020.01.21", "title": "Иран призна официално: Украинският боинг е свален с две ракети Tor-M1"}
{"url": "https://news.bg/int-politics/kamarata-na-lordovete-s-popravki-v-zakona-za-brekzit-zabavya-priemaneto-mu.html", "text": "Камарата на лордовете в британския парламент гласува поправки в законопроекта за Брекзит, внесен от премиера Борис Джонсън, приет по-рано от Камарата на общините. Така документът се връща за разглеждане в долната камара, предадоха информационните агенции.Заради поправките законопроектът няма автоматично да придобие сила на закон, както би станало ако при гласуването на 20 януари беше подкрепен от горната камара, и окончателното му приемане се забавя.Поправките, предложени от Камарата на лордовете, засягат положението на чужденците с гражданство от страни в ЕС след Брекзит. Според корекциите, гражданите на държави от общността, които вече живеят в Обединеното кралство, автоматично ще получават документ за пребиваване.Законопроектът, внесен от Джонсън, предвижда те да получават само дигитално потвърждение за своя статут без физически носител - според Камарата на лордовете това би могло да доведе до дискриминация.Агенция Reuters отбелязва, че лордовете нямат правомощия да отменят документа, а нанесените от тях поправки може да бъдат отхвърлени в Камарата на общините.", "date": "2020.01.21", "title": "Камарата на лордовете с поправки в закона за Брекзит, забавя приемането му"}
{"url": "https://news.bg/world/kitay-potvardi-che-noviyat-virus-se-predava-ot-chovek-na-chovek.html", "text": "Най-малко двама души в Китай са се заразили с новия коронавирус чрез контакт с други хора. Китайските здравни власти потвърдиха, че новият щам, който предизвика епидемия от пневмония в страната, може да се предава от човек на човек, предадоха информационните агенции.Доказано е, че при два случая на заболяването в провинция Гуандун в южната част на страната инфектирането е станало именно по този начин.Освен това, вече са рагистрирани случаи на заразяване на медици, които са лекували носители на вируса. Към момента са регистрирани 14 случая на заболели медицински лица.Същевременно китайските здравни власти отчитат рязко нарастване на броя на заболелите. Потвърдени са най-малко 220 случая на инфектиране с вируса, предаде Дойче веле. Трима души са починали. Около 170 пациенти се лекуват в болници, като състоянието на 9 от тях е критично, при 35 души е тежко, 9. 25 души са изписани.Отбелязва се, че за първи път са регистрирани случаи извън град Ухан, където е първоначалното огнище на заболяването. Потвърдено заразяване при двама жители на Пекин и един жител на Шънджин.Има данни за заразени в Тайланд, Япония и Южна Корея - става дума за хора, които са пребивавали в Ухан.", "date": "2020.01.21", "title": "Китай потвърди, че новият вирус се предава от човек на човек"}
{"url": "https://news.bg/regions/bolnitsata-vav-vidin-mozhe-da-ostane-bez-ag-otdelenie.html", "text": "Четирима лекари от родилното отделение на болницата във Видин подадоха предизвестия за напускане, съобщава БНТ.Причината е  в края на 2019 г.Припомняме, още тогава  за евентуална лекарска грешка.Ако четиримата медици обаче напуснат, има опасност АГ отделението да бъде закрито поради недостиг на специалисти.Прокуристът на видинската болница МБАЛ \"Св. Петка\" Ивета Найденова обясни, че причините за подадените предизвестия, сред които и това на завеждащ отделението, са морални.Все още обаче няма доказана вина за смъртта на детенцето, а проверките продължават.Найденова посочи, че ще започне одит и съдебно производство, от което ще стане ясно има ли изобщо виновен по случая. Те смятат за тяхно задължение и право да постъпят по този начин, подчерта тя.От своя страна близките на бебето, което е родено живо и здраво, но почива часове по-късно, упрекват лекарите. Те продължават да търсят истината.Прокуристът на болницата е на мнение, че до напускане на лекари от отделението не бива да се стига. Тя изтъкна, че не може да се допусне да се закрие отделението по акушерство и гинекология, тъй като Видин е областен град.Преди седмица отново заради напуснали лекари специалисти временно Именно заради проблемите в болницата днес Общинският съвет заседава извънредно. Въпреки, че общината е само акционер, ще се обсъжда създаване на специален фонд в подкрепа на лечебното заведение.", "date": "2020.01.21", "title": "Болницата във Видин може да остане без АГ отделение"}
{"url": "https://news.bg/health/nad-40-sluchaya-na-svinski-grip-u-nas.html", "text": "Броят на заразените с грип у нас расте, съобщава БНТ.Доказаните случаи на заболели с т. нар. свински грип от началото на грипния сезон вече надхвърлят 40 души.Най-напред  а след това последваха и други градове. До момента има и един смъртен случай - на Д-р Магдалена Баймакова от Катедра \"Инфекциозни болести\" към ВМА в София съобщи, че и при тях се усеща увеличаване на броя на пациентите с респираторни инфекции. В момента циркулират грип тип А и Б. Тя успокои, че всичко е в реда на допустимото, както всяка година по това време. От болницата били подготвени.Характерно за грипната инфекция е внезапното й появяване с остро начало.Лекарите съветват, когато не се чувстваме добре, да останем вкъщи, тъй като става въпрос за системна инфекция, за която е необходим постелен режим и съответните медикаменти.", "date": "2020.01.21", "title": "Над 40 случая на свински грип у нас"}
{"url": "https://news.bg/int-politics/polovinata-amerikantsi-iskat-senatat-da-otstrani-tramp-ot-posta.html", "text": "Половината американци смятат, че Сенатът трябва да гласува за отстраняване на президента Доналд Тръмп от поста му при започващия  предаде CNN. Над две трети от анкетираните смята, че трябва да бъдат изслушани и нови свидетели по делото.Данните са от социологическо проучване, поръчано от CNN, проведено от SSRS.Припомняме,  започват днес.51% от респондентите, имащи право да гласуват, подкрепят отстраняването на президента от Сената, а 45% не са съгласни.За да бъде отстранен Тръмп от поста, е необходимо за тава да гласуват над две трети от сенаторите, т.е. най-малко 67 от общо 100 членове на горната камара.Същевременно 69% заявяват, че при съдебния процес в Сената трябва да бъдат изслушани нови свидетели, за което настояват демократите.За приемането на такова решение е достатъчно обикновено мнозинство или 51 гласа в Сената, което означава, че е достатъчно то да бъде подкрепено от четирима републиканци.Проучването е направено между 16 и 19 януари сред 1156 пълнолетни американци.", "date": "2020.01.21", "title": "Половината американци искат Сенатът да отстрани Тръмп от поста"}
{"url": "https://news.bg/disasters/zimna-burya-vze-chetiri-zhertvi-v-ispaniya.html", "text": "Четирима души загинаха при силна зимна буря, преминала през Испания, съобщава \"Ройтерс\".Предупредителни кодове за лошо време обявиха над 30 провинции. Най-сериозни в последните часове на бурята пострадаха Валенсия и Балеарските острови.Заради стихията вчера беше неучебен ден в 120 общини, а стотици километри пътища бяха затворени като превантивна мярка.Ветровете достигнаха скорост от 115 км/ч, а вълните в провинция Валенсия - 8 метра височина.63-годишен мъж е бил затиснат смъртоносно от покрив, който вятърът вдигнал от постройка в провинция Авила. 54-годишна жена от градче край Валенсия пък е замръзнала до смърт.Третата жертва е шофьор, който загинал на заледен път в Астурия, след като излязъл от колата си и бил блъснат от друг автомобил.Четвъртата жертва е издъхнала от хипотермия.Близо 200 полета бяха отменени, след като бурята принуди властите да затворят летището в Аликанте.", "date": "2020.01.21", "title": "Зимна буря взе четири жертви в Испания"}
{"url": "https://news.bg/bulgaria/bum-na-falshiv-antifriz-v-targovskata-mrezha.html", "text": "Производители от Русе алармират за некачествен антифриз в търговската мрежа, съобщава БНТ.В някои случаи са подменени някои от съставките на продукта. Има обаче и имитации, които увреждат двигателите на автомобилите.Най-разпространеният трик на нелоялните производители е да поставят отработен глицерин, който е отпадък от производството на биодизел. Добавя се и спирт, който създава впечатление, че т. нар. \"антифриз\" не замръзва.Хората си мислят, че единствената функция на антифриза е да не замръзва, но той има още други свойства, които трябва да се спазват - да смазва, да предпазва от корозия металните части, месинговите, алуминиевите, обясняват експерти.Антифризът подлежи на стриктни лабораторни анализи. Често обаче нелоялните производители добавят и специални химикали, които могат да заблудят дори измервателните уреди, които установят качеството на антифриза. Това допълнително затруднява откриването на фалшивия продукт. По тази причина специалистите съветват да се следи цветът на антифриза.По думи на производителите антифриз трябва да се купува само от магазини със сертификат за качество.", "date": "2020.01.21", "title": "Фалшив антифриз залял търговската мрежа"}
{"url": "https://news.bg/bulgaria/vazmozhni-sa-problemi-pri-prodazhbata-na-e-vinetki.html", "text": "Възможни са проблеми при продажбата на електронни винетки днес, съобщават от Агенция \"Пътна инфраструктура\".Причината е, че между 17.00 и 19.00 часа днес ще бъде актуализирана електронната система за събиране на пътните такси. В този часови интервал може да има забавяния и прекъсвания.От Пътната агенция съветват шофьорите да си купят винетката по-рано, за да нямат проблеми.", "date": "2020.01.21", "title": "Възможни са проблеми при продажбата на е-винетки"}
{"url": "https://news.bg/bulgaria/privarzhenitsite-na-levski-ochakvat-sreshta-s-borisov.html", "text": "От Националния клуб на привържениците (НКП) на Левски очакват среща с премиера Бойко Борисов. Степан Хиндлиян, председател на Националния клуб на привържениците на \"Левски\", обясни в студиото на БиТиВи, че те са поискали тази среща не защото господин Божков ги е посъветвал за това, а защото са водени от идеята, че трябва да чуят и другата страна. Предстои и още една среща с Божков, насрочена принципно за утре, 22 декември, потвърди Хиндлиян, като посочи, че за нея няма определен час. Припомняме, че среща между премиера и привържениците днес няма как да се състои, тъй , където ще участва в международния икономически форум в Давос.Степан Хиндлиян не потвърди на срещата през уикенда да е имало призив привържениците на Левски да организират протести: \"Ние бяхме в ролята на гости на тази среща, затова и нямам право да изнасям факти от нея.\"\"Ако се стигне до действия, те ще бъдат в защита на нашия любим клуб, а не в защита на корпоративни интереси. Ние сме фенове, а близо десетилетие \"Левски\" се е превърнал в заложник на корпоративни и бизнес интереси. Това, което се случва в момента, само доказва това, заяви Хиндлиян. По думите му феновете се оказват по средата между тежки интереси и кръгове, които разпределят нещо по между си.Степан Хиндлиян заяви, че в последните години очевидно има намеса на държавата във ФК \"Левски\", но в момента не се знае какво ще стане с футболния клуб, ако действително намеренията са предложението на \"лаладжията\" Валери Симеонов да мине като закон. Явно след  намеренията са сериозни.В момента 2 млн. лв. се дават за издръжката на \"Левски\", а ако лицензът на \"Националната лотария\" бъде отнет, тези пари няма да могат да бъдат давани, потвърди информацията Хиндлиян.Степан Хиндлиян не отговори дали господин Божков е призовал привържениците на \"Левски\" да протестират: \"Не искам да цитирам господин Божков в национален ефир.\" Фенът обаче посочи, че един такъв протест няма да е \"лицеприятна гледка, без да звуча заплашително\" и \"подобни протести могат да се превърнат в неприятни сцени\".Хиндлиян коментира самата идея като одържавяване на някакъв частен бизнес, което е нарушаване на интересите на привържениците на футболните клубове. Той попита какво ще се случва с \"тези 50 млн. лв. които ще влязат в министерството\" - ще бъдат дадени за изграждане на един чудесен стадион \"Българска армия\" - попита Хиндлиян и продължи с въпрос защо не се предприемат и други подобни акции по отношение на други бизнеси на собственици на футболни клубове.Според Степан Хиндлиян моделът на издръжка на българския спорт е тотално сбъркан. По думите му има един бащица, който рано или късно се среща или с един закон, или с прокуратурата, или с КПКОНПИ.", "date": "2020.01.21", "title": "Привържениците на \"Левски\" очакват среща с Борисов"}
{"url": "https://news.bg/politics/korneliya-ninova-chula-dve-versii-za-vodnata-kriza-v-pernik.html", "text": "Стената на язовир \"Бели Искър трябва да се укрепи. Това не е работа на политиците, а да извикат експертите. За това настоя в сутрешния блок на Нова телевизия лидерът на БСП Корнелия Нинова по повод  на кабинета \"Борисов-3\" в областта на политиката на околната среда и водите.Припомняме, вчера на извънредната  в Столичната община, която събра икономическия Емил Караниколов, регионалния Петя Аврамова, екоминистъра Емил Димитров - Ревизоро, кметът на София Йорданка Фандъкова, кметът на Перник Станислав Владимиров, представители на Софийска вода и общинари, обсъдиха идеята на правителството.Тя е , тоест от язовир \"Белмекен\" водата да премине през язовир \"Бели Искър\" във водопреносната мрежа на София и от резервоар \"Мало Бучино\" да бъде изградено трасе от 13 км до Перник.Соцводачката е чула две версии за водната криза в Перник - заради изборите, а другата версия заради сключения договор за подводния ремонт за много пари - 32 млн. лв.По думите на Нинова червените искат вотът на недоверие да мине и работят за промяна на управлението. ГЕРБ трябва да отговаря на въпроси и да понасят отговорност, а с кого ще се управлява - първо да дойдат предсрочните парламентарни избори и да се види кой ще влезе в парламента.Според нея вотът не недоверие вече има смисъл и дава резултат, защото нямало да има такива реакции. Важен е дебатът и много по-важна е подкрепата извън пленарната зала. Много голяма част от обществото мисли като нас, заяви тя.Нинова смята, че ГЕРБ отклоняват вниманието с подобни въпроси, ако мине вотът на недоверие, че целал саботаж, с кого ще управляват БСП, опозицията замисля сваляне на легитимния кабинет. Според нея, ако се стигне до нов служебен кабинет, той трябва да положи всякакви усилия, за да се реши кризата в Перник и да се предотвратят другите кризи.Не бива да се съсредоточаваме само в Перник, защото проблемът е национален и се дължи на некомпетентното управеление. \"Уважавам това, което каза вчера Йорданка Фандъкова. Една криза не може да се потушава с много кризи\", подчерта Нинова.Тя смята, че изглежда малко паническо и било взето в кризисна ситуация. Холдингът няма да обхване цялата система, а ще обхване 50-60% и не се решава национално въпросът. Големи ВиК дружества остават извън него, обясни соцводачката.Този 1 млрд. лева капитал какви изчисления аргументира, няма я експертизата за какво ще отиде, няма ги в бюджета, ще влиза ли в парламента. Подобно упражнение управляващите направили с язовирите, припомни тя.Вчера самите общински съветници заявили без нито един документ да се прехвърли вода от един язовир в друг. Затова утре от БСП са поканили всички големи известни авторитетни хидроиженери, които са строили язовирните съоръжения и знаят за какъв, обем, капацитет, опасност и какво да се избегне.В момента политиците трябва да стъпим на експертиза, за да не стане по-лошо, призова Корнелия Нинова и запита защо първо не се ремонтира язовирната стена на яз. \"Бели Искър\".Една криза не може да се гаси с потенциална нова криза и защо да рискуваме язовир \"Бели Искър\", ако стената подаде и се скъса, запита лидерът на БСП.Тя пожела да се излезе от темата за ремонта на тръбите, защото не е работа на политиците къде да се слагат те. Упреците за миналото традиционно ГЕРБ го правят 10 години. Това е несериозно и е опит да се избяга от личната отговорност, изтъкна Нинова.Нинова запита още как са пристигнали боклуците в страната, как се е увеличила цената на водата три пъти, за да се използват за инвестиции в мрежата.Корнелия Нинова смята, че е най-странна позицията на Обединените патриоти - патриотизъм, при който стигаш дотам да тровиш народа си, е антипатриотизъм.\"Да го изтрият това патриоти от заглавието си\", отсече лидерът на БСП и посочи, че партньорство, за да се удържи властта на всяка цена, не е партньорство.По повод  Нинова заяви, че това е ход, с който се цели да се намали напрежението. Тя не е изненадана, но запита дали това решава проблема, или се отпишва напрежението. Иначе новият екоминистър ", "date": "2020.01.21", "title": "Корнелия Нинова чула две версии за водната криза в Перник"}
{"url": "https://news.bg/int-politics/makron-i-tramp-nyama-da-zapochvat-mitnicheska-voyna-primirie-za-digitalniya-danak-na-frantsiya.html", "text": "Президентът на Франция Еманюел Макрон обяви, че е имал \"чудесен разговор\" с американския си колега Доналд Тръмп във връзка с планирания от Франция дигитален данък, съобщава \"Ройтерс\".Той написа в профила си в \"Туитър\", че двете страни ще работят заедно, за да избегнат увеличаване на митата.Макрон и Тръмп са се договорили да не започват митническа война до края на годината, увери френски дипломатически източник. Те са се споразумели да продължат през това време преговорите в рамките на Организацията за икономическо сътрудничество и развитие (ОИСР).Франция реши през юли да въведе 3-процентов данък върху приходите от услуги в цифровата сфера, които реализират компании с общи приходи от над 25 млн. евро във Франция и над 750 млн. евро в света. В отговор САЩ заплашиха да наложат мита върху френски продукти.", "date": "2020.01.21", "title": "Макрон и Тръмп няма да започват митническа война, примирие за дигиталния данък на Франция "}
{"url": "https://news.bg/crime/ubiystvoto-v-galiche-bilo-kazusat-polfriyman-vav-variant-za-nepalnoletni.html", "text": "Искаме да се даде възможност на съда да налага нередуцирани наказания по отношение на непълнолетни лица, извършители на тежки престъпления. Това заяви за БНТ депутатът от ГЕРБ Маноил Манев по повод  които ще бъдат инициирани след Той посочи, че съдът изгражда преценката си на базата на закона, на фактите на съдебното следствие и на вътрешната си убеденост, с която не трябва да прави компромис заради това, че законът изрично казва, че ако подсъдимият не е навършил 18 години, присъдата му трябва да бъде редуцирана на 12 години.Справедливостта при зверски престъпления не е галене по главата, тя е тежка наказателна санкция, заяви от своя страна адвокат Марин Марковски.Той подчерта, че от създаването на Наказателния кодекс през 1968 г. са минали над 50 години и направи сравнение с тогавашните непълнолетни, които са били незрели и без социален опит, и сегашните. По негови думи разликата е много голяма.Не може да се сложи на кантар престъпник с престъпник. Всеки случай е конкретен, подчерта Марковски. Според него убиецът от Галиче е \"морално луд\" и трябва да бъде наказан справедливо. Присъдата трябва да е застрашителна по отношение и на другите, които са склонни лекомислено да извършат такова престъпление, каза още той.Обществото с нетърпимостта си показва, че са се променили ситуациите навън и законодателят трябва да реагира на изменените обстоятелства, категоричен бе Манев. Той напомни, че в конкретния случай с Галиче обвиняемият е с две осъдителни присъди - пробация и условна присъда.\"Той през тези два пъти минаване през съдебната система е научил всичките си права и бариерата, че може да извърши по-тежко престъпление и да му се размине вече е осъзната. Нищо детско няма тук\", отсече депутатът.Според Марковски е необходимо да се реагира според реалността на живота. Той е на мнение, че за подобни зверски престъпления трябва да се увеличи наказателната санкция. При максимална санкция от 12 години той има право да излезе на една трета - т.е. за 4 години. във вариант за непълнолетни, обобщи адвокатът.По думи на Манев трябва да се произведе такъв текст, който да изпълнява трите важни елемента на генералната превенция- да знаеш, че наказанието е неотменно, то да става в обозримите рамки, сравнително бързо по закон, и да е справедливо по тежест на извършеното.Според Марковски пък по всяко дело задължително трябва се назначава съдебнопсихиатрическа и физическа експертиза, която да оценява социалната и физическата зрелост на извършителя. Той смята, че няма пречка да се увеличи и наказателната санкция по текста, която в момента е 5-12 години. Ако стане 5-20 години съдът може пак да приложи по-тежко наказание за изключително тежки случаи, където се преценява че непълнолетният има социална и физическа зрялост, обясни адвокатът.Манев посочи, че е много важно ГЕРБ, които са вносителите на текста, да получат подкрепата на всички политици. По негови думи тук няма политика и въпросът не трябва да се политизира. Също толкова важно било да се получи и подкрепата на обществото.Обществеността трябва да разбере, че това се прави, за да има работещ текст, който да наказва извършителите на подобни престъпления, подчерта депутатът. Той посочи, че още другата седмица ГЕРБ ще имат готовност за консултации с политическите сили и с парламента.", "date": "2020.01.21", "title": "Убийството в Галиче било казусът \"Полфрийман\" във вариант за непълнолетни"}
{"url": "https://news.bg/crime/kpkonpi-proveryava-dvama-obshtinski-savetnitsi-ot-pazardzhik.html", "text": "Комисията за противодействие на корупцията и отнемане на незаконно придобито имущество трябва да се произнесе дали двама общински съветници в Пазарджик са били в конфликт на интереси при гласуването на последната актуализация на Общинския съвет, съобщава БНР.За случая е сигнализирал областният управител на града Стефан Мирев.Става въпрос за общинските съветници Ренета Камберова и Александър Иванов. Те като участници в управителните съвети на сдружения с нестопанска цел се разпореждат с публични средства и едновременно с това са гласували за актуализирането на тези средства в общинския бюджет в края на 2019 г. Въпреки че на последната сесия двамата са били помолени да си дадат отвод при гласуването, те не са се съобразили с искането.Към сигнала до Сотир Цацаров областният управител Стефан Мирев е приложил и списъка с поименното гласуване на последната общинска сесия. Юристите смятат, че участието на въпросните съветници в сдруженията се потвърждава от официалните държавни регистри. Поради това са на мнение, че за установяването на конфликт на интереси не са необходими други доказателства.", "date": "2020.01.21", "title": "КПКОНПИ проверява двама общински съветници от Пазарджик"}
{"url": "https://news.bg/world/imunnata-ni-sistema-lekuva-rakovi-zabolyavaniya-s-genno-inzhenerstvo.html", "text": "Новооткрита част от нашата имунна система може да бъде използвана за лечение на всички видове рак. Екип на Университета в Кардиф откри метод за унищожение на рак простата, гърдата, белите дробове и други видове рак при лабораторни тестове, съобщава БиБиСи.Резултатите, публикувани в Nature Immunology, не са тествани при пациенти, но изследователите твърдят, че имат \"огромен потенциал\". Експертите коментира, че въпреки че работата все още е в начален етап, тя е много вълнуваща.Нашата имунна система е естествената защита на тялото ни срещу инфекция, но също така атакува ракови клетки. Учените търсят \"нетрадиционни\" и по-рано неразкрити начини имунната система естествено да атакува тумори.Това, което откриват, е Т-клетка в човешката кръв. Това е имунна клетка, която може да сканира тялото, за да прецени дали има заплаха, която трябва да бъде премахната. Разликата е, че може да атакува широк спектър от ракови заболявания. \"Има възможност да се лекува всеки пациент. Преди никой не вярваше, че това може да е възможно\", коментира проф. Андрю Сюел пред БиБиСи.\"Това повдига перспективата за лечение на рак, един вид Т-клетки, които биха могли да унищожат много различни видове рак.\" Т-клетките имат \"рецептори\" на повърхността си, които им позволяват да \"виждат\" на химическо ниво.Екипът на Кардиф открива Т-клетка и нейния рецептор, който може да открие и убие широк спектър от ракови клетки в лаборатория, включително клетки от рак на белия дроб, кожата, кръвта, дебелото черво, гърдата, костите, простатата, яйчниците, бъбреците и шийката на матката.Най-важното е, че оставя нормалните тъкани недокоснати. Точно как става това все още се изследва.Този конкретен Т-клетъчен рецептор взаимодейства с молекула, наречена MR1, която се намира на повърхността на всяка клетка в човешкото тяло. Смята се, че MR1 отчита изкривения метаболизъм, протичащ в ракова клетка към имунната система.\"Ние сме първите, които описват Т-клетка, която открива MR1 в раковите клетки - това не е правено досега, това е първо по рода си\", обяснява научният сътрудник Гари Долтън.Т-клетъчните ракови терапии вече съществуват и развитието на имунотерапията срещу рак е едно от най-вълнуващите постижения в тази област. Най-известният пример е CAR-T - живо лекарство, произведено чрез геннно инженерство на Т-клетки на пациент за търсене и унищожаване на рак.CAR-T може да има сериозни резултати, като някои пациенти от неизлечимо болни изпадат в пълна ремисия. Подходът обаче е силно специфичен и работи само при ограничен брой ракови заболявания, където има ясна цел, която Т-клетките да открият, но има много малък успех при \"солидни ракови заболявания\".Според учените, техният Т-клетъчен рецептор може да доведе до \"универсално\" лечение на рак. Идеята е кръвна проба да бъде взета от пациенти с рак. Техни Т-клетки ще бъдат извлечени и след това генетично модифицирани, така че да бъдат препрограмирани за откриване на рак.Обновените клетки ще се отглеждат в огромни количества в лаборатория и след това ще бъдат пуснати обратно в пациента. Това е същият процес, използван за CAR-T терапии. Изследванията обаче са тествани само при животни и върху клетки в лабораторията и ще са необходими повече проверки за безопасност, преди да започнат изпитания върху хора.Лусия Мори и Дженаро Де Либеро от университета в Базел в Швейцария заявиха, че изследването има \"голям потенциал\", но е в твърде ранен етап, за да се каже, че ще работи при всички видове рак.\"Ние сме много развълнувани от имунологичните функции на тази нова Т-клетъчна популация и потенциалната употреба на техните TCR в терапия с туморни клетки\", коментират те.Даниел Дейвис, професор по имунология в Манчестърския университет, каза: \"В момента това са много основни изследвания и не са близо до действителни лекарства за пациентите. Няма съмнение, че това е много вълнуващо откритие, както за усъвършенстване на основните ни познания за имунната система, така и за възможността за бъдещи нови лекарства.\"", "date": "2020.01.21", "title": "Имунната ни система лекува ракови заболявания - с генно инженерство"}
{"url": "https://news.bg/regions/biznesat-protiv-zakrivaneto-na-paralelkata-po-shivachestvo-v-gimnaziyata-v-montana.html", "text": "Професионалната гимназия по лека промишленост в Монтана да запази паралелката \"Производство на облекло от текстил\" през учебната 2020-2021 г. За това настояват от Стопанската камара в града, по чиято инициатива управители на девет фирми от шивашката промишленост са се подписали върху писмо до Регионалното управление на образованието и Областния управител.От БСК посочват, че по данни на Бюрото по труда в шивашката промишленост на областно ниво през миналата година са били заети малко над 1000 лица, а преди 15 години техният брой е бил над 3000.Според фирмите спадът в броя на заетите се дължи на недостиг на работна ръка, а не на по-малко поръчки.От БСК подчертава, че от години шивашката професия оглавява списъка с най-търсените свободни работни места на Бюрото по труда в Монтана.Писмото е подписано от: \"Даниса\" ООД, \"Май\" ЕАД, \"Мидела\" ЕООД, \"СИ - Модел\" ООД, \"СИМА\" ООД, \"Стил ББ\" 19, \"Мода АРБ\" ООД, \"Микена\" ООД и \"Фелдхюс БГ\" ЕООД.Всяко от предприятията е посочило и броя на свободните работни места. По техни прогнози ще са необходими нови 180 заети.По тази причина Стопанска камара - Монтана счита, че в план-приема за 2020-2021 е наложително да залегне запазване на паралелката по \"Производство на облекло от текстил\".\"Гимназията е единствената, която обучава кадри за шивашката промишленост, а през настоящата учебна година приемът не се е осъществил. На практика това очертава още по-голяма пропаст между нуждите на бизнеса и образованието\", посочват в позицията си те.", "date": "2020.01.21", "title": "Бизнесът против закриването на паралелката по шивачество в гимназията в Монтана"}
{"url": "https://news.bg/int-politics/rusiya-othvarlya-versiyata-na-velikobritaniya-za-sreshtata-mezhdu-putin-i-boris-dzhonsan.html", "text": "Срещата между руския президент Владимир Путин и британския премиер Борис Джонсън в Берлин през уикенда беше кратка, конструктивна и имаше \"елементи на помирителен дух\". Това коментира говорителят на Путин Дмитрий Песков, цитиран от руските медии.\"Най-малкото същината на срещата е очевидно различна от разказа на Даунинг стрийт за случилото се\", настоя Песков, отговаряйки на журналистически въпрос за срещата.В изявлението, с което излязоха от \"Даунинг стрийт\" 10 на следващия ден след разговорите между Путин и Джонсън, се отбелязваше, че Обединеното кралство поддържа позицията си за инцидента в Солсбъри, при който бяха отровени бившият руски шпионин Сергей Скрипал и дъщеря му Юлия.Изявлението на британското правителство изключи каквато и да е нормализация на отношенията между Великобритания и Русия, докато Москва продължава да извършва своите \"дестабилизиращи действия\".Путин и Джонсън се срещнаха в неделя в кулоарите на конференцията в Берлин за търсене на решения за конфликта в Либия.На 4 март 2018 г. Сергей  на пейка край търговски център в английския град Солсбъри. Лондон обяви, че те са били отровени с нервнопаралитичното вещество новичок и обвини Москва за извършител на покушението, което предизвика огромен международен скандал.Лондон също така повдигна обвинения във връзка с покушението на , които са служители на руското военно разузнаване ГРУ, че са преките извършители на опита за убийство. Русия както винаги отрече всички обвинения.", "date": "2020.01.21", "title": "Русия отхвърля версията на Великобритания за срещата между Путин и Борис Джонсън"}
{"url": "https://news.bg/politics/stanishev-kritikuva-che-vlastta-ni-obricha-da-sme-mrasna-i-bedna-periferiya-na-es.html", "text": "2020 година ще е подготовка за предстоящите парламентарни избори. Това прогнозира президентът на ПЕС Сергей Станишев.В света и в България текат мащабни промени, които се случват динамично в нашето ежедневие, изтъкна той. През новото десетилетие, по мнението му, ще се слушат много промени в Европа и света. Отиваме към многополюсен свят, прогнозира президентът на ПЕС. Европа и Русия са в нов етап на студената война, според него. Много агресивна реторика има в диалога между двете световни сили.Промените изискват нов разговор на световно ниво, подчерта Станишев, който регистрира криза на почти всички организации. Все повече се усеща нуждата от силно политическо лидерство, смята президентът на ПЕС. Някои от световните лидери са носители на световната несигурност, убеден е Сергей Станишев. Тази година ще е повлияна от изборите в САЩ, по мнението му. Той вижда сериозни шансове Доналд Тръмп да бъде преизбран. Без Русия трудно се намират решения по ключови въпроси, смята още той. Президентът иска да се възстанови диалогът между ЕП и Русия.Пропусната е възможността ЕК да има своя силен лидер, по думите на Станишев, а в Европейския съюз настъпват дълбоки промени. Той все пак е доволен, че отминалите евроизбори са спрели настъплението на европейската крайна десница. Планетата ще оцелее, въпросът е дали човечеството ще оцелее, притеснен е Станишев и затова за ПЕС приоритет е Зелената сделка.България не е достатъчно подготвена обаче за екологичните предизвикателства. Правителството предпочита подхода на снишаване, а този подход обрича страната ни да е периферия- бедна и мръсна, според Сергей Станишев. Многогодишната финансова рамка е закъсняла и това ще забави еврофондовете за всички страни, това е риск и за България.Десет години ГЕРБ управлява България и трябва да се поеме отговорност, настоя Станишев. Не се състоя нито една дълбока реформа, допълни той. Все повече се управлява на парче като реакция на протест на един или друг сектор, критикува президентът на ПЕС.Не можем да си позволим повече да се въртим в кръг, смята още Сергей Станишев.", "date": "2020.01.21", "title": "Станишев критикува, че властта ни обрича да сме мръсна и бедна периферия на ЕС"}
{"url": "https://news.bg/bulgaria/kmetat-na-yambol-prizova-da-se-podavat-signali-za-smet.html", "text": "Кметът на Ямбол призовава гражданите на града да изхвърлят своите отпадъци само на регламентираните места. Той отправи молба към гражданите да сигнализират фирмата за сметоизвозване ако имат непочистен контейнер или нужда от допълнителен. И да подават сигнали за нарушения, документирайки ги.На 15.01. Еколози алармират за голямо количество опасни отпадъци, депонирани на .Районната прокуратура в Ямбол се самосезира по с в сметището в ямболското село Дражево, чийто произход е от чужбина.Припомняме, че темата за боклука е особено актуална през последните седмици и прокуратурата работи по различни случаи.\"Искам да знаете, че ръководството на Община Ямбол ще направи всичко възможно, за да живеем в чист град. Нашите усилия ще бъдат насочени към подобряване работата на общинските предприятия, провеждане на нови инициативи, по-високи изисквания към фирмите за сметоизвозване и сметопочистване. Но каквото и да се направи, то няма да бъде достатъчно, ако ние, живеещите в Ямбол, не се постараем да опазим чистотата в града\", допълни Валетин Равански.Той помоли гражданите да следят и подавате сигнали за нарушители.В призива на кмета се дава и телефонен номер за връзка със служителите на СПООР 046/681 109. Кметът допълни, че ако ние не пазим, няма как Ямбол да стане по-чист и подреден. Той заяви, че ще е нужно време, но с общи усилия, Ямбол може да стане по-приятно място за живеене.", "date": "2020.01.21", "title": "Кметът на Ямбол призова да се подават сигнали за смет"}
{"url": "https://news.bg/world/tramp-svetat-tryabva-da-othvarli-prorotsite-na-apokalipsisa.html", "text": "Горд съм да обявя, че САЩ са в икономически разцвет по начин, който светът никога не е виждал. Печелим като никога преди.Това обяви президентът на САЩ Доналд Тръмп по време на словото си на Световния икономически форум в Давос, Швейцария, пише \"Гардиън\".Америка преуспява, благоденствува и печели като никога преди, продължи Тръмп да хвали Съединените щати, цитирайки сключените миналата седмица търговски  и от Тези споразумения са модел за XXI век, категоричен американският лидер.По думите му САЩ отслабвали, когато поел управлението, песимизмът се вкоренил сред бизнес лидерите и други влиятелни хора, но при управлението му нещата се подобрили.Доналд Тръмп продължи с хвалбите, че от началото на управлението си са открити нови 7 милиона работни места.Поставих тази цел в главата си, когато встъпих в длъжност, но не съм я споменавал, каза още той. Тръмп също похвали добрия напредък на трудовия пазар за малцинствените групи и жените. След това президентът на САЩ отбеляза, че се борят с неравенството и разпространението на богатството.Според \"Гардиън\" това е под въпрос, тъй като най-богатите в света (повечето са американци) са станали с 25% по-богати през 2019 г.Доналд Тръмп похвали и увеличението на заплатите.Американската мечта се върна, по-голяма и по-добра от преди, обърна се милиардерът към световния елит.60 000 фабрики изгубихме при предишната администрация и сега под моето управление имаме 12 000 повече, продължи Тръмп с превъзнасянето на американската икономика.Държавният глава не пропусна да разкритикува Федералния резерв.Според него икономическото развитие се случва \"въпреки\" Федералния резерв, който \"вдига лихвите твърде бързо и ги намалява твърде бавно\".Времето за скептицизъм приключи. Хората се връщат, каза той и отбеляза, че мисли за бизнес лидерите, които връщат заводите си в САЩ.По думите му американският модел е пример за света.Тръмп продължи да изброява постиженията си. След това той се обърна към семействата с деца, като каза, че администрацията му е удвоила детския данъчен кредит за 40 милиона американски семейства. След това той добави, че Америка има едни от най-ниските данъци в света.Огромно богатство се насочва към сфери, които не са видели нищо от 100 г., убеден Доналд Тръмп.Няма по-добро място на планетата от САЩ, хвали се американският президент.Относно отношенията с Китай, Тръмп обяви, че преговорите с Китай по втората фаза ще започнат скоро.Нашите отношения с Китай сега вероятно никога не са били по-добри, вярва президентът на Съединените щати.Тръмп похвали британския премиер Борис Джонсън като \"чудесен премиер\", който \"иска много да сключи споразумение\" за търговия след Брекзит. Тръмп се надява да сключи страхотна търговска сделка с Обединеното кралство.Тръмп скрито, която по-рано говори пред форума.\"Ние трябва да отхвърлим пророците на апокалипсиса. Това не е време за песимизъм. Това е време за оптимизъм\", атакува американският лидер природозащитниците.Той обяви, че САЩ се присъединяват към По отношение на изборите за президент в САЩ през 2020 г., Тръмп атакува \"радикалния социализъм\".Това е второто посещение (първото е през 2018 г.) на президента Тръмп на форума в Давос. Преди две години той заяви пред световните лидери: \"Винаги ще поставям САЩ на първо място...Но Америка първа не означава Америка сама\".След това Тръмп говори пред журналисти. Той отбеляза, че речта му е била \"добре приета\" и подчерта, че \"200 от най-големите компании в света са били в залата\", много от които инвестират в САЩ.Това означава работни места, това означава икономическо развитие. Ние се справяме добре и ще бъде още по-добре, вярва президентът.Запитан дали е чул посланието на Грета Тунберг, той повтори, че е \"силно вярващ в околната среда\" и припомни, че е говорил да се посадят 1 трилион дървета.Тръмп не спомена проблемите по света, причинени от затоплянето, но добави: \"Това, което искам, е най-чистата вода и най-чистият въздух\".", "date": "2020.01.21", "title": "Тръмп: Светът трябва да отхвърли пророците на апокалипсиса"}
{"url": "https://news.bg/int-politics/ukrayna-iska-london-da-mahne-trizabets-ot-narachnik-za-simvoli-na-ekstremizam.html", "text": "Украинският външен министър Вадим Пристайко поиска от британските власти да преиздадат наръчник, издаден от британската полиция за екстремистки символи, премахвайки от него тризъбец, който е изобразен на украинския държавен герб, съобщава ТАСС.На своята страница в \"Туитър\", Пристайко коментира изявление на правителството на Обединеното кралство, в което се гарантира уважение към украинския герб и изразява съжаление за неволната обида за държавните символи на Украйна.След като публикува текста на това изявление, ръководителят на украинското външно министерство написа: \"Изказани са съжаления. Сега е време да се преиздаде наръчника, като се премахне украинския тризъбец, който не принадлежи там.\"От своя страна украинското посолство в Обединеното кралство на страницата си в \"Туитър\" също заяви, че смята извиненията на Великобритания за недостатъчни. \"И все пак, няма ясен отговор на прост въпрос: дали тризъбецът, конституционният национален символ и герб на Украйна ще бъдат премахнати от учебника за екстремизъм. Искаме допълнителни разяснения от британската страна\".Миналата неделя украинското посолство в Лондон поиска британската полиция да премахне тризъбеца от списъка на екстремистките символи и да се извини. Тогава Министерството на външните работи също отправи съответно искане. Британското посолство в Киев публикува в понеделник на страницата си във Фейсбук изявление на британското правителство, което изразява съжаление за ситуацията.Британският наръчник за екстремизъм е публикуван през 2019 г. В секцията \"татуировки\" е представена рисунка върху тялото с изображението на тризъбец.Рисунката е придружена от надпис: \"украински тризъбец (националистически).\" Тризъбецът е изобразен на герба на Украйна, одобрен през 1992 г., след като получава независимост.", "date": "2020.01.21", "title": "Украйна иска Лондон да махне тризъбец от наръчник за символи на екстремизъм"}
{"url": "https://news.bg/bulgaria/spryaha-50-t-pileshko-meso-sas-salmonela-ot-polsha.html", "text": "Българската агенция по безопасност на храните установи три пратки с пилешко месо от Полша, замърсено със салмонела.Става въпрос за общо 37 150 кг. охладено цяло пиле и 12 900 кг. охладено пилешко бутче. Месото е възбранено и не е допуснато да достигне до българския пазар.Резултатите от пробите са били получени вчера.Месото е било проверено във връзка със засиления контрол на БАБХ върху пратките с птиче месо и субпродукти от Полша. Установената салмонела е от щам, който не е патогенен за човешкия организъм, посочват от Агенцията.Изготвена е нотификация по системата за бързо съобщаване на храни и фуражи (RASFF) за уведомяване на полските власти за откритото замърсяване.Припомняме, това е поредният случай на заразено със салмонела пилешко месо от Полша, предназначено за родния пазар.В началото на декември беше установено, че  у нас.Заради случая  върху вноса на месо от Полша.По-късно се появи и информация, че ", "date": "2020.01.21", "title": "Спряха 50 т. пилешко месо със салмонела от Полша"}
{"url": "https://news.bg/world/skandinavskite-darzhavi-nay-sotsialno-mobilnite-v-sveta.html", "text": "Скандинавските държави са на първите топ пет места в Индекса за социална мобилност, представен преди началото на 50-ия Световен икономически форум в Давос, Швейцария.На първо място е Дания (85 точки), следвана от Норвегия, Финландия и Швеция (всички с над 83 точки) и Исландия (82 точки). В десетката влизат Холандия (шесто място), Швейцария (седмо място), Австрия (осмо място), Белгия (девето място) и Люксембург (десето място).В новия Индекс за социална мобилност са включени 82 държави.Увеличаване на социалната мобилност с 10% ще помогне за задълбочаване на социалната кохезия и ще засили световните икономики с близо 5% до 2030 г.Но малко икономики имат точните условия за засилване на социалната мобилност.При изследването се вземат под внимание пет ключови области: здравеопазването, образованието (достъп, качество и справедливост), технологиите, работата (възможности, условия и заплати) и защита и институции (социална защита и приобщаващи институции).Справедливо заплащане, социална защита и образование за цял живот са най-големите фактори за засилване на социалната мобилност в света.Петте икономики, които са спечелили най-много от засилване на социалната мобилност, са Китай, САЩ, Индия, Япония и Германия.Най-социално мобилните общества в света, според индекса, са всички европейци.Сред икономиките от Г-7 Германия е най-социално мобилната, нареждайки се на единадесета позиция със 78 точки, следвана от Франция. Канада е на четиринадесета позиция, следвана от Япония. Великобритания е на 21 място, САЩ на 27 място, а Италия на 34.Сред големите развиващи се икономики Русия е най-социално мобилната от БРИКС. Тя е на 39 място с 64 точки. Следва Китай (45 място), Бразилия (60 място), Индия (76 място) и ЮАР (77 място).В изследването се призовава за нов финансов модел за социална мобилност.", "date": "2020.01.21", "title": "Скандинавските държави най-социално мобилните в света"}
{"url": "https://news.bg/bulgaria/konsulat-ni-v-myunhen-obvinen-v-prestaplenie-po-sluzhba-kato-shef-na-razuznavaneto.html", "text": "Военно-окръжната прокуратура в София повдигна обвинение на консула ни в Мюнхен Драгомир Димитров за извършено от него престъпление по служба по времето, когато е бил председател на Държавна агенция \"Разузнаване\", съобщиха от Прокуратурата.Според държавното обвинение в период от 14 юли до 9 август 2016 г. Димитров е нарушил служебните си задължения, като \"не организирал и не контролирал дейностите по Защита на класифицираната информация в Държавна агенция \"Разузнаване\", с цел да набави облага за определено дружество в размер на 91 500 евро\".\"От това са настъпили немаловажни вредни последици - осъществен нерегламентиран достъп до класифицирана информация по смисъла на Закона за защита на класифицираната информация\", съобщават още от прокуратурата.Към момента Димитров е на свобода под парична гаранция от 5000 лева.Припомняме, през юли миналата година стана ясно, че ДАНС започва разследване на ", "date": "2020.01.21", "title": "Консулът ни в Мюнхен обвинен в престъпление по служба като шеф на разузнаването"}
{"url": "https://news.bg/int-politics/greta-tunberg-skastri-tramp-zasazhdaneto-na-darveta-ne-e-dostatachno.html", "text": "Шведската девойка Грета Тунберг, прочула се с активизма си във връзка с климатична криза, коментира обявлението на американския президент Доналд Тръмп пред Световния икономически форум в Давос, че  на планетата.\"Засаждането на дървета е добро нещо, разбира се, но съвсем не е достатъчно, като то не може да замени истинското смекчаване на климатичната криза и възстановяването на природата\", настоя Тунберг.Тя подчерта, че не се нуждаем от намаляване на емисиите на парникови газове в атмосферата, а емисиите трябва да бъдат спрени изцяло.Грета Тунберг посочи, че почти нищо не се е случило по отношение на климатичната криза, откакто впечатли предишното издание на Световния икономически форум през миналата 2019 година.\"Преди една година дойдох в Давос и ви казах, че къщата ни гори\", напомни тя на аудиторията, като допълни: \"Казах, че искам да изпаднете в . Бях предупредена, че да казваш на хората да се паникьосат за климатичната криза е много опасно нещо. Но не се притеснявайте, няма проблем. Повярвайте ми, аз съм го правила и преди и мога да ви уверя, че това не води до нищо. И за протокола, когато децата ви кажат да се паникьосате, ние не ви казваме да продължите както преди.\"Активистката за климата подчерта още, че \"младите не казват на възрастните да разчитат на технологии, които все още не съществуват в необходимия мащаб и вероятно никога няма да съществуват. Ние не ви молим да лъжете и да подправяте данните, или да компенсирате за изхвърляните емисии, като просто плащате на някой да засади дървета в Африка, докато Амазония се изсича\".Тунберг настоя, че компаниите, банките, институциите и правителствата трябва да спрат всички инвестиции в изкопаеми горива, както и незабавно спиране на субсидиите за тях.\"Не искаме да бъде направено през 2050, 2030, или дори 2021 година, ние искаме това да стане сега\", продължи тя.\"Можете да смятате, че сме наивни, но ако не го направите, трябва да обясните на децата си защо сте се отказали от целите на Парижкото споразумение и съзнателно сте създали климатичната криза\", изтъкна още Тунберг.\"Нашата къща все още гори. Вашето бездействие подхранва пламъците постоянно. А ние ви молим да действате така, сякаш обичате децата си повече от всичко друго\", настоя шведската активистка.", "date": "2020.01.21", "title": "Грета Тунберг скастри Тръмп: Засаждането на дървета не е достатъчно"}
{"url": "https://news.bg/politics/borisov-razsmya-ivanka-tramp-v-davos.html", "text": "Премиерът Бойко Борисов разговаря с Иванка Тръмп по време на . За това съобщава самият той във \"Фейсбук\".Министър-председателят посочва, че разговорът им се е състоял, след като двамата са изслушали речта на американския президент Доналд Тръмп.Иванка Тръмп е в официалната делегация на Белия дом като съветник на държавния глава на САЩ.Споделихме впечатления си от форума и от обръщението на президента на САЩ, в което той изтъкна визията си за редица глобални въпроси, отбелязва Борисов относно кратката им среща.От снимките, споделени в социалната мрежа, е видно, че и двамата са в добро настроение.", "date": "2020.01.21", "title": "Борисов разсмя Иванка Тръмп в Давос"}
{"url": "https://news.bg/politics/i-vks-otkaza-na-nyama-takava-darzhava.html", "text": "Върховният касационен съд отказа да регистрира партията \"Няма такава държава\", създадена от Слави Трифонов.С Решение от днес, постановено от тричленен състав на Върховния касационен съд (ВКС), се потвърждава , с което се отказва регистрация.Решението не подлежи на обжалване. От ПП \"Няма такава държава\" могат обаче отново да поискат регистрация, след като се изпълнят изискванията по чл. 5, ал1 от ЗПП.Делото пред ВКС бе образувано по касационна жалба на председателя на политическата партия \"Няма такава държава\" и по протест на Софийската градска прокуратура (СГП) срещу решението на СГС, с което е отхвърлена молбата за вписване на партията в публичния регистър на политическите партии.Припомняме, в началото на месец ноември сценаристът от \"Шоуто на Слави\" Тошко Йорданов  в Софийския градски съд, след и месец по-рано. Още тогава юристи , което може да се възприеме като уронващо доброто име и престиж на държавността. Въпросът с името на партията не беше коментирано в отказа на СГС за регистрация, както не се коментира и в решението на Върховния касационен съд. Съдебният състав на ВКС изцяло споделя съображенията на СГС, с които е аргументиран отказът за регистрация.Отказът за регистрация на партията на Слева Трифонов бе мотивиран със забраната за използване на символите на герба или знамето от политическите партии (чл. 5, ал. 1, пр. 1 от Закона за политическите партии). Това касае символът на партията \"отворена човешка длан в син цвят, в която са интегрирани цветовете бяло, зелено, червено\".Върховните съдии сочат, че забраната за самото формално използване на съществените елементи и цветове на националния герб и знаме е достатъчна, дори и внушението на използвания символ да е силно, а не символът да е напълно идентичен със знамето.По въпроса, че в , съдиите от ВКС посочват, че евентуалната незаконосъобразна регистрация на друга политическа партия (партии), която е допусната от регистърен съд в нарушение на чл. 5, ал. 1 от ЗПП, не може да е основание за възприемането ú като приложима съдебна практика и така да бъде продължена.\"Визираният в касационната жалба и протеста принцип, както законосъобразно е счел СГС, изисква равно прилагане на закона по отношение на всички правни субекти, а не равното му неприлагане по отношение на същите\", категорични са върховните съдии.Припомняме, че в последните социологически проучвания беше замерена подкрепата и за партията на Слави Трифонов. В  тя остава под чертата за парламентарна представителност с 3,6% подкрепа от анкетираните. Новоучредената (макар и все още нерегистрирана) партия на Слави Трифонов имаше потенциалната подкрепа на 8.6% от избирателите и конкурираше ДПС (7.8%) за третото място обаче в . Не закъсня е реакцията на Слави Трифонов на решението на ВКС: \"Така ли мислите, че ще ни спрете? С боички и с наименования? Важно е съдържанието, а не опаковката\", удивен е Трифонов.Той обявява, че \"същите хора, със същите идеи, със същото съдържание и със същите намерения, ще регистрираме нова партия. С ново име и други цветове!\" Партията ще се нарича \"Има такъв народ\" и в логото си ще има съвсем други цветове.\"Чакам ви да видя какво ще измислите сега!\" Постът му е подписан: Слави Трифонов - свободен гражданин със свободен дух", "date": "2020.01.21", "title": "И ВКС отказа на \"Няма такава държава\""}
{"url": "https://news.bg/world/frantsiya-planira-da-zakrie-14-yadreni-reaktora-do-2035-g.html", "text": "Франция може да закрие следващите два атомни реактора през 2025-2026 г., ако пазарните условия са правилните, което било означавало по-рано от очакваното. Държавата планира да затвори 14 реактора до 2035 г.Информацията разпространява \"Ройтерс\", позовавайки се на правителствен документ.Зависимата от атомна енергия Франция си поставя за задача да намали дела  до 50% до 2035 г. от 75% в момента.Двата най-стари реактора в централата във Фесенхейм ще спрат производство през февруари и юни тази година. Следващото закриване се очаква през 2027-2028 г.\"Ако определени условия, свързани с енергийните цени и развитието на европейския пазар за електроенергия, се осъществят, затварянето на два допълнителни реактора може да се случи през 2025-2026 г.\", пише в документа.Допълва се, че решението за предсрочно затваряне може да бъде взето през 2023 г.Държавният регулатор EDF, който управлява 58-те реактора във Франция, предлага на правителството да проучи спирането на реактори в няколко централи като част от цялостно закриване на отрасъла.", "date": "2020.01.21", "title": "Франция планира да закрие 14 ядрени реактора до 2035 г."}
{"url": "https://news.bg/crime/i-chastnite-obviniteli-po-deloto-hitrino-iskat-20-g-zatvor-za-mashinistite.html", "text": "Частните обвинители по делото за инцидента на гара Хитрино поискаха 20 години затвор за двамата обвиняеми машинисти, съобщава БНР.Според тях машинистите трябва да понесат вината си за трагедията.Основната причина за тежкия влаков инцидент отпреди три години е превишената скорост. Тази теза защити адвокатът на пострадалите Николай Димитров. В пледоарията си той посочи, че машинистите са се возили в неуправляем влак.Защитата поиска от съда да наложи най-тежкото наказание за двамата машинисти, тъй като деянието е изключително тежък случай със 7 загинали, 30 ранени и много материални вреди.От своя страна адвокат Димитър Стефанов, който е защитник на втория машинист Димитър Михнев, поиска съдът да постанови оправдателна присъда за неговия клиент. Според Стефанов не е доказано обвинението в частта, че именно скоростта е довела до дерайлирането на влака.Потвърдената скорост безспорно е над разрешената, но не всякога движението с по-висока скорост от разрешената е причина за едно произшествие, подчерта той.Делото \"Хитрино\" ще продължи и следобед с пледоария на останалите защитници на двамата машинисти.Припомняме, на 17 януариПреди дни стана ясно, че . Преди това пък стана ясно, че Влакова композиция с . Седем души загинаха, 29 бяха ранени.Разрушени бяха къщи, изпочупени дограми. Взривът заличи цели улици. В Хитрино беше обявено , а в цялата страна 12 декември беше ден на национален траур за жертвите от трагедията.На 25 октомври 2017 г. окръжната прокуратура в Шумен внесе в съда обвинителен акт срещу двамата машинисти, управлявали влака, който дерайлира на 10 декември 2016 година на . Двамата машинисти - Димитър Михнев и Радослав Петков бяха обвинени, че са управлявали влака в нарушение на правилата..Първоначалната версия за беше висока скорост.На заседанието по делото в Шумен от 15 ноември 2018 г. бе представена тезата, че причината за Другата версия бе, че на товарните вагони. Локомотивът и първите пет вагона от композицията минават без проблеми покрай тази стрелка.", "date": "2020.01.21", "title": "И частните обвинители по делото \"Хитрино\" искат 20 г. затвор за машинистите"}
{"url": "https://news.bg/int-politics/kaliforniya-obmislya-restriktsii-za-paratsetamol.html", "text": "В Калифорния се води битка за това дали да се определи едно от най-разпространените лекарства без рецепта като канцероген, след скорошни битки за алкохол и кафе, съобщава АП.Лекарството е ацетаминофен, известен извън САЩ като парацетамол и използван за лечение на болка и треска. Той е в основата на над 600 лекарства без рецепта и без рецепта за възрастни и деца като Tylenol, Excedrin, Sudafed, Robitussin и Theraflu.Ацетаминофенът се предлага в САЩ без рецепта от 1955 г. Загрижеността за потенциалната му връзка с рак идва от връзката му с друго лекарство: фенацетин. Това лекарство, някога често срещано при лечение на главоболие и други неразположения, е забранено през 1983 г., защото причинява рак.Държавните регулатори са прегледали 133 проучвания за ацетаминофен, всички от които са публикувани в рецензирани списания. Някои проучвания съобщават за повишен риск от някои видове рак, докато други не. Като цяло се оказва, че ацетаминофенът е труден за изследване, тъй като е трудно да се изолира от други променливи, които биха могли да допринесат за рак, като тютюнопушене.Щатски закон, известен като предложение 65, казва, че Калифорния трябва да предупреждава хората за всяко химично вещество, за което се знае, че причинява рак или репродуктивна токсичност. Държавният списък включва до около 900 химикала и е по-обширен от всички в САЩ. Някои критици казват, че калифорнийските регулатори са преекспонират, изисквайки предупредителни етикети за безброй продукти, които объркват вместо да информират потребителите, когато рискът за рака е оспорван.Поддръжниците на предложение 65 твърдят, че защитава не само калифорнийците, но и потребителите в цялата страна, като принуждава производителите да правят продуктите по-безопасни.Доказателствата за връзката на ацетаминофена с рака са достатъчно слаби, че Международната агенция за изследване на рака отказва да го посочи като възможен канцероген след прегледи през 1990 и 1999 г. Американската администрация по храните и лекарствата предупреди държавните служители, че определянето на ацетаминофена като причинител на рак би било \"невярно и заблуждаващо\", а също и незаконно съгласно федералния закон.Група от учени, назначени от губернатора, може да добави химикали към този списък. През 2011 г. групата гласува ацетаминофенът да е с \"висок приоритет\" за разглеждане, тъй като смятат, че има подходящи доказателства, които трябва да бъдат разгледани, според Сам Делсън, говорител на калифорнийската служба за оценка на опасностите за здравето.Процесът е бавен, но насрочената комисия предвижда публично изслушване на списъка тази пролет, след като периодът за обществено обсъждане приключва на 27 януари.\"Това е труден въпрос, защото много често използвано лекарство. Но това няма значение\", коментира Томас Мак, председател на Комитета за идентификация на канцерогените и професор по превантивна медицина в Университета в Южна Калифорния.Добавянето на химическо вещество към списъка може да има широко отражение. След като държавата добави глифозат - широко известен като убиец на плевели - като канцероген през 2017 г., съд постанови компанията, която произвежда \"Раундъп\" да плати на двойка от Калифорния с рак повече от 2 милиарда долара. По-късно съдия намали тази сума до 87 милиона долара. Това е само едно от очакваните 13 000 висящи дела, свързани с химикала.Асоциацията на потребителите на здравни продукти, търговска група, представляваща лекарства без рецепта и хранителни добавки, извърши собствен преглед и установи, че повечето проучвания не предполагат риск за повечето форми на рак, въпреки че някои проучвания показват повишен риск за бъбреци, черен дроб и някои форми на рак на кръвта. Асоциацията призова калифорнийските регулатори за \"предпазлива интерпретация\".Някои списъци в Калифорния изискват предупредителни етикети. Но държавата прави изключения. Алкохолът е посочен като канцероген от 1988 г. Но вместо предупредителни етикети, държавата препоръчва алкохолната индустрия да предостави табели на калифорнийските търговци на дребно, къде се продава алкохол.Акрилмидът, вторичен продукт от печени кафени зърна, е посочен като канцероген от 1990 г. Но когато съдебно решение можеше доведе до предупредителни етикети за кафе, държавните регулатори се намесват и правят изключение с напитката.", "date": "2020.01.21", "title": "Калифорния обмисля рестрикции за парацетамол"}
{"url": "https://news.bg/regions/proveryavat-tech-na-gaz-okolo-teatar-sofiya.html", "text": "Има изтичане на газ на ул. \"М. Бичев\" между бул. \"Данаил Николаев\" и бул. \"Евлоги и Христо Георгиеви\", съобщиха от Столична община. Инцидентът налага промяна на маршрута на автобусите по линиите 11, 404 и 213. Те се движат временно по променен маршрут. Автобусите, обслужващи линии 11 и 404 се движат от гара \"Подуяне\" по бул. \"Данаил Николаев\" и по маршрута си.Автобусите от линия 213 са отклонени от бул. \"Евлоги и и Христо Георгиеви\", \"Янко Сакъзов\" през кръговото кръстовище при паметника на Васил Левски, Сточна гара и по маршрута си към Централна гара.", "date": "2020.01.21", "title": "Проверяват теч на газ около театър \"София\""}
{"url": "https://news.bg/bulgaria/montana-obyavi-gripna-epidemiya.html", "text": "Монтана обяви грипна епидемия от 22 януари. На територията на областта до второ нареждане се ограничават плановите операции и свижданията в лечебните заведения. Преустановяват се женските и детските консултации.Припомняме, че днес РЗИ - Кюстендил обяви грипна епидемия на територията на община Дупница и община Сапарева баня. Пловдивска област въведе противоепидемични мерки.", "date": "2020.01.21", "title": "Монтана обяви грипна епидемия"}
{"url": "https://news.bg/world/demokratite-besni-republikantsite-pokrivat-tramp-s-naglasen-protses.html", "text": "Демократът Адам Шиф, който ще играе ролята на прокурор по време на започващия днес процес по импийчмънт срещу президента Доналд Тръмп, атакува предложените от лидера на мнозинството в  съобщават медии.Прокурорите също са Според Шиф правилата правят \"невъзможно да има справедлив процес\".Конгресменът от Калифорния добави, че ако правилата на Макконъл бъдат приети и Тръмп бъде оправдан, процесът няма да докаже невинността на държавния глава.Процесът само ще покаже желанието на Сената да помогне на президента да покрие истината, смята той.Пред журналисти в Конгреса Шиф предупреди, че това ще е \"нагласен процес\".\"Можем да видим защо тази резолюция се пази от нас и американския народ\", подчерта демократът.Той очерта различията между резолюцията на Макконъл и правилата по време на импийчмънт процеса срещу Бил Клинтън. Лидерът на мнозинството в Сената обяви, че ще го използва като модел за предложението си.Това не са действия за справедлив процес. Това са действия за нагласен процес, предупреди Шиф.Джери Надлър, друг прокурор, каза, че това свързване на процеса срещу Бил Клинтън с този срещу Тръмп е странно.Демократът от Ню Йорк вярва, че фокусът не трябва да бъде върху минал процес. Надлър предупреди, че всеки сенатор, който подкрепи предложените от Макконъл правила, ще бъде \"съучастник в покриването на президента\".На пресконференция лидерът на малцинството в Сената Чък Шумър също разкритикува резолюцията на Макконъл. Според него тя е \"нищо повече от национален позор\". Той предупреди, че ако бъде приета, това ще е \"един от най-мрачните дни за Сената\". Демократът добави, че резолюцията очертава бързо провеждане на процеса. Сенаторът от Ню Йорк обяви, че ще въведе поправки на резолюцията по-късно днес, като ще започне с предложение да се поиска от Белия дом да предаде документи, свързани с обвиненията срещу президента. Шумър обеща да въведе няколко поправки.\"Нямаме намерение да забавяме\" процеса, увери той и отбеляза, че това е \"исторически момент\".Най-малко четирима републиканци трябва да се отклонят от партийната линия, за да бъдат прокарани поправките на демократите в Сената, което изглежда малко вероятно. Очаква се всички предложени поправки от демократите да бъдат отхвърлени, тъй като са необходими 51 гласа. Всяка поправка ще бъде обсъждана до два часа. Ако поправките не бъдат приети, вероятно сенаторите няма да могат да чуят нови свидетелски показания по време на процеса.", "date": "2020.01.21", "title": "Демократите бесни: Републиканците покриват Тръмп с нагласен процес"}
{"url": "https://news.bg/int-politics/komisiyata-po-transport-v-ep-podkrepya-ministrite-na-es-za-paketa-mobilnost.html", "text": "Споразумение между преговарящите от ЕП и Финландското председателство относно реформата в сектора на автомобилния транспорт е одобрено от комисията по транспорт и туризъм на ЕП във вторник.Изменените правила за командированите превозвачи, времето за почивка на превозвачите и по-стриктните правила за каботаж (временно превозване на стоки от превозвачи, установени извън приемащата държавата членка), имат за цел да прекратят нарушенията на конкуренцията в транспортния сектор и да предоставят по-добри условия за почивки на превозвачите.Споразумението запазва съществуващите лимити за каботаж (три операции в рамките на седем дни), но въвежда регистриране на преминаването на граници с тахографа на превозните средства, с цел борба с нарушенията.За да се предотврати \"систематичния каботаж\", ще се въведе \"срок на прекъсване\" от четири дни преди извършването на по-нататъшни каботажни операции в рамките на същата държава със същото превозно средство.За справяне с проблема с т. нар. фирми \"пощенски кутии\", транспортните дружества ще трябва да провеждат значителна част от дейностите си в държавата на регистрация. Новите правила също ще изискват връщането на камионите в държавата на оперативния център на компанията на всеки осем седмици.Тъй като операторите все по-често използват микробуси за предоставянето на международни транспортни услуги, тези оператори (използващи леки търговски превозни средства над 2,5 тона) също ще трябва да отговарят на нормите на ЕС за транспортни оператори и ще трябва да оборудват микробусите с тахограф.Правилата на ниво ЕС за командироване на превозвачи ще дадат по-ясна правна рамка за прилагането на правилата за командированите работници в силно мобилния транспортен сектор с цел намаляване на различните национални подходи и гарантиране на справедливо заплащане за превозвачите.Одобрените правила предвиждат правилата за командироване да се прилагат върху каботажните и трансграничните операции, с изключение на транзит, двустранните операции и двустранните операции с едно допълнително натоварване или разтоварване във всяка посока (или нула на отиване и две на връщане).Одобреният текст също включва изменения, които помагат за гарантирането на по-добри условия за почивка на превозвачите и им позволяват да прекарват повече време у дома.Компаниите ще трябва да организират разписанията си по такъв начин, че международните превозвачи да имат възможност да се прибират у дома на редовни интервали (поне на всеки три или четири седмици в зависимост от работния график).Задължителната почивка в края на седмицата, известна като редовната седмична почивка, не може да бъде взета в кабината на превозното средство, гласи съгласуваният текст. Ако тази почивката се взема извън дома, то настаняването трябва да бъде платено от компанията.В извънредни случаи, новите правила позволяват на превозвачите да надвишават времето на шофиране при строги ограничения за стигане у дома за седмичната почивка, когато са много близо до основната база.Временното споразумение относно правилата за командироването на шофьорите беше прието с 27 гласа \"за\", срещу 22 гласа \"против\" и 0 \"въздържал се\".За да влезе в сила, споразумението трябва да бъде одобрено от министрите на ЕС и после в пленарната зала на Парламента.Правилата за командироване ще се прилагат 18 месеца след влизането в сила на правния акт. Правилата относно времето за почивки, което включва прибирането на превозвачите, ще се прилага 20 дни след влизането в сила на акта. Правилата относно връщането на камионите и други промени в правилата за достъпа до пазара ще се прилагат 18 месеца след влизането в сила на акта относно достъпа до пазара за превози на товари.", "date": "2020.01.21", "title": "Комисията по транспорт в ЕП подкрепя министрите на ЕС за пакета \"Мобилност\""}
{"url": "https://news.bg/regions/obshtinskiyat-savet-odobri-spasitelniya-plan-za-pernik.html", "text": "Общинският съвет одобри спасителния план за Перник. Това стана на извънредно заседание днес, предаде БНР. Единодушно е одобрено свързването на водопроводните системи на миньорския град и столицата.Спор се разгоря около изготвения от общината и специалисти от ВиК списък на улици, които ще бъдат ремонтирани. В крайна сметка, Общинският съвет даде зелена светлина и на тази докладна.Ще пуснем към Агенция за обществени поръчки, ако ни разрешат, във връзка с бедственото положение, по член 79 от закона да можем да вече да пускаме директни възлагания към фирмите. Относно водопроводната мрежа, се надявам в рамките на една година да бъдат изпълнени. Обемът на улиците е доста сериозен и затова сме ги разделили на 4 лота. Направили сме запитване към Камарата на инженерите, които ще ни предложат тези фирми.Това коментира след сесията заместник-кметът Мирослав Стоицев.Изграждането на още близо  не е генерално решение на проблема. За това предупреди  обаче общинският съветник арх. Борислав Игнатов.По негови думи тръбата ще доведе вода, която е достатъчна само за да продължи режимът в същите параметри.Според Игнатов обаче  всъщност ще служи за напояване на почвата под Перник, тъй като загубите по мрежата са 75%. Той прогнозира, че от тези 300 литра до хората няма да стига практически нищо.Всичко потъва в дупки, това е скандално и се чудя на дебелоочието на тези хора, които са отговорни през последните 10 години, как просто за да спасят собствената си кожа, хвърлят милиони за мерки, които не са доказани, че ще сработят а и вече е късно за тях, коментира той.Игнатов не смята за реалистичен срока от 45 дни, който се предвижда за изграждане на тръбата. Самият министър на икономиката казал на вчерашната среща, че в момента такива тръби изобщо не съществуват в Европа, а срокът за произвеждането им е 40 дни.Относно планираните 25 млн. лева за въпросния план за 14 км от \"Белмекен\" за Перник Игнатов заяви, че гледа със съмнение на тези цифри, тъй като те били дадени без никакъв проект. Винаги става така, като се действа в авариен режим и всичко се хвърля само да се спаси положението, посочи той.Според него няма никаква гаранция, че предвидената сума ще е достатъчна за изграждане на проекта.Стената на язовир \"Бели Искър трябва да се укрепи. Това не е работа на политиците, а да извикат експертите. За това настоя в сутрешния блок на Нова телевизия лидерът на БСП Корнелия Нинова по повод  на кабинета \"Борисов-3\" в областта на политиката на околната среда и водите.Икономистът категорично отхвърли възможността планираното съоръжение да се изгради за 45 дни. Според него, реалистичният срок е 2-3 месеца.Припомняме, вчера на извънредната  в Столичната община, която събра икономическия Емил Караниколов, регионалния Петя Аврамова, екоминистъра Емил Димитров - Ревизоро, кметът на София Йорданка Фандъкова, кметът на Перник Станислав Владимиров, представители на Софийска вода и общинари, обсъдиха идеята на правителството.Тя е , тоест от язовир \"Белмекен\" водата да премине през язовир \"Бели Искър\" във водопреносната мрежа на София и от резервоар \"Мало Бучино\" да бъде изградено трасе от 13 км до Перник.", "date": "2020.01.21", "title": "Общинският съвет одобри спасителния план за Перник "}
{"url": "https://news.bg/bulgaria/karolev-nyama-kak-planat-za-pernik-da-se-izpalni-za-45-dni.html", "text": "Водата за Перник няма да минава през София, не и през нейните водопроводи. Който е запознат, знае добре това. Нека софиянци да бъдат спокойни. Няма да се случи и през \"Белмекен\". Това няма как да стане заради изкачването към Владая. Ще се направи един водопровод, вода ще се докара през магистралните водопроводи в Перник.Това може да стане, но сроковете са изключително кратки. Не съм видял досега държавата да построи за 45 дни нищо. Реалният срок е 2-3 месеца.Това заяви в студиото на \"Денят ON AIR\" по Bulgaria on air икономистът Владимир Каролев.Така той коментира развитието на водната криза в Перник и спасителния план, извънредно заседание от общинския съвет.Той се съгласи  от соцлидера Корнелия Нинова.Според него, проектът трябва да се възложи на \"Софийска вода\", най-добрата у нас в момента. Но не сме видели все още проекта. Той обясни, че София се инвестират 40 милиона годишно и то от много години.Цената на водата обаче ще трябва да се повишава, за да има достатъчно средства за инвестиции. Каролев отхвърли информациите, че стената на яз. \"Бели Искър\" може да не издържи.\"Не може да прелее яз. \"Бели Искър\", той е проектиран от тогавашния кмет на София Иван Иванов. Стената може да не издържи, ако се напълни на 100%. Там има датчици и онлайн се наблюдава състоянието. Когато се качва нивото, моментално пускат вода да излезе към язовир \"Искър\", допълни Каролев.Икономистът коментира и други теми, сред които дали създаването на държавен ВиК холдинг ще доведе до оптимизация на отрасъла.\"Първоначално бях против тази идея, сега обаче се изясни какво ще прави той. Холдингът ще може да улесни по-бързо да се взимат решения на централно ниво. Водата в населените места трябва да се плаща от тарифите, не могат да ни се дадат грантове за питейната вода\", коментира Владимир Каролев", "date": "2020.01.21", "title": "Каролев: Няма как планът за Перник да се изпълни за 45 дни "}
{"url": "https://news.bg/world/novo-pravitelstvo-bori-krizata-v-livan.html", "text": "Ново правителство ще спасява Ливан от кризата на фона на продължаващите масови протести срещу управляващия елит на страната, стана ясно днес, предаде АП.Президентът Мишел Аун и премиерът Хасан Диаб подписаха указа за състава на кабинета в президентския дворец в Баабда.Премиерът Хасан Диаб сега ще ръководи кабинет от 20 министри, предимно специалисти, подкрепени от политически партии.Припомняме, че демонстрантите , защото го считат за част от статуквото, а не опит да се предложи нещо ново в управлението.Неговата кандидатура бе обявена още през декември и веднага несъгласните пискаха да се оттегли.Той призова да му бъде даден шанс.Диаб е малко познат като политик и известен повече като професор по инженерни науки в Американския университет в Бейрут.Страната бе без правителство с месеци, тъй като предишният премиер Саад Харири подаде оставка на 29 октомври.Около 230 души са били ранени на протестите в ливанската столица Бейрут, след като се стигна до сблъсъци между демонстрантите и полицията, съобщи по-рано ливанският офис на Червения кръст в социалната мрежа Туитър.На 140 от пострадалите е оказана медицинска помощ, като около 80 от тях са били приети в болница.", "date": "2020.01.21", "title": "Ново правителство бори кризата в Ливан "}
{"url": "https://news.bg/world/makkonal-predlaga-promeni-v-protsesa-sreshtu-tramp.html", "text": "Предложените от лидера на мнозинството в Сената на САЩ Мич Макконъл правила по време на процеса срещу Доналд Тръмп ще претърпят промени.Това обяви самият той след 15-минутната почивка, която даде по време на дебатите за началото на процеса срещу Тръмп.Новата версия дава на двете страни 24 часа за встъпителните си пледоарии в рамките на три дни, вместо двата дни, първоначално предложени от Макконъл в понеделник.Промените се налагат, тъй като републиканци са изразили съмнения относно предишните предложения.Припомняме, че вече бяха изслушани адвокатът на Тръмп Джей Секулов, демократът Адам Шиф и съветникът на Белия дом Пат Чиполоне.Шиф направи остро изявление, в което открито обвини Тръмп в престъпления и призова той да бъде отстранен от власт.Чиполоне и Секулов настояха, че няма доказателства срещу президента.След дебата резолюцията как да се проведе импийчмънт процесът ще бъде подложена на гласуване в Сената.Демократите предложиха поправки на резолюцията, които да им позволят да призоват нови свидетели по време на процеса. Демократите в Камарата на представителите и Сената нападнаха Макконъл, че се опитва да нагласи процеса.", "date": "2020.01.21", "title": "Макконъл предлага промени в процеса срещу Тръмп "}
