{"url": "https://news.bg/regions/protest-kray-boaza-v-zashtita-na-reka-vit.html", "text": "Природозащитници и жители край река Вит протестираха на главния път София-Варна, в района на пътен възел \"Боаза\" в Ловешко. Причината е незаконното, според тях, разрушаване на коритото на река Вит, където се изгражда нов участък от АМ \"Хемус\", съобщи БНР.Природозащитниците искат и оставките на министъра на околната среда и водите Нено Димов, областния управител на Ловеч Ваня Събчева и директора на \"Басейновата дирекция\" в Плевен Петър Димитров. Това заяви един от организаторите на протеста Димитър Куманов. Заради организирания протест се очакват и затруднения в движението в участъка от пътя София - Варна.Припомняме, вчера от Басейнова дирекция \"Дунавски район\" - Плевен (БДДР) връчиха акт на \"Хидрострой\" АД за нарушение при извършване на дейности в река Вит при \"Боаза\". Имало е нарушение на Закона за водите. Мотивът на плевенската \"Басейнова дирекция\" е, че дружеството \"Хидрострой\" е извършило дейности в река Вит, в района на \"Боаза\", . \"Хидрострой\" е изпълнител на дейностите съгласно договор с Областна администрация - Ловеч.Протестът е планиран до 14 часа и е възможно затрудняване на движението. Трафикът в участъка на главния път София-Варна е изключително интензивен, така ще шофирайте с повишено внимание, съветват от обществената медия. ", "date": "2019.11.23", "title": "Протест край \"Боаза\" в защита на река Вит"}
{"url": "https://news.bg/int-politics/rusiya-sazrya-sasht-zad-politicheskata-kriza-v-boliviya.html", "text": "Директорът на руското външно разузнаване Сергей Наришкин обяви, че властите на САЩ били замесени в насилствените сблъсъци, които доведоха до смяна на властта и политическа криза в Боливия, съобщават руските медии.\"Да, те участват\", отговори той на въпрос дали е възможно да се говори за някакво участие на САЩ в кризата в Боливия.Заедно с това той изразил увереност, че положението в латиноамериканската държава нямало да бъде разрешено скоро.По думите му американските власти се нуждаели от тази криза, за да \"изместят политическия вектор\" в Боливия, т. е. да променят политиката на страната.Изявлението на Наришкин идва на фона на нарастващото напрежение в Ла Пас, след като временно изпълняващият длъжността министър на вътрешните работи Артуро Мурило обяви, че ще започне наказателно разследване срещу  заради предполагаемото подбуждане на протестите от негова страна.По-рано Моралес настоя, че САЩ не искали той да се върне в латиноамериканската страна. Моралес получи убежище в Мексико.", "date": "2019.11.23", "title": "Русия съзря САЩ зад политическата криза в Боливия"}
{"url": "https://news.bg/regions/mazh-postrada-pri-pozhar-v-stolichniya-kvartal-nadezhda.html", "text": "Мъж пострада при пожар в столичния квартал \"Надежда\" в събота преди обед, съобщи БНР.Огънят е потушен. Мъжът е отведен в болница без опасност за живота.Причината за пожара най-вероятно е неизправност в отоплителен уред.", "date": "2019.11.23", "title": "Мъж пострада при пожар в столичния квартал \"Надежда\" "}
{"url": "https://news.bg/regions/db-otgovori-na-dnsk-dopalvaneto-na-razreshenie-za-stroezh-ne-e-prezaverka.html", "text": "Пореден ден продължава през медиите спорът между кмета на столичния район \"Лозенец\", издигнат от \"Демократична България\" и фирмата-строител на небостъргача в района \"Златен век\" - Артекс.След като снощи от Дирекцията за национален строителен контрол ( Константин Павлов за събаряне на небостъргача \"Златен век\", тази сутрин от партията изпратиха мейл до медиите за допуснати неточности в информацията на Дирекцията.\"Няма практика на Върховния административен съд (ВАС), от която да се прави изводът, че десетгодишният срок спрямо издаденото разрешение за строеж ще изтече през 2028 г.\", се казва в позицията на ДБ. Малко по-късно от компанията заявиха, че чакат решението на ВАС.Според тях ДНСК цитира част от мотивите на решението на първоинстанционния съд, отменил заповедта за спиране на обекта.\"Съдът, без връзка с предмета на делото, е въвел в мотивите си разсъждения за това, че заповедите за допълване на разрешението за строеж с преработки на инвестиционния проект са и негова презаверка за срок от десет години. Това решение не е влязло в сила, а \", мотивират се от ДБ.Според тях е . Причината е, че презаверка на разрешение за строеж може да се прави, когато то е загубило правно действие. Допълването на строеж се прави при действащо разрешение. Това означава, че .Това са , мотивират се от ДБ.\"Ако се приеме, че първоинстанционният съд е прав, например, излиза, че арх. Здравков (главният архитект на София - б.р.) не е събрал таксите за презаверка към заповедите си за преработка, които възлизат общо на около един милион лева.Отново подвеждащи са твърденията на ДНСК, че . Спорът пред съда е повдигнат по повод спиране на строежа, което може да продължи след премахване на причините за спирането. . Висящият в момента съдебен спор не препятства произнасяне на ДНСК за законността на обекта, смятат от ДБ.По тяхно мнение главният архитект на София вече половин година не е дал становище за обекта \"Златен век\", което му е поискано от началника на ДНСК.Припомняме, на 6 април от \"Артекс\" изпратиха позиция до медиите, в която заявиха, че , съобразявайки се с ДНСК направи 2 проверки и първоначалните констатации бяха, че .Това стана повод за  на столичани. Недоволството беше насочено към шефа на ДНСК арх. Иван Несторов, като .Строителната фирма стана обект на .Малко след местните избори, на 21 ноември 2019 г. от \"Демократична България обявиха, че На следващия ден - 22 ноември, по повод искането на новия кмет на район \"Лозенец\" Константин Павлов ДНСК да премахне сградата \"Златен век\", от \"Артекс\" изпратиха позиция до медиите, в която заявяват, чеОт \"Артекс\" поясняват, че очакват окончателното решение на Върховния административен съд по казуса, за да продължат строежa, тъй като уважават върховенството на закона.След това Съдът не е сезиран с въпрос за законността на небостъргача \"Златен век\" и затова не се е произнасял. Висящият пред него спор е за спиране на строителството. С какъвто и резултат да приключи този спор, това не е препятствие за установяване и премахване на незаконно строителство на обект \"Златен век\", отбелязва партията.", "date": "2019.11.23", "title": "ДБ отговори на ДНСК: Допълването на разрешение за строеж не е презаверка"}
{"url": "https://news.bg/int-politics/voennite-na-sasht-zagubili-dron-nad-tripoli.html", "text": "Американските военни обявиха, че са загубили безпилотен самолет над либийската столица Триполи, където вражески въоръжени групировки се сражават в продължение на месеци за контрола над града, съобщава \"Асошиейтед прес\".Командването на САЩ в Африка (АФРИКОМ) уточни, че дронът е бил изгубен в четвъртък, докато е оценявал положението със сигурността и е правил мониторинг на активността на екстремистите.АФРИКОМ не са дали причина за загубата на дрона, но отбелязаха, че провеждали разследване. Според командването операциите с дрони в Либия били \"изцяло координирани с подходящите правителствени служители\".От 2015 г. Либия е разделена между две правителства, като едното е със седалище в Триполи, а другото в източната част на страната. Силите, лоялни на източното правителство, ръководени от ген. Халифа Хафтар, се опитват да придобият контрол над столицата от април насам.Италиански дрон беше свален в сряда югоизточно от Триполи от сили, лоялни към източното правителство.През септември американските военни съобщиха, че са извършили няколко въздушни удара срещу терористичната групировка ДАЕШ (\"Ислямска държава\") в Либия, като били убити повече от 40 екстремисти. Това бяха първите американски удари в северноафриканската страна от повече от година.Богатата на петрол Либия изпадна в хаос през 2011 г., когато международна военна коалиция, водена от САЩ и Франция, помогна на бунтовниците да свалят от власт дългогодишния диктатор Муамар Кадафи. Ислямски екстремисти използваха хаоса, за да увеличат влиянието си в страната.", "date": "2019.11.23", "title": "Военните на САЩ загубили дрон над Триполи"}
{"url": "https://news.bg/int-politics/sarbiya-se-prevrashtala-v-agresiven-provodnik-na-interesite-na-rusiya-na-balkanite.html", "text": "Сърбия от истинския \"троянски кон\" на Русия на Балканите се превръща в един много агресивен проводник на руските интереси в региона. Това коментира експертът по международни отношения и бивш заместник-министър на външните работи Милен Керемедчиев пред БНР по повод .Според него сътрудничеството между Белград и Москва преминава от военно ниво в сферата на разузнаването и се задълбочава.\"Сърбия винаги е поддържала политиката на Русия в региона и е разчитала на Русия за нейната борба за непризнаване на Косово. Така че не е тайна, че руските и сръбските разузнавателни служби са изключително близки и  показва точно това - приятелските отношения в определени операции, които се извършват от сръбските служби, явно заложени от руските, в региона\", коментира Керемедчиев. Според него сръбските служби се явявали прокси на руските в региона.\"Дали това е в Северна Македония, дали е към България, разбира се въз основа на енергийните проекти\", посочи той.Керемедчиев смята, че този запис е излязъл от други служби, а не от руските или сръбските и наистина има за цел да отговори на все по-затоплящите се отношения между службите на Русия и Сърбия и тяхното агресивно поведение в региона.", "date": "2019.11.23", "title": "Сърбия се превръщала в агресивен проводник на интересите на Русия на Балканите"}
{"url": "https://news.bg/regions/ot-arteks-se-pozovavat-na-avtoriteti-sreshtu-iskaniyata-na-kmeta-na-lozenets.html", "text": "Малко след като  решението на ДНСК, че допълнението на разрешение за строеж не е презаверка за строителство, от компанията \"Артекс\" отговориха дори и с видеообръщение. Според строителната фирма, с решение от 30 юли 2019 г. Софийският административен съд потвърди валидността на Разрешението за строеж на многофункционалната сграда \"Златен век\" и отмени заповедта на ДНСК за спирането на строежа. Те уверяват, че очакват решението на Върховния административен съд (ВАС) по казуса, за да продължим строежа, тъй като уважаваме върховенството на закона.Напомняме също, че ,  г., ще изтече през 2028 г.Припомняме, според кмета на столичния район \"Лозенец\" Върховният административен съд (ВАС) няма практика по прилагането на чл. 153 от Закона за устройство на територията (ЗУТ) след измененията му от началото на 2017 г., противно на твърденията от фирма \"Артекс\".Компанията се позовава на множество авторитети. \"Решението на съда е подкрепено от множество официални правни становища на авторитетни правни експерти като проф. Огнян Герджиков, проф. Дончо Хрусанов, проф. Иван Русчев, проф. Димитър Костов, проф. Иван Тодоров, Явор Зартов и други\", пишат от компанията.Те изтъкват, че инвестират не само в честния бизнес и икономиката на България, но и създават нови стандарти за качество.\"Вярваме, че резултатите от нашите усилия са много по-трайни от  и подкрепата на обществото ни задължава да продължим да се борим за едно по-светло бъдеще и по-добра и независима бизнес среда в България\", се казва в изявление на компанията. Припомняме, на 6 април от \"Артекс\" изпратиха позиция до медиите, в която заявиха, че , съобразявайки се с ДНСК направи 2 проверки и първоначалните констатации бяха, че .Това стана повод за  на столичани. Недоволството беше насочено към шефа на ДНСК арх. Иван Несторов, като .Строителната фирма стана обект на .Малко след местните избори, на 21 ноември 2019 г. от \"Демократична България обявиха, че На следващия ден - 22 ноември, по повод искането на новия кмет на район \"Лозенец\" Константин Павлов ДНСК да премахне сградата \"Златен век\", от \"Артекс\" изпратиха позиция до медиите, в която заявяват, че От \"Артекс\" поясняват, че очакват окончателното решение на Върховния административен съд по казуса, за да продължат строежa, тъй като уважават върховенството на закона.След това Съдът не е сезиран с въпрос за законността на небостъргача \"Златен век\" и затова не се е произнасял. Висящият пред него спор е за спиране на строителството. С какъвто и резултат да приключи този спор, това не е препятствие за установяване и премахване на незаконно строителство на обект \"Златен век\", отбелязва партията.", "date": "2019.11.23", "title": "От \"Артекс\" се позовават на авторитети срещу исканията на кмета на \"Лозенец\""}
{"url": "https://news.bg/world/pregaziha-balgarsko-momiche-v-kipar.html", "text": "Кола е прегазила 10-годишно българско момиче в Кипър. Инцидентът е станал на пешеходна пътека, съобщава Нова телевизия.Уточнява се, че трагедията се е разиграла в град Пафос в петък следобед, когато момичето пресичало на зебра на връщане от училище. То е било блъснато пред очите на дядо си.Детето е било откарано в болница, където по-късно е починало.Зад волана на леката кола е била 70-годишна жена, която е изпаднала в шоково състояние след инцидента.Починалото дете е родено в Кипър в българско семейство, което от години живее на острова. ", "date": "2019.11.23", "title": "Прегазиха българско момиче в Кипър"}
{"url": "https://news.bg/society/patsientski-organizatsii-zaedno-s-teb-iskat-izvinenie-ot-balgarskiya-lekarski-sayuz.html", "text": "Пациентски организации \"Заедно с теб\" изпратиха отворено писмо до Българския лекарски съюз (БЛС), в което поискаха публично извинение от съюза във връзка със заявеното от д-р Гергана Николова (член на УС на БЛС) пред Би Ти Ви, че пациентските организации не са подкрепили протестите на педиатрите.Пенка Георгиева, която е председател на Пациентски организации \"Заедно с теб\", изтъква, че лично тя е участвала в  г. на педиатрите от СБАЛДБ \"Проф. Иван Митев\", като са имали официална позиция до всички медии и институции.\"Когато членове на ръководството на БЛС обявяват война и проявяват агресия към пациенти и пациентски организации, значи вече сме на дъното. И при тази надменност и неприязън, които виждаме от някои лекари - публични личности, при следващ протест ще премислим дали вече да дадем подкрепа\", предупреждава Пенка Георгиева.Пациентски организации \"Заедно с теб\" посочват, че остават при пациентите и с пациентите, но изказват \"безкрайна благодарност от сърце на добрите бели лекари, които срещаме всеки ден в ежедневието си\".В тези дни на трудности и разрушено доверие между пациенти и лекари, да наведем глави с милосърдие и състрадание, призовава Пенка Георгиева.", "date": "2019.11.23", "title": "Пациентски организации \"Заедно с теб\" искат извинение от Българския лекарски съюз"}
{"url": "https://news.bg/int-politics/rusiya-obezpokoena-ot-voennoto-prisastvie-na-sasht-v-yaponiya.html", "text": "Американското военно присъствие в Япония пречи на сближаването между Токио и Русия и остава проблем за Русия в сферата на сигурността. Това обяви руският външен министър Сергей Лавров в японския град Нагоя, съобщава \"Франс прес\".\"Американското военно присъствие, разбира се, е проблем по пътя към подобряване на качеството на отношенията между Русия и Япония\", изтъкна руският първи дипломат в кулоарите на .Според американските военни в Япония са разположени около 54 000 американски военнослужещи като част от пакта за взаимна сигурност между двете страни.По думите на Лавров притесненията на Москва \"във връзка със собствената ѝ сигурност, произтичащи от присъствието, развитието и постоянното укрепване на американско-японския политически и военен съюз\", са предадени на японската страда, която \"обеща да реагира\".\"Ще чакаме техния отговор и ще продължим дискусиите\", отбеляза той.Двете страни водят преговори за сключване на мирен договор, който никога не подписаха след Втората световна война.Преговорите са в безизходица заради спор за Курилските острови (наричани Северните територии в Япония), които се намират между Охотско море и Тихия океан, завзети от Червената армия в последните дни на Втората световна война.Япония смята четирите острова за част от своята територия.Миналия ноември руският президент Владимир Путин и японският премиер Шиндзо Абе се договориха да ускорят преговорите за сключване на официален мирен договор за края на Втората световна война.Те заявиха, че ще възобновят разговорите въз основа на декларация от 1956 г., която възстановява дипломатическите отношения между Япония и Съветския съюз.По това време СССР предлага да даде на Япония двата най-малки острова в замяна на съгласие за договор, а Москва да запази по-големите острови.Тази сделка е анулирана от Съветския съюз през 1960 г., след като Токио и Вашингтон подписаха споразумение за сътрудничество.", "date": "2019.11.23", "title": "Русия обезпокоена от военното присъствие на САЩ в Япония"}
{"url": "https://news.bg/int-politics/iran-iska-ot-rusiya-nov-zaem-ot-2-mlrd-dolara-za-elektrotsentrali-i-zhp-linii.html", "text": "Иран е поискал от Русия да предостави допълнителен заем в размер на 2 млрд. долара за проекти, включително изграждане на ТЕЦ, ВЕЦ, железопътни линии и метровлакове. Това обяви руският министър на енергетиката Александър Новак, цитиран от \"Ройтерс\".\"Те искат около 2 млрд. долара... Те твърдят, че са им били обещани 5 млрд. долара през 2015 г... Отпуснали сме им заеми, молят ни да докараме общата сума до 5 млрд. долара\", уточни Новак, без да предоставя повече подробности.Русия е предоставила до момента заеми в размер на 3 млрд. долара на Ислямската република. ", "date": "2019.11.23", "title": "Иран иска от Русия нов заем от 2 млрд. долара за електроцентрали и жп линии"}
{"url": "https://news.bg/politics/karayancheva-podkrepi-izbora-na-valeri-simeonov-za-nein-zamestnik.html", "text": "Председателят на Народното събрание Цвета Караянчева подкрепи избора на Валери Симеонов за неин заместник. В Златоград Караянчева коментира  и исканата от тях оставка на Симеонов.\"По правилник всяка парламентарна група има право да посочи заместник-председател. Г-н Валери Симеонов е един от ръководителите на един от коалиционните партньори, така че няма нищо чудно в това. За думите си като вицепремиер той понесе своя кръст, подаде оставка\", заяви Караянчева, цитирана от БГНЕС.\"Той е избран като народен представител и мисля, че няма нищо лошо в това неговата парламентарна група да го предложи на този пост. Не знам какво влагат протестиращите в личността на г-н Валери Симеонов. За мен той приключи с предния период и като народен представител има право да бъде избран\", продължи председателят на Народното събрание.По повод поисканата от лидера на БСП Корнелия Нинова оставка на премиера Бойко Борисов, председателят на парламента каза: \"Разбирам, че госпожа Нинова иска да управлява, но все пак българският народ избира кой да управлява и за колко време.\"", "date": "2019.11.23", "title": "Караянчева подкрепи избора на Валери Симеонов за неин заместник"}
{"url": "https://news.bg/politics/ik-lozenets-dovolen-ot-smelostta-na-rayonniya-kmet-za-sabaryaneto-na-zlaten-vek.html", "text": "Инициативният комитет \"Лозенец\", който дълго време провеждаше протести срещу строежа на небостъргача \"Златен век\" в софийския квартал \"Лозенец\", приветства последните действия на новоизбрания кмет на квартала Константин Павлов - Комитата по повод казуса. От инициативния комимет са доволни, че Павлов е подкрепил каузата им и се е застъпил \"решително за интересите на лозенчани, като поиска от ДНСК събарянето на незаконно построения \"Златен век\"!\"От инициативния комитет са готови да съдействат по всички възможни начини на новия кмет в усилията ДНСК да бъдат накарани да си свършат работата, т. е. да съборят сградата.\"Отново подчертаваме, че в съда няма повдигнато дело за валидността на разрешителното за строеж на \"Златен век\". Аргументите на ДНСК, че се очаква съда да се произнесе по него, е голямата лъжа на нейния шеф, целяща да прехвърли отговорност и замаже престъпното си бездействие по казуса\", убедени са от иницитивния комитет. Заради това, изтъкват от ИК \"Лозенец\", многократно са искали оставката на началника на ДНСК Иван Несторов. \"Комита, браво за решителността и смелостта, ние сме с теб и до теб!\", завършва позицията на Инициативен комитет \"Лозенец\". ", "date": "2019.11.23", "title": "ИК \"Лозенец\" доволен от смелостта на районния кмет за събарянето на \"Златен век\""}
{"url": "https://news.bg/society/donorstvoto-mozhe-da-se-sravni-samo-s-edno-razhdaneto-na-nov-zhivot.html", "text": "\"Донорството не е само хуманна кауза, това е свещено дело, което дава живот на хората.\" Това изтъкна здравният министър Кирил Ананиев, който присъства на връчването на годишните отличия за принос към донорството и трансплантацията в Народния театър \"Иван Вазов\". По думите на здравния министър вълнуващо е, че по време на събитието има честта да се постави началото на една изключително важна кауза, която е свързана със спасяването на човешки живот.\"Днешното събитие не е толкова благородно, колкото делото на хората, за които ние сме се събрали да почетем\", подчерта Ананиев.Той благодари на близките и родителите на донорите, защото това е много тежко решение в много труден момент. През настоящата година за първи път се определят годишни отличия на хората, които подпомогнаха да се случи донорството и трансплатанцията в страната ни, обясни Ананиев.Здравният министър е убеден, че няма да бъде първи и последен път, а традицията, наградите и отличията ще станат ежегодни и ще бъдат силен стимул и мотив за развитието и надграждането на усилията ни за постигането на по-добри резултати.Според Ананиев кампанията за донорството има за цел българското общество да бъде информирано за това какво представлява донорството, какви резултати има, какви ползи носи самата трансплантация.\"Има много каузи в България, но не всички се подкрепят и много хора не виждат смисъл да подкрепят дадена кауза. Аз съм убеден, че зад нашата кауза ще застане почти цялото българско общество. Да дариш втори живот на един човек, който е болен и има нужда от орган, няма по-голяма награда от това\", каза здравният министър.Той изтъкна, че донорството и даването на право на втори живот може да се сравни само с едно - раждането на новия живот. За това здравният министър още веднъж благодари на всички, които участват в процеса и призова да се обединят усилията на обществото да бъде издигнато донорството и трансплантациите на много по-високо равнище.Ананиев се похвали, че кампанията за донорството е надхвърлила очакванията и българските граждани са станали съпричастни към нея.Награди получиха координатори по донорство, водещи трансплантолози и директори на лечебни заведения - донорски бази и трансплантационни центрове.От своя страна изпълнителният директор на Изпълнителна агенция \"Медицински надзор\" Росен Иванов коментира, че днес се прави първата крачка, която е абсолютно потребна. \"Днес искаме да поднесем официално своите почитания, благодарност и признателност на всички, които имат отношение към трансплантацията\", посочи шефът на ИА \"Медицински надзор\".Той благодари на координаторите по донорство, които жертват своето време, професионализъм и човешко отношение, за да могат да подготвят донора и неговите органи да могат да бъдат трансплантирани. Росен Иванов благодари на лекарите оператори, които извършват операцията по трансплантациите и я определи като много висока, отговорна, специализирана и професионална работа.\"Благодаря и на медицинския персонал, който се грижи за следтрансплантационния период, така че да може трансплантираният да продължи своя живот\", каза Росен Иванов.В заключение той допълни, че с извършването на трансплатанцията се случва малкото чудо, в което един човек, който си е отишъл, продължава да живее в друг човек.", "date": "2019.11.23", "title": "\"Донорството може да се сравни само с едно - раждането на нов живот\""}
{"url": "https://news.bg/int-politics/kitay-otseche-sasht-sa-nay-golemiyat-iztochnik-na-nestabilnost-v-sveta.html", "text": "САЩ са най-големият източник на нестабилност в света, съобщава \"Ройтерс\", цитирайки високопоставения китайски дипломат Ван Ий.Китайският дипломат е изтъкнал също, че американските политици очерняли Китай в световен мащаб, без да предоставят доказателства и използвали държавните лостове, за да задушат легитимните китайски бизнес интереси.Изявлението идва, след като китайското външно министерство предупреди САЩ, че техните \"погрешни действия\" ще навредят на интересите му в Хонконг и призова Вашингтон да спре да се меси във вътрешните работи на Китай и Хонконг.Американският президент Доналд Тръмп се очаква да подпише законодателството, прието в Камарата на представителите (долната камара на Конгреса на САЩ), с което се налагат санкции за предполагаеми нарушения на човешките права по време на протестите в Хонконг.Камарата на представителите прие два закона относно Хонконг на 20 ноември, ден след като Сенатът ги подкрепи. Законите имат за цел налагането на санкции на китайски и хонконгски служители, участващи в предполагаеми злоупотреби с правата на човека и забраняват износа на доставки за полицията в Хонконг, които могат да бъдат използвани за репресии срещу протестиращите.", "date": "2019.11.23", "title": "Китай отсече: САЩ са най-големият източник на нестабилност в света"}
{"url": "https://news.bg/int-politics/putin-kam-edinna-rusiya-stegnete-se-i-rabotete-za-horata-tormozete-chinovnitsite.html", "text": "Руският президент Владимир Путин отправи сериозно предупреждение към управляващата \"Единна Русия\".На партиен форум той призова нейните членове активно да работят за решаването на проблемите на хората.Стегнете се и работете за хората, тормозете чиновниците! Това беше основното послание в речта на руския лидер.Путин призова \"Единна Русия\" да поеме отговорностите си и да започне кампания по притискане на местните власти, за да си върне силните изборни резултати.Пред две хиляди делегати, сред които губернатори, депутати, сенатори и премиера Дмитрий Медведев Путин ясно заяви, че няма да търпи излагането на проблемите по време на пряката линия с президента.Путин отбеляза, че да настрои и поддържа толкова високо темпо, партията трябва поне да се промени, да бъде изключително отворена и достъпна, включително за младите хора.\"Партията трябва да докаже, че е ефективен социален асансьор за онези хора, които искат да служат на родината си. \"Единна Русия\" трябва да бъде партия на лидерите, които са обединени не по служба, а не по своя позиция или статус\", добави Путин.Лидерът е този, който дава пример. \"Нашата цел е да осигурим пробив в развитието на Русия. Това историческо предизвикателство засяга всички: вас, политическата система и цялото общество\", каза руският президент.\"Статутът на управляващата партия, партията на властта, не е да управлява, а да слуша, да служи на хората. Смисълът на такава услуга е бъдещето на нашите граждани, на нашите деца, които вече са се родили и тепърва ще се раждат в руски семейства,\" припомни Путин.Президентът отбеляза, че външният вид и репутацията на \"Единна Русия\" трябва да се определят от хора с вътрешна позиция и морални насоки, а не от опортюнисти, които без повод ще предадат страната.\"Единна Русия\" никога не се е бояла от отговорността и трудните решения, необходими на страната.\"Единна Русия\" и техните поддръжници \"нямат морално право да правят нещо, да заблуждават, да се крият зад празни думи, популизъм или да прикриват провала и некомпетентността си\", призова Путин.Той не пропусна да призове \"Единна Русия\" да \"тормози и разтърсва\" чиновниците за решаване на проблеми в регионите.", "date": "2019.11.23", "title": "Путин към \"Единна Русия\": Стегнете се и работете за хората, тормозете чиновниците!"}
{"url": "https://news.bg/world/korbin-neutralen-pri-sledvasht-referendum-za-brekzit.html", "text": "Британските лейбъристи остават неутрални при следващ референдум за Брекзит. Това е позицията им, ако спечелят вота на 12 декември.Това заяви лидерът Джереми Корбин пред BBC в предаване, в което участваха основните британски лидери.След Корбин участваха още лидерът на Шотландската национална партия Никола Стърджън, лидерът на либералдемократите Джо Суинсън и премиерът Борис Джонсън.Позицията на Корбин обаче може да отблъсне както неговите привърженици, така и подкрепящите членството на Кралството в Европейския съюз. Корбин представи предизборната програма на опозиционната си партия, излагайки \"радикалните\" си планове за преобразуване на Великобритания с повишаване на заплащането в публичния сектор, по-високи данъци за компаниите и поголовна национализация на инфраструктурата, съобщава \"Ройтерс\".Британските гласоподаватели са изправени пред отчетлив избор на парламентарните избори на 12 декември: планът на Корбин за социалистическа Великобритания, включващ масова национализация и безплатни публични услуги, или стремежа на премиера Борис Джонсън да осъществи Брекзит в рамките на месеци и да изгради \"динамична пазарна икономика\".Повечето допитвания поставят Консервативната партия на челно място, но малцина са в състояние или желаят да предскажат победителя в изборите.", "date": "2019.11.23", "title": "Корбин неутрален при следващ референдум за Брекзит "}
{"url": "https://news.bg/press/eksperti-ot-sasht-ni-pomagat-da-stanem-energien-tsentar-na-balkanite-bsp-veche-iska-ostavkata-na-valeri-simeonov.html", "text": "Симеонов.\"24 часа\":БСП призовава Валери Симеонов да се оттегли от поста заместник-председател на Народното събрание\"Подкрепата ни за Валери Симеонов беше ненужен акт на добра воля и грешка. Извиняваме се на майките, които бяха обиждани и унижавани от него и зад които ние застанахме. Призоваваме го да се оттегли от поста\", се казва в позиция на ПГ на \"БСП за България\" относно избора на Симеонов за заместник-председател на Народното събрание, предава БТА.\"Обществената реакция е категорична и никакви обяснения няма да бъдат разбрани\", посочват от левицата.\"ПГ на \"БСП за България\" държи да се спазват правилата и демократичните принципи. ПГ \"Обединени патриоти\", които са получили подкрепа от част от българските граждани, имат право да излъчат свой зам.-председател на Народното събрание по силата на неговия правилник.Перник. \"Дума\":Правителството отпуска 2,7 милиона лева за водната криза в ПерникЗа решение на водната криза в Перник правителството ще отпусне 2,7 милиона лева. Днес кметът на общината Станислав Владимиров бе поканен на среща с премиера Бойко Борисов по темата. Средствата, които отпуска държавата, ще са за проект, свързан с реконструкцията на утаителите на пречиствателната станция за питейни води, която обслужва Перник и околните села.Средствата, които ще бъдат осигурени с постановление на Министерския съвет, са първата неотложна мярка, свързана с решаване на водната криза в града. Финансовата подкрепа ще даде възможност на кмета на Перник в спешен порядък да предприеме необходимите към момента действия. Утаителите, за които правителството отпуска финансиране, гарантират качеството на питейната вода, с което тя трябва да достига до жителите на Перник и околните населени места.Кметът Владимиров обясни, че ситуацията няма да може да бъде бързо овладяна. Ако няма обилни валежи до месец март, водният режим ще трябва да остане и след този срок, каза той. В Перник той имаше среща с главния прокурор Сотир Цацаров повод сигнала, който внесе в Прокуратурата за установяване на причините, довели до кризата с водата. На срещата е станало ясно, че Прокуратурата също се е самосезирала паралелно със сигнала на Владимиров.Сигнал. \"Сега\":Чешки сенатор сезира прокуратурата за продажбата на ТЕЦ \"Варна\"Софийската градска прокуратура е била сезирана за \"общи стопански престъпления\" на продавача и купувача на \"ТЕЦ Варна\" от член на Сената на парламента на Чехия, предава \"Свободна Европа\". Лукаш Вегентнехт е на мнение, че сделката на чешката държавна енергийна компания \"ЧЕЗ груп\", която в края на 2017 г. продава топлофикацията на фирмата на бившия транспортен министър в кабинета \"Орешарски\" Данаил Папазов, е извършена на много по-ниска цена от реалната.\"Имаме много доказателства в подкрепа на нашата позиция, че продажбата на \"ТЕЦ Варна\" носи на чешкия данъкоплатец (ЧЕЗ е държавна компания) финансова загуба от около 1 милиард чешки крони (40 млн. евро - б.р.)\", казва сенаторът в позиция до Свободна Европа.Проекти. \"Монитор\":Експерти от САЩ ни помагат да станем енергиен център на БалканитеСАЩ ще изпратят екип от енергийни експерти, които да помогнат за развитието на България като енергиен център на Балканите, съобщи американският посланик у нас Херо Мустафа в свое изказване пред Американската търговска камара.\"Прекрасно е, че България има възможности за доставка на газ от други източници, освен Русия и така е възможна диверсификацията, тоест - да не зависите само от една държава. Моето посолство и аз ще подпомагаме диверсификацията на бъдещите доставки на енергия в България, чрез изграждането на интерконектора IGB и чрез участието на България в проекта на Гърция \"Александруполис\", подчерта тя. Мустафа разказа как вижда развитието на България в следващите три години. \"На първо място нека изградим България, която да се превърне в истински енергиен хъб. Тя има потенциал да се превърне в един динамичен газов пазар и пазар за електроенергия в региона.", "date": "2019.11.23", "title": "Експерти от САЩ ни помагат да станем енергиен център на Балканите, БСП вече иска оставката на Валери Симеонов"}
{"url": "https://news.bg/weather/predimno-oblachno-valezhi-v-iztochna-balgariya.html", "text": "Предимно облачен ще е днешният съботен ден. Това съобщават от НИМХ.Над Южна България се очакват временни разкъсвания на облачността.Валежи се очакват в източната половината на страната.Максималните температури ще са между 2 и 13 градуса.Атмосферното налягане слабо ще се понижи.Дъждовно ще е времето и през следващите дни. ", "date": "2019.11.23", "title": "Предимно облачно, валежи в Източна България "}
{"url": "https://news.bg/world/dzheyms-pardyu-s-ostri-ataki-za-svobodata-na-slovoto-u-nas.html", "text": "Остра статия за България публикува в The Hill Джеймс Пардю, бивш американски посланик у нас. Тя се появява само дни, преди планираната среща на президента Доналд Тръмп и премиера Бойко Борисов в Белия дом, което отбелязва и самият автор.Както пиша самият Пардю, вероятно двамата лидери няма да обсъдят важни проблеми за нашата страна като свободата на словото. Това е един от проблемите, които пречат и до днес на демокрацията в дълбоко пострадалата от корупция България, член на ЕС и НАТО.Пардю припомня, че Борисов е на власт вече 10 години, почти без прекъсване.\"Българската политическа система е доминирана от Борисов и неговата партия... и няма сериозна политическа опозиция\", пише той. Той прави паралели с Русия, Унгария и други страни в Европа по репресивни мерки срещу пресата. Ако в Унгария манипулацията е по-деликатна, то руските власти стигат до убийства. Пардю не скрива, че и Тръмп си позволява агресивно отношение срещу медиите в САЩ.През 2002 г. националната преса в България, притежавана до голяма степен от международни медийни компании, беше сравнително независима и донякъде агресивна при отразяването на държавни злодеяния. Днес независими международни медийни групи няма, заменени в повечето новинарски сектори от местни олигарси и \"бизнесмени\", които използват медиите, за да влияят на правителството и съдебната система, пише още Пардю.", "date": "2019.11.23", "title": "Джеймс Пардю с остри атаки за свободата на словото у нас "}
{"url": "https://news.bg/world/kolumbiya-nalozhi-komendantski-chas-na-fona-na-protesti.html", "text": "Президентът на Колумбия Иван Дуке нареди комендантски час в столицата Богота в петък вечерта, предаде \"Дойче веле\".До там се стигна след масов протест в четвъртък, който изведе около 250 000 души по улиците.Протестите започнаха мирно, но завършиха със сблъсъци между протестиращите и полицията. В петък протестиращите се сблъскаха с полицията в няколко части на града.Има данни за най-малко трима загинали в страната.Министърът на отбраната Карлос Холмс Трухильо заяви, че към петък сутринта са задържани 98 души. 151 полицаи и военни служители, както и 122 цивилни са ранени.Протестите в Богота са в резултат от недоволството от консервативното правителство, слуховете за икономически реформи и липсата на действия за спиране на корупцията и убийството на активисти за човешки права.В телевизионна реч в петък вечер Дуке се обяви за национален диалог, за да засили текущата програма за социална политика и да затвори социалните пропуски.", "date": "2019.11.23", "title": "Колумбия наложи комендантски час на фона на протести "}
{"url": "https://news.bg/world/huawei-opredeli-kato-nezakonni-deystviyata-na-sasht-sreshtu-kompaniyata.html", "text": "Китайският телекомуникационен гигант Huawei заяви в петък, че разпореждането на правителството на САЩ да забрани американските телекомуникационни компании да използват федерални средства за закупуване на продукти от Huawei е \"незаконно\".Федералната комисия за съобщения на САЩ нареди Huawei и ZTE като така наречените \"заплахи за националната сигурност\".Припомняме, че по-рано тази седмица, Министерството на търговията на САЩ ена американски компании, които работят с Huawei.Говорител на ведомството каза, че \"департаментът издава тези специални лицензи за разрешаване на ограничени и специфични дейности, които не представляват значителен риск за националната сигурност или външнополитическите интереси на Съединените щати.\"Получени са общо 290 заявления, но министерството на търговията не разкри колко лицензи са издадени или кои компании са получили лицензите. От ведомството обаче потвърдиха, че някои заявления също са отказани, докато други все още се разглеждат.По-рано САЩ включиха в черен списък Huawei заради опасения за националната си сигурност. В момента американските фирми имат право да правят бизнес с Huawei само при специален лиценз на правителството.Американските компании с тесни връзки към Huawei включват Google и Micron., от документи стана ясно, че Huawei твърди, че правителството на САЩ се опитало да вербува нейни служители за шпиони.", "date": "2019.11.23", "title": "Huawei определи като незаконни действията на САЩ срещу компанията "}
{"url": "https://news.bg/world/papa-frantsisk-s-antiyadreno-poslanie-v-yaponiya.html", "text": "Папа Франциск пристига в Япония в събота, където се очаква да предаде и силно антиядрено послание,  предаде АФП.82-годишният аржентинец изпълнява дълго пазена съкровена мечта да проповядва в Япония, където преди години се е надявал да бъде мисионер.Четиридневното му пътуване включва посещения в Нагасаки и Хирошима, в които при атомните бомбардировки през Втората световна война загиват стотици хиляди души.Във видео послание до японския народ, преди да напусне Ватикана, Франциск се обяви срещу \"неморалното\" използване на ядрено оръжие.\"Заедно с вас се моля разрушителната сила на ядрените оръжия никога повече да не се отприщи в човешката история\", каза ръководителят на 1,3 милиарда католици в света.Франсис пристига от Тайланд, където проповядва послание за религиозна толерантност и мир.Очаква се той да направи същото в Япония, страна с едва приблизително 440 000 католици от население от 126 милиона.", "date": "2019.11.23", "title": "Папа Франциск с антиядрено послание в Япония "}
{"url": "https://news.bg/world/oon-atakite-v-jemen-sa-s-80-po-malko.html", "text": "Въздушните удари на коалицията, ръководени от Саудитска Арабия в Йемен, драстично са намалели през последните две седмици, след като бунтовниците в хуси в страната предложиха да прекратят пограничните атаки, предаде Анадолската агенция, цитирайки пратеника на ООН.Мартин Грифитс съобщи на Съвета за сигурност чрез видеовръзка от неговия офис в Аман, Йордания, че саудитските въздушни удари вече са с около 80 на сто по-малко.Грифитс каза, че през последните две седмици е имало 48-часови периоди, при които не е имало никакви въздушни удари, за първи път от 2014 година.\"Усилията за деескалиране на насилието са сериозни. Надявам се, че всички скоро ще успеем да надградим това постижение\", каза той.Кризата ескалира през 2015 година. Войната взе над 100 000 жертви, докато други 14 милиона са изложени на риск от глад, според ООН.", "date": "2019.11.23", "title": "ООН: Атаките в Йемен са с 80% по-малко "}
{"url": "https://news.bg/world/boltan-obvini-beliya-dom-v-blokirane-na-profili-v-sotsialnite-mrezhi.html", "text": "Бившият съветник по националната сигурност Джон Болтън обвини Белия дом в петък, че блокира достъпа до личния му профил Twitter от шест седмици.Това се е случило след подадената му оставка от поста.Той предположи, че администрацията на президента Доналд Тръмп се притеснява от информацията, която може да сподели със своите последователи.Болтън се \"завърна\" в платформата с поредица от съобщения, обещаващи \"предисторията\" за отсъствието му в социалните медии. Той не каза нищо за това за разследването на импийчмънта на Камарата на президента Доналд Тръмп.Високопоставен служител на администрацията отрече твърдението на Болтън, но не даде подробности.\"Белият дом не блокира достъпа на господин Болтън до личния му акаунт в Twitter и не разполага с техническите средства за това\", заяви служителят.Тръмп отрече подобни действия в ефира на Fox и обяви, че двамата не са били в лоши отношения.Twitter отказа коментар.", "date": "2019.11.23", "title": "Болтън обвини Белия дом в блокиране на профили в социалните мрежи "}
{"url": "https://news.bg/world/sluzhitel-na-tsru-osaden-na-19-godini-zatvor-za-shpionazh.html", "text": "Дългогодишен служител на ЦРУ беше осъден на 19 години затвор в петък за шпионаж в полза на Китай, въпреки че неговата вина остава загадка, предаде The Washington Post.Прокурорите не успяха да докажат, че 55-годишният Джери Чун Лий е дал класифицирана информация на китайците, но твърдят, че това е единственото обяснение за над 840 000 долара, които е получил, докато е предавал информация на ЦРУ.Лий призна, че е получил 21 задачи от китайски оперативни разузнавачи.\"Мога само да кажа, че съжалявам\", каза Лий във федералния съд в Александрия в петък. \"Предадох страната си. Предадох много хора.\"На пресконференция след изслушването на присъдата служителите на реда отбелязаха рязко увеличение на случаите на шпионаж в Китай - на трима души са повдигнати обвинения само тази година.ЦРУ ще извърши оценка на щетите след приключване на случая, като се предполага, че всичко, което Лий събра, е дадено на китайците.Според адвоката на Лий, нищо не е било доказано.Лий, натурализиран американец, работи за ЦРУ от 1994 до 2007 година.", "date": "2019.11.23", "title": "Служител на ЦРУ осъден на 19 години затвор за шпионаж "}
{"url": "https://news.bg/tourism/sabaryat-pyasachnata-diga-v-sozopol-nalagat-6000-lv-neustoyka.html", "text": "Министърът на туризма Николена Ангелкова ще разпореди да бъде съборена пясъчната дига в Созопол, както и да се възстанови брегът от плажа на морето.За това увери туристическият министър пред \"Нова телевизия\"  от плажа в Созопол.Припомняме, вчера от Министерството на туризма съобщиха, че проверяват Централния плаж в старата част на Созопол. Експерти от министерството на туризма проверят извършваните дейности за изграждане на пясъчни диги на Централния плаж След това \"Басейнова дирекция\" разпореди да спре изземването на пясък от плажа в Созопол.Дирекцията нареди на концесионера на плажа в Созопол да прекрати дейностите по изземване на пясък от Черно море. В публичното пространство се появи информация, че там с техника се издига защитна дига, която да предпази плажната ивица.По думите на Ангелкова това, което са установили експертите от туристическото министерство е, че категорично има разминаване от уведомлението на концесионера.В резултат на проверката е установено, че има загребване на пясък и затова туристическият министър ще разпореди дигата да бъде съборена, както и да бъде възстановен брегът от плажа на морето.Ще бъде наложена наустойка в размер на 6 000 лева. В конкретния случай е важно всичко да се съобщава и да се обсъжда с хората, но за да работим в полза на българския туризъм трябва да бъдем заедно, подчерта туристическият министър.Хората от Созопол също не искат да има дига и са доволни, че тя ще бъде съборена и ще бъде наложена глоба. Не може никой да прави каквото поиска, без да се съгласува с общината, местните хора и тогава да направи уведомителния режим, категорични са те.Пред bTV туристическият министър Николина Ангелкова също увери, че пясъчната дига ще бъде съборена и ще бъде наложена глоба на концесионера.Според Ангелкова контролните органи стриктно спазват функциите си и са поддали сигнал навреме.", "date": "2019.11.23", "title": "Събарят пясъчната дига в Созопол, налагат 6000 лв. неустойка "}
{"url": "https://news.bg/politics/spas-garnevski-igrata-svarshi-i-pravilata-sa-drugi.html", "text": "Антикорупционната комисия и ресорната парламентарна комисия никога не са изпадали в летаргия и сън, а напротив - след приемането на Закона за противойдействие на корупцията и отнемане на незаконно придобито имущество през 2018 г. играта свърши и правилата са други.Много сериозно се свива обръчът около тези, които искат да злоупотребяват с власт.Това заяви пред БНТ депутатът от ГЕРБ Спас Гърневски по повод номинацията на Сотир Цацаров за нов председател на Антикорупционната комисия (КПКОНПИ).По думите му има цели три страници с аргументи за номинацията, зад които са застанали депутатите от ГЕРБ и други политически сили. Гърневски отличи Цацаров като един висококвалифициран юрист, завършил Право в Юридическия факултет на Софийския университет \"Свети Климент Охридски\". Общата оценка за целия курс на неговото образование е 5.98 и пълно 6 на държавните изпити. Цацаров има и 27 години стаж в съдебната система. \"Неговият висок опит в съдебната система като наказателен съдия и обвинител номер едно пряко кореспондира за номинацията му за нов председател на Антикорупционната комисия\", аргументира се Гърневски за номинацията на Цацаров за нов шеф на КПКОНПИ.Той изтъкна, че от ГЕРБ възприели изцяло предложението за номинацията на Сотир Цацаров за председател на Антикорупционната комисия и нещата се стягат не само отдолу нагоре, а и отгоре надолу.Благодарение на парламентарната антикорупционна комисия, КПКОНПИ, прокуратурата начело с Цацаров и Гешев до настоящия момент , заяви Гърневски.Той се надява да има осъдени и да се върне имущество. Това, което се върне като незаконно имущество, може да се направи предложение да бъде насочено в социалната сфера и за социално слабите. Според Гърневски нищо не може да бъде скрито-покрито и нито един скандал няма да бъде хвърлен в кошчето за боклук. По повод критиките на лидера на БСП Корнелия Нинова, че щом управляващите избират Сотир Цацаров за нов шеф на КПКОНПИ значи ще бъдат недосегаеми, Гърневски припомни, че Нинова е сред хората, които се търсят като незаконно забогатели чрез \"Техноимпекс\".Депутатът от ГЕРБ категорично заяви, че няма нито едно основание България да върви към предсрочни парламентарни избори. Програмата на правителството също се изпълнява невероятно точно и изпълнението на БВП ще бъде преизпълнен, каза допълни Гърневски. Припомняме, номинираните за поста председател на Антикорупционната комисия (КПКОНПИ) са двама.  за шеф на Антикорупционната комисия, а от .Новият председател трябва да приключи мандата на Пламен Георгиев, който в края на месец юли, заради скандала с недекларираната тераса на жилището му.На 21 ноември лидерът на БСП Корнелия Преди това социалистът Драгомир На 20 ноември  за председател на Антикорупционната комисия. ", "date": "2019.11.23", "title": "Спас Гърневски: Играта свърши и правилата са други"}
{"url": "https://news.bg/politics/patriotite-nosyat-otgovornost-za-izdiganeto-na-valeri-simeonov-ubeden-garnevski.html", "text": "\"Политическата сила, избрала Валери Симеонов за заместник-председател на Народното събрание преценява и носи политическата отговорност за това предложение\".Така депутатът от ГЕРБ Спас Гърневски отговори на въпрос на водещия от БНТ защо точно бившият вицепремиер бе избран за заместник-председател на законодателния орган.Политическата сила, която предложи Валери Симеонов, много добре знае всички обстоятелства около бившия вицепремиер и лидер на една от партиите в Народното събрание, обясни Гърневски. Според него .По думите му в парламентарната практика  сама лансира свой представител и кандидат за заместник-председател на парламента.Припомняме, на 20 ноември, лидерът на НФСБ Валери Симеонов беше избран за зам.-председател на Народното събрание. Той зае , който вече не е част от \"Обединени патриоти\". Причината е, че  и поискаха заличаването й.Още тогава това изборът на Симеонов . На брифинг лидерът на движението Мустафа Карадайъ определи този избор като обида към парламентаризма. По думите му, това било поредното падение на Народното събрание.От ГЕРБ заявиха, че са На следващия ден депутатите от заради назначението на  отново излязоха на протест.Той  от вицепремиерския пост точно преди година, след продължителни протести на майките, които настояваха за реформа, която да е в помощ на децата и на хората с увреждания, защото ги нарече: \" жени\".Думите на Валери Симеонов били: \"Този закон беше започнат като опит да се угоди на една група кресливи жени, които спекулираха с децата си, манипулираха обществото, изкарвайки на пек и на дъжд тези уж болни деца, без грам майчинско чувство, грижа за тях\". Изказването е направено след заседание на Тристранката, на 16 октомври, вторник, по повод Закона за хората с увреждания.Първоначално Валери Симеонов отказваше да подаде оставка заради думите си, въпреки че , но под  и останалите в управлението. Оставката му тогава поискаха , от , както и \". Дори и коалиционният партньор на Симеонов -  на лидера на НФСБ от управлението.  в Обединени патриоти - военния министър Красимир Каракачанов.Вицепремиерът от квотата на патриотите  коалиционния си партньор.", "date": "2019.11.23", "title": "Патриотите носят отговорност за издигането на Валери Симеонов, убеден Гърневски"}
{"url": "https://news.bg/int-politics/bez-obshta-deklaratsiya-priklyuchi-sreshtata-na-vanshnite-ministri-ot-g-20-v-yaponiya.html", "text": "В японския град Нагоя завърши срещата на външните министри от Г-20, по време на която имаше три отделни сесии, съобщи ТАСС.Външните министри обсъдиха ситуацията в световната търговия, изпълнението на целите за устойчиво развитие, а също и развитието на държавите в Африка. Сред другите теми в дневния ред бяха реформата на Световната търговска организация (СТО) и данъчната политика на цифровите компании. Министрите не приеха окончателно изявление след срещата си. Външният министър на Япония Тосимицу Мотеги по време на първата сесия отбеляза важната роля на Всеобхватното регионално икономическо партньорство, подписването на споразумение за което е предвидено предварително за следващата година.\"Това е важна структура за световната икономика, тъй като в обширен регион, включително Китай и Индия, ще бъде създадена икономическа зона с правила за свободна търговия\", каза министърът. По думите на Тошимицу Мотеги външните министри от Г-20 се съгласиха за необходимостта от реформа в СТО.\"Споделихме мнението за необходимостта от реформа в СТО. Освен това страните от Г-20 трябва да заемат водеща роля в провеждането на тази реформа\", каза той. Според Мотеги СТО е ключова структура за осигуряване на функционирането на световната търговия.Министърът посочи и необходимостта от разработване на данъчна система за големите цифрови компании. В Нагоя, освен министрите на Г-20, бяха поканени и техните колеги от Виетнам, Египет, Испания, Холандия, Нова Зеландия, Сенегал, Сингапур, Тайланд и Чили, които също участваха в работата на асоциацията.Преди финала на срещата имаше церемония по предаване на председателството на Г-20 от Япония в Саудитска Арабия. Следващата среща на върха на Г-20 ще се проведе в Рияд следващия ноември. ", "date": "2019.11.23", "title": "Без обща декларация приключи срещата на външните министри от Г-20 в Япония"}
{"url": "https://news.bg/int-politics/nad-1000-bezhantsi-se-varnaha-v-siriya-za-denonoshtie.html", "text": "Над 1000 сирийски бежанци се върнаха в Сирия за изминалото денонощие от различни държави.Това се казва в информационния бюлетин на руския център по помирение на враждуващите страни и контрол върху движението на бежанците, съобщи РИА Новости. \"За изминалото денонощие в Сирийската арабска република от територията на различни държави се върнаха 1002 бежанци, в това число от Ливан през пропускателните пунктове \"Джейдет-Ябус\", \"Тел-Калах\" - 212 души (64 жени, 102 деца), от Йордания през пропускателния пункт \"Насиб\" - 790 души (237 жени, 403 деца)\", се казва в съобщението.От местата по постоянно пребиваване в страната за ден се върнаха двама. По данни на центъра, инженерни подразделения на въоръжените сили на Сирия за ден са разминирали 1,8 хта територия. Освен това специалистите са унищожили 27 взривоопасни предмета.В Сирия от 2011 г. има военен конфликт. Като гаранти за примирие се включиха Русия, Иран, Турция, обяснява руската агенция. В Сирия бе създаден конституционен комитет, в който влезе и опозицията. Първото заседание на комитете бе на 30 октомври в Женева. Припомняме също, Турция предприе  в Североизточна Сирия миналия месец, за да прогони \"Отрядите за народна защита\" на сирийските кюрди от границата си и да създаде \"зона за сигурност\", където тя цели да настани до 2 млн. сирийски бежанци.След като завзе 120-километрова територия по границата,  споразумения със САЩ и Русия, за да задържи \"Отрядите за народна защита\" извън този район. Малко по-късно стана ясно, че при взрив на кола-бомба в Северна Сирия са загинали 10 души и 25 са ранени. ", "date": "2019.11.23", "title": "Над 1000 бежанци се върнаха в Сирия за денонощие"}
{"url": "https://news.bg/economics/ako-vlyazat-v-tolsistemata-avtobusnite-prevozi-mozhe-da-poskapnat.html", "text": "Автобусите да останат извън толсистемата. За това призова пред Нова телевизия Магдалина Милтенова от Конфедерацията на автобусните превозвачи.Автобусните превозвачи готвят протест. Една от причините е, че е възможно заради предстоящото въвеждане на толтаксите и за тях, да поскъпнат цените на превозите.Вече има призиви за стачни действия на 12 декември и спиране на автобусни линии на 13 януари 2020 г.. Според разчетите, автобусите над 12 тона трябва да плащат между 5 и 9 стотинки на километър, а тези, които са под това тегло - между 4 и 8 стотинки. \"В момента заплащаме между 1 и 1,5 стотинки за километър пробег. Предлаганото увеличение е в тежест и за бранша, и за потребителите на услугата. Ние няма как да предоговаряме условията по договорите и обществените поръчки, така че . Това няма да бъде прецедент, това е европейска практика\", обясни Магдалина Милтенова.По думите й . \"Това е поредният проблем, който ще добавим към действията ни. , борба с , субсидиите за малките населени места. 10 месеца по-късно нито един от тези проблеми не е решен\", каза тя. Автобусните превозвачи имат и проблем с автогаровото обслужване, каза Милтенова. Тя предупреди, че . За последните години от 3000 компании, около 1500 са фалирали.\"Протестът е неотложен. Ние така или иначе ще спрем. Дали ще спрем на 13 януари, за да осигурим превоз на гражданите, или няколко месеца след това, защото ще сме фалирали. Резултатът ще е един и същи. \", коментира представителката на Конфедерацията на автобусните превозвачи. Според разчетите на правителството услугите ще поскъпнат със 7%.Според проф. Олег Асенов, член на УС на АПИ няма категорично становище, че тол системата ще обхване . \"Притесненията на автобусните превозвачи са важни за нас. В момента сме в режим на обществени консултации\", обясни проф. Асенов.Той очаква, че по време на консултациите ще се намери решение, което да осигури реформа. ", "date": "2019.11.23", "title": "Ако влязат в толсистемата, автобусните превози може да поскъпнат"}
{"url": "https://news.bg/world/10-zaginali-i-25-raneni-pri-vzriv-na-kola-v-severna-siriya.html", "text": "10 души загинаха, а 25 са ранени при взрив на автомобил в района на град Тел-Абяд в Северна Сирия, съобщи РИА Новости, позовавайки се на източник, близък до опозиционната \"Свободна сирийска армия\" (ССА), съобщи РИА Новости.Възможно е броят на жертвите да се увеличи. Войната в Сирия продължава от 2011 г. Конфликтът е усложнен заради това, че на територията на Сирийската арабска република има чуждестранни бойци и терористични групировки.По-рано радио Спутник съобщи, че двама са загинали заради авиоудари от Израел в Сирия.Междувременно от информационния бюлетин на руския център по помирение на враждуващите страни и контрол върху движението на бежанците се твърди, че  в страната само за денонощие. ", "date": "2019.11.23", "title": "10 загинали и 25 ранени при взрив на кола в Северна Сирия"}
{"url": "https://news.bg/crime/obraha-magazin-za-bizhuta-v-sofiya.html", "text": "Обраха магазин за бижута в София. Откраднати са скъпоценности за над 15 хиляди лева, съобщи БНР.Магазинът за бижута се намира на столичния бул. \"Александър Стамболийски\". Продавачката е обяснила на полицаите, че са влезли няколко души. Двама от тях я заговорили и я помолили да им покаже няколко от изложените скъпоценности. През това време техни съучастници успели да откраднат различни бижута на стойност над 15 хиляди лева.Полицията е започнала досъдебно производство по случая. Издирват се извършителите. ", "date": "2019.11.23", "title": "Обраха магазин за бижута в София"}
{"url": "https://news.bg/politics/borisov-i-tramp-razgovaryat-za-sigurnostta-i-diversifikatsiyata.html", "text": "Премиерът Бойко Борисов и американският президент Доналд Тръмп ще разговарят за международната сигурност на 25 ноември във Вашингтон. Това е една от темите на разговора, съобщиха от правителствената пресслужба.Борисов ще бъде на официално посещение в Съединените американски щати. По време на разговора им в Белия дом, . Акцент ще бъде поставен върху начините за засилване на общите за двете страни интереси в областта на сигурността в контекста на северноатлантическото партньорство, върху .По време на визитата си в САЩ премиерът Бойко Борисов ще участва в церемония по поднасяне на венец на Мемориала на незнайния воин в Националния гробищен парк \"Арлингтън\".В програмата на визитата във Вашингтон е планирана среща между  и с вицепрезидента на Националния демократически институт Шари Браян. Премиерът .В ръководената от министър-председателя Бойко Борисов официална делегация във Вашингтон ще участват вицепремиерът Томислав Дончев, вицепремиерът и министър на отбраната Красимир Каракачанов, министърът на финансите Владислав Горанов и министърът на икономиката Емил Караниколов.", "date": "2019.11.23", "title": "Борисов и Тръмп разговарят за сигурността и диверсификацията"}
{"url": "https://news.bg/comments/za-da-podritvame-ednata-glava.html", "text": "От седмица българското общество е втренчено в няколко глави и колкото и зловеща да е синекдохата в случая, тя отразява именно отношение към цялото - българското общество почти подритва няколко лекарски глави. Така може да се опише цялостното развитие, което придоби изключително трагичния случай със смъртта на 3-годишния Александър, преминал за няколко часа през три болници и починал в последната - \"Пирогов\". И за да бъдем коректни и да не го отнася само \"Пирогов\", ще кажем и кои са другите две болници - педиатрията \"Иван Митев\" и болница \"Лозенец\", по-известна като Правителствена.Директорите на тези три болници бяха отстранени от длъжност временно, докато тече разследването. По един или друг начин отстранена бе и лекарката от софийската педиатрия, която най-дълго и обстойно се е занимавала с детето. Нарочно няма да посоча нейното име - тя е лекар, дългогодишен, уважаван и най-вече лекар, спасил не един или два човешки живота. Не само човешки - още по-важното - живота на деца. Имената на директорите на болниците не са толкова важни по темата със спасяването на животите - те са преди всичко директори, административни длъжностни лица, които като такива се занимават повече с подписване на документи, плащане на сметки и подобаващи директорски занимания - със сигурност важни и отговорни, но, ще ме прощават, с по-малка стойност от работата на един лекар. И въпреки това и до днес остава загадка с какво точно тяхното отстраняване ще помогне на проверката на работата на лекарите, на разследването за смъртта на Александър, а и най-вече - на опашката от чакащи за помощ в болниците и в момента деца, майки и бащи, баби и дядовци.Удивена съм от настървението, с което новината за едно отишло си без време дете може да бъде подхваната, дъвкана и да продължи да се дъвче. От медиите, от социалните мрежи, от институциите - не чак толкова, но да стигне и чак до правителственото заседание и коментар на самия премиер. И то след като други лекари, уважавани педиатри, вече казаха неведнъж - \"да, не сме всесилни..., за съжаление има и такива случаи... има и такива болести, които не могат да бъдат излекувани или няма време да бъдат излекувани\". И, да, хеморагичната пневмония е от тези случаи, в които изходът не е ясен и много често завършва фатално и бързо, твърде бързо. Казаха го май почти всички доктори, които сме свикнали да се изявяват по повод деца. Казаха го педиатрите, тези същите педиатри, като отстранената докторка, при които ще заведем децата си утре. И ще очакваме да спасят и нашите деца.По никакъв начин не искам да се създавам впечатление, че омаловажавам трагичния случай. Всяка една смърт е трагична, всяка една детска смърт е ужасяващо трагична, тя те оставя безмълвен, безответен, без \"крака\", на които да стъпиш на тези земя, без очи, с които да разбереш този свят. Няма обяснение, няма приемане, няма преодоляване. Съболезнователни и съчувствени думи спрямо родителите на 3-годишното момченце са излишни. Няма такива думи, които биха направили болката им по-малка, и всяка една дума би увиснала безпомощно в бездната на страданието.Подмятането на случая обаче и от медии, и от институции, коментирането от политически и неотговорни лица, присъствието на темата дори във формат на диспут не само експлоатира болката на родителите, но и по никакъв начин не предпазва нас и нашите деца от възможността да попаднем в подобна ситуация. Демонизирането на един лекар, на един или двама, трима директори на болници, (които все пак отбележете също са лекари), демонизирането на едно цяло съсловие само още повече отваря раните на българското здравеопазване.А от десет и повече години си говорим за липсата на педиатри в България. Ще станат ли повече, след като всеки един педиатър може да бъде посочен с пръст във всеки един момент и главата му да падне на улицата.В случая главите на тримата директори паднаха показно на жълтите павета пред Министерски съвет. Да - те са само временно отстранени и ще се върнат най-вероятно на работа. Но аз питам - с какво самочувствие и с каква горчилка, с какво отношение към работата си, към поста си, към нас, пациентите, ще стане това?И развитието на сюжетните линии не е да не ни е познат - това се случва непрекъснато и от години. Само от последните месеци има два подобни случая: Помните ли кого обвини първо за смъртта на внучката си бабата в село Сотиря? Първите й реплики бяха за това, че лекарят от Бърза помощ, дошъл да спасява изнасиленото и пребитото до смърт дете, не си е свършил работата като хората. Помните ли кого обвиниха почернените баба и дядо за смъртта на отровеното с фосфин 9-годишно момче в Кардам - също лекарите, дошли с линейката от съседния град.Не може да се отрича, че лекарски грешки има, не може да се отрича, че има и лоши лекари, корумпирани лекари, груби медицински сестри, мърляви санитарки. Но вината е лична, вината винаги е лична. И трябва да има институции, които да установят, отсъдят и да накажат съответно и за съответната вина. И същите тези институции да следят превантивно за грешки. Да видяхте в последната седмица фигура от тази така обвита в чиновническа мъгла агенция Медицински одит?Автоматичното обвиняване, търсенето на изкупителна жертва в първия попаднал пред погледа или на мушката е много примитивна реакция, която всъщност противопоставя един на друг тези, които би трябвало да са от едната страна на (няма да спестя думата) барикадата - защото лекарите и пациентите се намират от едната страна, а от другата се намира... системата.Лекуването и излекуването се базират на доверието. Мисля, че то е напълно изчерпано вече или поне в момента изтичат и последните му капки. Защото лекарите знаят, че те ще бъдат първите посочени с пръст и автоматично ще се превърнат в изкупителните жертви, дори и заради простото съществуване на болести, които не се лекуват. Кой човек би избрал такава професия с такъв предизвестен път, подобен на пътя към Голгота?А от противопоставянето между лекари и пациенти печели само и единствено системата, която според оценките на мнозина е толкова прогнила и проядена, че вече дори и няма шанс само да се реформира. Тази система може само да заразява и го прави много успешно. Така за известно време лекарите и директорите от този сюжет ще бъдат отстранени, агенции и прокуратура ще проверяват, има вероятност някой да бъде обвинен, във всеки случай това няма да е чиновникът, изписал правило, че дете не може да бъде прието без не знам кой си номер клинична пътека, или другият чиновник, който е ограничил леглата в болницата до определен брой и за да бъде приет Александър, трябва да бъдат свалени системите на друго дете и то да бъде изписано. В най-бързия случай решение по казуса ще има след месец, обичайно - след три месеца. До тогава може и друг пациент да бъде изпуснат, други роднини ще са гневни, друг лекар ще бъде обвинен и ще сме се прехвърлили на търкалянето на следващата глава. В това време същата система на здравеопазване в България ще продължи да си съществува и в нея да се наливат още и още пари, с които премиерът да се хвали.Развитието на реакцията по повод трагичната смърт на 3-годишното дете удивително съвпада с една друга реакция, парадоксално контрастна и парадоксално еднаква едновременно. Майките от Системата ни убива и от Системата ни убива всички* протестират отново с искане за оставката на Валери Симеонов, обидени този път от това, че той е станал заместник-председател на Народното събрание от квотата на Обединените патриоти. И макар че се заявява, че се искат оставките и на депутатите, гласували по една проста и рутинна процедура, реално майките облякоха отново черните си тениски само заради фигурата на Валери Симеонов. И защото отново искат да видят и неговата глава да се търкаля по жълтите павета. Точно като главите на директорите на трите болници. Защо? Какъв е смисълът на това? До какво ще доведе това, питам за реални резултати, за практически решения? Оставката на Валери Симеонов ще промени ли политическата ситуация в страната, ще доведе ли до по-добро законотворчество, ще направи ли страната ни по-добро място за живеене? Не, това няма да се случи и всичките депутати, гласували за Симеонов, да си подадат оставките.Във всеки случай това няма да се случи по този начин - с подритване на глави. С подритване на глави няма да се подобри и здравеопазването за нашите деца. Това се нарича вендета и, за съжаление, е много примитивно, отпреди \"кмета, попа и даскала\".Възмездието е компенсация за извършено зло, синонимни дума са: разплата, отплата, наказание, отмъщение, мъст. Все думи, чийто смисъл бяга далеч от темелите на тази цивилизация, в която си мислим, че живеем, и която е основана на принципи като свобода, равенство пред закона и справедливост.И след като възмездието като норма беше изречено на най-високо ниво, официално от премиера Бойко Борисов, защо и обществото ни да не подритва едни глави. И не, изобщо не става дума за Валери Симеонов, за този текст оставката му няма никаква тежест и значение.Става въпрос за \"главите на нашите лекари\", от които всеки един от нас ще има нужда в даден момент. А ще имаме нужда не само от главите им, а и от техните сърца. Защото без сърце хора не се лекуват. ", "date": "2019.11.23", "title": "За да подритваме едната глава"}
{"url": "https://news.bg/int-politics/sloveniya-zadarzhaha-natsionalisti-gonili-bezhantsi.html", "text": "Словенската полиция задържа в събота група националисти, участващи в \"патрулирането\" на границата на републиката с Хърватия в търсене на нелегални мигранти. Сред 41 задържани имаше седем души с предмети, подобни на оръжия, съобщи Словенска телеграфна агенция (CTA).Операцията е извършена в околностите на село Планина в Подбочи в Югоизточна Словения. Съобщава се, че словенските служители на реда проверяват документи от десни активисти и изземат от тях предмети, \"подобни на военно оръжие\". Тези материали бяха изпратени за разглеждане, предназначени да установят целта им, в зависимост от резултата му, ще бъде взето решение за образуване на наказателно производство. Освен това самите радикали твърдят, че са разполагали само с макет на оръжия.Изданието съобщава също, че задържаните са привърженици на бившия кандидат за президент на Словения Андрей Шишко, известен с националистическите си възгледи. Той спечели слава в републиката благодарение на \"доброволното сдружение за самозащита\", което създаде през септември 2018 г. под името \"Гвардията на Щирия\".След като публикува видеоклипове, в които десетки въоръжени млади мъже в камуфлажни униформи и маски маршируват в гората, Шишко бе задържан от полицията и получи шест месеца затвор за опит за организиране на държавен преврат. След освобождаването си политикът обяви намерението си да продължи дейността си, като се бори срещу нелегалната миграция в рамките на националното законодателство.", "date": "2019.11.23", "title": "Словения задържаха националисти, гонили бежанци"}
{"url": "https://news.bg/regions/koli-zakasaha-po-patya-za-vrah-snezhanka.html", "text": "Първият сняг донесе и първите проблеми на шофьорите, които опитаха да покорят най-високата точка в Пампорово - връх Снежанка. Някои от тях закъсаха по пътя, съобщи \"Нова телевизия\".Снежната покривка в района стигна до 20 см. Цяла нощ снегопочистващата техника обработваше районите на Пазарджик и Смолян. Пътищата са проходими при зимни условия, но на места са мокри и хлъзгави.Натрупалата снежна покривка се оказа предизвикателство за хората, които трябваше да стигнат до работните си места в събота.\"Пътищата не бих казал, че са опесъчени добре, но за снега, който падна, не мисля, че е кой знае какъв проблем\", заяви Христо Арнаудов, служител в Пампорово.От снегопочистващата фирма в Смолян смятат, че са се справили с първия сняг.\"При първия сняг техниката излезе навреме и всичко беше овладяно подобаващо\", смята Калоян Пеев, управител на снегопочистващата фирма в Смолянско.Най-щастливи от снежната приказка са туристите. До дни започва и обработването на ски пистите за откриването на зимния сезон в Пампорово.През новата седмица снеговалежи не се очакват. Вятърът също ще отслабне.", "date": "2019.11.23", "title": "Коли закъсаха по пътя за връх Снежанка"}
{"url": "https://news.bg/culture/trima-balgari-v-nadprevarata-za-nagradite-oskar.html", "text": "Теодор Ушев, Петя Златева и Милко Лазаров са тримата българи в дългия списък с претенденти за наградите \"Оскар\" на Филмовата академия в САЩ, съобщи БНТ.\"Физика на тъгата\" на Теодор Ушев по мотиви от романа на Георги Господинов е сред 90-те късометражни анимации, които се борят за \"Оскар\". Филмът е продуциран на Канадския филмов борд.От всичките 90 в анкета с участието на най-изявените директори на фестивали и кинокритици \"Физика на тъгата\" попадна сред трите заглавия, които събраха най-много гласове и са с най-големи шансове.Носталгията и неслучилите се мечти на едно поколение са основната тема на филма. Премиерата на анимацията беше на фестивала в Торонто, а миналата седмица той пожъна успех и пред българската публика.В същата категория се състезава и анимацията \"Задачи за деня\" на Петя Златева. Анимацията е определена като красиво и тъжно пресъздаване на самотата в привидно нормалния ден. Режисьорката е част от \"Компот колектив\", които събира едни от най-талантливите и изявени по света български аниматори.\"Ага\" на режисьора Милко Лазаров е българското предложение в категорията, която вместо чуждоезичен, вече ще се казва международен игрален филм. В нея тази година се състезават 93 страни, което е рекорд.Метафората за последното семейство и нарушената хармония превръщат в универсална история филма, който беше представен в конкурсната програма на \"Берлинале\". Заглавието спечели близо 40 награди на фестивали по целия свят. \"Ага\" е корподукция на БНТ.", "date": "2019.11.23", "title": "Трима българи в надпреварата за наградите \"Оскар\""}
{"url": "https://news.bg/int-politics/konservatorite-se-otkasvat-pred-leybaristite.html", "text": "Откъсването на управляващата британска консервативна партия от опозиционната Лейбъристка партия три седмици преди предсрочните парламентарни избори, насрочени за 12 декември. Това се доказва от резултатите от проучване на общественото мнение, публикувано в събота от Opinium, поръчано от \"Гардиън\".Намерението да се гласува за консерватори са заявили 47% от анкетираните, за лейбъристите - 28%. Подкрепата за либерал - демократите падна до 12%, а партията Brexit падна на 3%. За сравнение, проучване, публикувано преди седмица, показа, че  с 16 процентни пункта.След като лидерът на партията Brexit Найджъл Фарадж заяви, че представителите на неговата политическа сила на изборите през декември няма да се противопоставят на кандидати от Консервативната партия, спечелили в 317 избирателни района на изборите през 2017 г., методиката за провеждане на анкетата беше променена. По този начин, представители на партията Brexit бяха изключени от анкетата в онези области, в които те не биха се кандидатирали.С помощта на изборите премиерът на Обединеното кралство Борис Джонсън възнамерява да прекъсне задънената улица в процеса на договаряне на сделка за Брекзит. Обединеното кралство трябваше да напусне ЕС на 29 март 2019 г., но членове на Камарата на общините три пъти отхвърлиха проектоспоразумението за Брекзит, постигнато от Брюксел и правителството, водено от премиера Тереза ​​Мей. В резултат на това ЕС се съгласи да отложи Брекзит първо за април или май, а след това за 31 октомври, а Мей е принуден да подаде оставка. Джонсън, който я замени, настоя страната да напусне ЕС на 31 октомври със или без сделка, но поради закон, приет от парламента, на 19 октомври беше принуден да изпрати искане до Европейския съвет за ново спиране на Брекзит - до 31 януари 2020 г. ЕС го предостави на Лондон.", "date": "2019.11.23", "title": "Консерваторите се откъсват пред лейбъристите"}
{"url": "https://news.bg/int-politics/protest-sreshtu-natsisti-v-germaniya.html", "text": "Над 5000 души в германския град Хановер излязоха на демонстрация срещу проява на крайнодясна партия, предаде Асошиейтед прес.Губернаторът на провинция Долна Саксония Щефан Вайл призова жителите да излязат на демонстрация срещу протеста на Националдемократическата партия, който бе организиран с цел да бъдат сплашени журналистите, изготвяли критични материали срещу нея.Полицията на Хановер се опита да забрани демонстрацията на националистическата партия, но съд постанови късно снощи, че крайнодесните имат право да я проведат.Само около сто души се събраха на организираната от Националдемократическата партия проява, докато в контрадемонстрация в центъра на Хановер взеха участие над 5000 души, сред които и губернаторът Вайл.", "date": "2019.11.23", "title": "Протест срещу нацисти в Германия"}
