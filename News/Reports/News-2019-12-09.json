{"url": "https://news.bg/politics/ezikat-e-nay-silnoto-orazhie-na-diplomata-kategorichen-rumen-radev.html", "text": "Езикът е най-силното \"оръжие\" на дипломата, който отваря вратите към историята, културата, хората и дава възможност за истинско опознаване на дадена държава. Това заяви президентът Румен Радев пред дипломатите, говорещи български език.Днес се проведе работна среща с дипломатическите представители, членове на клуба на посланиците, съобщиха от администрацията на президента.Срещата се проведе в посолството на Република Полша в България, по чиято инициатива се сформира клубът на дипломатическите представители, които говорят български език. На срещата бяха шестнадесет посланици, акредитирани у нас, които поставиха редица въпроси за демографската криза в България, перспективите за икономическо развитие и подходите към образованието.Бяха обсъдени и теми от дневния ред на Европейския съюз, подкрепата на страната ни за европейската перспектива на Западните Балкани, въпроси в областта на сигурността и други. В годината, в която страната ни отбелязва да развиват отношения на още по-дълбоко приятелство и партньорство с България, увериха от администрацията на българския държавен глава.", "date": "2019.12.09", "title": "Езикът е най-силното \"оръжие\" на дипломата, категоричен Румен Радев"}
{"url": "https://news.bg/world/ne-vyarvayte-na-boris-dzhonsan-zovat-polititsi-na-ostrova.html", "text": "Лейбъристът Джон Макдонъл на няколко пъти атакува премиера Борис Джонсън и предупреди британските граждани, че не може да се вярва на министър-председателя на Обединеното кралство, пише \"Гардиън\".Финансовият министър в сянка заяви, че лидерът на Демократичната юнионистка партия Арлийн Фостър е права, когато постави под въпрос дали премиерът държи на думата си.Джон Макдонъл изложи плана на лейбъристите през първите 100 дни, ако спечелят парламентарните избори на 12 декември. Сред обещанията е прекратяване на строгите мерки за икономики от 5 февруари 2020 г.През последните три дни от предизборната кампания се очаква лейбъристите да засилят критиката си към Джонсън, че не може да му се вярва в опит да се намали разликата от 14% с консерваторите.Макдонъл отбеляза, че е съгласен с констатацията на Фостър, която днес сутринта каза, че не може да се довери на премиера, след като наруши обещанието си за Северна Ирландия в сделката за Брекзит.Това е човек, на когото не може да се вярва, убеден е лейбъристът.\"Съгласен съм с Арлийн Фостър, няма да чуете тези думи много често, не можете да му се доверите\", отбеляза Макдонълд.Джон Макдонъл разкри трите основни приоритета на финансовото министерство, ако лейбъристите спечелят изборите: прекратяване на строгите мерки за икономии, инвестиране в общините като част от зелена индустриална революция на партията и национализиране на ключови сектори с демократично управление.По думите му лейбъристите трябва да отговорят на два проблема - климатичната криза и унищожението, предизвикано от 10 г. на строги икономии.", "date": "2019.12.09", "title": "Не вярвайте на Борис Джонсън, зоват политици на Острова"}
{"url": "https://news.bg/int-politics/irak-privika-chetirima-zapadni-poslanitsi-za-namesa-vav-vatreshni-raboti.html", "text": "Министерството на външните работи на Ирак привика четирима западни посланици заради изявленията им, осъждащи нападение през уикенда в Багдад, при което загинаха 20 антиправителствени демонстранти и четирима полицаи, съобщава \"Ал Арабия\".Посланиците на Германия, Великобритания и Франция се срещнаха с премиера Адел Абдел Махди в неделя, който му каза, че \"никоя въоръжена група не може да действа извън контрола на държавата\".Канадският посланик също коментира, че държавата не трябва да позволява на определени въоръжени групи да се скитат необезпокоявани.Министерството заяви, че и четиримата са призовани за тяхната \"неприемлива намеса във вътрешните работи на Ирак\".Посолството на САЩ в Багдад издаде предупреждение в понеделник, като повтори своите препоръки за пътуване от май 2019 г. за американски граждани, да се откажат от пътуването до Ирак и да избягват районите с протести.По-рано, посланикът на ЕС в Ирак Мартин Хът заяви, че е \"възмутен и силно натъжен при снощните убийства на множество протестиращи и сили за сигурност от престъпни елементи\".Френското посолство в Ирак осъди атаките, насочени срещу антиправителствените демонстранти, и призова нападателите да бъдат изправени пред съда.Британският посланик в Ирак Стивън Хики коментира, че осъжда нападението \"срещу мирните протестиращи и изказвам искрените си съболезнования на семействата на жертвите и най-добрите си пожелания за възстановяване на ранените. Призовавам правителството да направи повече за защитата на демонстрантите и да предприеме спешни мерки, за да привлече извършителите към отговорност.\"В поредица от туитове посолството на САЩ в Багдад осъди нападението и призова иракското правителство да защити демонстрантите.", "date": "2019.12.09", "title": "Ирак привика четирима западни посланици за намеса във вътрешни работи"}
{"url": "https://news.bg/politics/sigurnostta-ni-e-garantirana-samo-v-nato-zayavi-borisov-na-borda-na-hari-truman.html", "text": "Националната сигурност и отбрана на България са гарантирани само в рамките на колективната отбрана на НАТО. Това заяви премиерът Бойко Борисов на борда на американския самолетоносач \"Хари С. Труман\". Той и българска делегация участват в опознавателна обиколка в рамките на НАТО, съобщиха от министерството на отбраната.На самолетоносача на ВМС на САЩ бяха вицепремиерът и министър на отбраната Красимир Каракачанов, началникът на отбраната генерал Андрей Боцев, командирът на ВМС контраадмирал Кирил Михайлов и командирът на ВВС генерал-майор Цанко Стойков.Премиерът заяви, че оценява високо приноса на военните ни за запазване значимостта на трансатлантическата връзка и успешното изпълнение на мисиите на Алианса.Борисов изтъкна, че участието на България в мисии и операции на НАТО са основен приоритет на страната ни и възнамеряваме да запазим ангажимента и приноса си към тях.\"\", категоричен бе премиерът Борисов.Той акцентира и върху отличното , което е от огромно значение на фона на предизвикателствата пред международната среда.\"Заедно сме по-силни във всички области - ние сме съюзници в НАТО,  и много повече. По вода и по суша, ние сме силни заедно,\" заяви американският посланик в България Херо Мустафа.На борда на самолетоносача \"Хари С. Труман\" освен българската делегация имаше и делегация от Северна Македония и представители на посолствата на САЩ в София и Скопие.Делегацията на Република Северна Македония включваше премиера Зоран Заев, председателя на парламента , вицепремиера и министър на отбраната Радмила Шекеринска и началника на отбраната генерал-лейтенант Васко Гюрчиновски.Адмиралът от ВМС на САЩ Джеймс Гордън Фогго III, командир на Военноморските сили на Съединените щати в Европа и Африка и командир на Съюзническото командване на силите в Неапол, приветства гостите на борда на самолетоносача \"Хари С. Труман\".Самолетоносачът \"Хари С. Труман\" е осмият от клас \"Нимиц\" на ВМС на САЩ. Той е кръстен на 33-ия президент на Съединените щати Хари С. Труман. Сега американският самолетоносач \"Хари С. Труман\" е в зоната на отговорност на Шести американски флот. ", "date": "2019.12.09", "title": "Сигурността ни е гарантирана само в НАТО, заяви Борисов на борда на \"Хари Труман\""}
{"url": "https://news.bg/world/demokratite-obviniha-tramp-v-narushavane-na-kletvata-a-republikantsite-atakuvaha-impiychmanta.html", "text": "Председателят на комисия към Конгреса на САЩ, която води разследването за импийчмънт на президента Доналд Тръмп обвини държавния глава, че поставя личните си интереси пред тези на държавата и че е нарушил клетвата си, информира \"Ройтерс\".Камарата на представителите на САЩ започна да разглежда доказателствата срещу Тръмп.Председателят на Комисията по правни въпроси към долната камара Джералд Надлър заяви, че има доказателства за извършени престъпления от страна на американския лидер.\"Доказателствата показват, че Доналд Тръмп, президентът на Съединените американски щати, поставя себе си пред страната. Той е нарушил най-основните отговорности към народа. Той наруши клетвата си. Аз ще изпълня моята\", каза Надлър.Изслушването днес е ключова стъпка преди да бъде взето решение какви обвинения да бъдат повдигнати, известно като членове за импийчмънт, които вероятно контролираната от демократите долна камара ще гласува преди Коледа.В основата на казуса е дали Тръмп е злоупотребил с властта с натиска си върху Украйна да разследва бившия вицепрезидент Джо Байдън, който е фаворит на Демократическата партия за президент на САЩ на изборите 2020.Комисията по правни въпроси се очаква да гласува до края на седмицата дали да изпрати официални обвинения в пленарна зала, което ще доведе до неизбежен сблъсък с Белия дом и републиканците. До момента няма републиканец в Камарата на представителите, който да подкрепя импийчмънт на Тръмп.Преди изслушването републиканците поставиха черно-бели лозунги в залата на комисията, за да подчертаят, че демократите са на пристрастна мисия за отстраняване на президент, който не е направил нищо незаконно, за да бъде отстранен от власт.На един от лозунгите се цитира председателят на долната камара Нанси Пелоси, която казва: \"Не можем да приемем втори мандат на Доналд Тръмп\".\"Те отчаяно се опитват да организират гласуване за импийчмънт на този президент\", обяви републиканцът Дъг Колинс по време на изслушването.Гласуване в долната камара в полза импийчмънт на Тръмп ще доведе до процес в контролирания от републиканците Сенат, където ще са необходими 2/3 от гласовете на сенаторите, за да бъда отстранен американският лидер. Това е малко вероятно.Съветникът на Белия дом Келиан Конуей коментира, че Белият дом не участва в процедурата на комисията, защото би означавало сътрудничество в незаконен процес.\"Няма да свършим мръсната им работа\", каза тя пред журналисти преди да започне изслушването. \"Може би в Сената ще има справедлив процес\", на който Белият дом може да участва, добави тя.След седмици на разследване Комисията по правни въпроси се концентрира върху два члена, според които Тръмп е обвиняван в злоупотреба с власт и възпрепятстване на Конгреса.", "date": "2019.12.09", "title": "Демократите обвиниха Тръмп в нарушаване на клетвата, а републиканците атакуваха импийчмънта"}
{"url": "https://news.bg/int-politics/albaniya-i-kosovo-boykotirat-nobelovite-nagradi-zaradi-peter-handke.html", "text": "Албания заяви, че посланикът й в Швеция ще бойкотира церемонията по връчването на Нобеловите награди в знак на протест срещу лауреата на наградата за литература през 2019 г. Петер Хандке, който е критикуван за подкрепа на покойния бивш сръбски президент Слободан Милошевич, съобщава \"Ройтерс\".Изборът на австриеца Хандке бе критикуван, тъй като той изрази подкрепа и присъства на погребението на Милошевич, който почина в ареста в трибунал на ООН за военни престъпления през 2006 г.Представител на турското правителство в събота призова Шведската академия да промени решението за присъждане на наградата Хандке, а Косово заяви, че техният посланик няма да присъства на церемонията по награждаването във вторник.\"В съответствие с първоначалната ни реакция, ние също така инструктирахме посланика на Албания в Швеция да бойкотира церемонията за Нобелова награда за Хандке\", пише в \"Туитър\" действащият албански министър на външните работи.\"Не може да се оправдават жестокостите от войните след разпада на Югославия и не трябва да се възнаграждават. Това единствено ще засили състоянието на отричане, което трябва да бъде преодоляно и категорично осъдено\", допълва той.Говорител на албанското външно министерство потвърди, че това е официалната позиция на страната.В петък, Хандке отхвърли въпросите за неговата подкрепа за Милошевич на пресконференция в Стокхолм.", "date": "2019.12.09", "title": "Албания и Косово бойкотират Нобеловите награди заради Петер Хандке"}
{"url": "https://news.bg/world/holandiya-za-parvi-pat-namali-nivoto-na-teroristichna-zaplaha-ot-2013-g.html", "text": "Холандската агенция за борба с тероризма намали нивото на заплаха от терористична атака в страната за първи път от 2013 г., информира \"Ройтерс\".От агенцията поясниха, че са намалили нивото на заплаха с една степен до 3 по скалата от 1 до 5, което означава, че е \"възможна\" терористична атака. Преди това се разглеждаше като \"реална\".Ние все още виждаме джихадистки атаки на Запад. Но ситуацията не може да се сравни с периода 2015-2017 г., когато бяха извършвани десетки атаки в Европа на година, подчертаха от агенцията.Предупреждава се, че в Холандия все още действат джихадистки клетки, които представляват заплаха.Миналия месец двама мъже бяха", "date": "2019.12.09", "title": "Холандия за първи път намали нивото на терористична заплаха от 2013 г. "}
{"url": "https://news.bg/society/nad-4-chasa-publikata-se-proshtavashe-s-aktrisata-stoyanka-mutafova.html", "text": "Над 4 часа продължи поклонението пред актрисата Стоянка Мутафова във фоайето на Сатиричния театър \"Алеко Константинов\", пише \"24 часа\". Стотици българи се поклониха пред таланта, аристократизма и радостта, които пръскаше около себе си неподражаемата аристократка на българската комедия.Стояна Мутафова (рожденото й име - б.р.)е дъщеря на Константин Мутафов - драматург в Народния театър \"Иван Вазов\". Тя завършва класическа филология в Софийския университет \"Климент Охридски\", Държавна театрална школа към Народен театър \"Иван Вазов\" в София (1946 - 1947) и театралния отдел на Академията за изкуства в Прага, Чехословакия (1947 - 1949). От 1946 г. до 1949 г. работи в театър в Прага, а от 1949 до 1956 г. в Народния театър. Тя е сред основателите на Държавния сатиричен театър \"Алеко Константинов\", където работи от 1956 до 1991 г., след това в Драматичен театър \"Адриана Будевска\" в Бургас - от 1991 г.Мутафова е популярна с ролите си във филмови и телевизионни продукции като \"Големанов\", \"Вражалец\", \"Милионерът\", \"Новогодишна шега\", \"Топло\", \"Любимец 13\", \"Кит\" и др. Известни нейни сценични партньори са Георги Калоянчев, Георги Парцалев, Апостол Карамитев, Невена Коканова. На 94-годишна възраст през 2016 г., осъществява мащабно турне в театрални зали в САЩ, Канада, Германия, Нидерландия, Швейцария и Великобритания.На 2 февруари 2019 г. Стоянка Мутафова отбеляза своите 70 години на сцена и 97-ми рожден ден в зала 1 на НДК. ", "date": "2019.12.09", "title": "Над 4 часа публиката се прощаваше с актрисата Стоянка Мутафова"}
{"url": "https://news.bg/regions/montiraha-lampi-do-chetiri-peshehodni-pateki-v-yambol.html", "text": "Община Ямбол започна осветяването на повдигнатите пешеходни пътеки. Четири вече са осветени, но това е само първият етап от планираната работа, съобщават от общинската администрация. В Ямбол има 13 повдигнати пешеходни пътеки.Акцията започна от пешеходната пътека между кв. \"Граф Игнатиев\" и \"Аврен\". Другите три са съответно на ул. \"Дружба\" (в близост до стадиона), на бул. \"Вл. Заимов\" (до ДКЦ 1) и пред ПГХТТ.Допълнителното обезопасяване се прави след като са получени множество сигнали, че пешеходните пътеки са опасни и има предпоставки за произшествия. В тъмната част от денонощието на тези места шофьорите трудно виждат пешеходците.Въпреки редица произшествия на натоварени пешеходни пътеки, мерки досега не са вземани.", "date": "2019.12.09", "title": "Монтираха лампи до четири пешеходни пътеки в Ямбол"}
{"url": "https://news.bg/int-politics/rusiya-razdava-pasporti-na-125-000-zhiteli-v-separatistka-iztochna-ukrayna.html", "text": "Русия е издала паспорти на 125 000 жители на държаната от бунтовници източна Украйна, заяви министърът на вътрешните работи на Русия, задълбочавайки връзките на Москва със сепаратисткия регион, дори при започнали преговори с Киев, насочени към прекратяване на конфликта, съобщава \"Ройтерс\".През април, президентът Владимир Путин опрости процедурата за руски паспорти за жителите на проруската, държана от сепаратисти Украйна, което накара Киев да призове Запада за нови международни санкции срещу Москва.Повече от 160 000 жители са кандидатствали за руски паспорти, от които 125 000 са ги получили, заяви вътрешният министър Владимир Колоколцев, цитиран от ТАСС.Путин пристигна в Париж за преговори за конфликта в източна Украйна с лидерите на Украйна, Германия и Франция. Това е първият път от три години, в който лидерите се срещат за подобна среща на върха.Очаква се те да настояват за прекратяване на огъня в конфликт, продължил повече от пет години и взел живота над 13 000 души. Но перспективите за пробив остават мрачни, смятат дипломати.Киев обвинява Москва, че води неофициална война в източна Украйна, доставя войски и тежко въоръжение в района на Донбас. Русия отрича и определя конфликта като гражданска война.", "date": "2019.12.09", "title": "Русия раздава паспорти на 125 000 жители в сепаратистка източна Украйна"}
{"url": "https://news.bg/economics/oblekchen-vnos-na-rabotnitsi-ot-treti-strani-i-narusheniyata-se-dokladvat-na-vitsepremiera.html", "text": "Вицепремиерът по икономическата и демографската политика Марияна Николова и главният изпълнителен директор и член на Управителния съвет на КРИБ Евгений Иванов разговаряха в Министерския съвет за вноса на работници от трети страни, съобщиха от КРИБ.Като резултат от срещата е постигната договореност сигналите от работодателите да изпращат нарушения в тази област до вицепремиера Николова, която е и председател на Националния съвет за тристранно сътрудничество. Тя се ангажира лично . \"Обнадеждени сме от движението на въпроса за трудовата имиграция, особено след като ресорът беше поет от вицепремиера г-жа Николова\", коментира Евгений Иванов.\"Доволни сме от заявената готовност за предприемане от кабинета на мерки, които да облекчат режима за влизане на работници от трети страни\", каза Иванов. По думите му вече са внесени у нас близо 200 строителни работници от Индия, каза г-н Иванов.Основна тема на срещата бяха предложенията на КРИБ за рационализиране на законодателството и процедурите за разрешаване на пребиваване и работа в Република България на чужденци от трети държави.В Министерския съвет бяха депозирани исканията на КРИБ отделно и като продължение на проведената работна среща от 26 ноември 2019 г. в Министерски съвет. Тогава бяха представени писмени предложения от името на Асоциацията на организациите на българските работодатели /АОБР/ за промени в нормативната уредба за трудовата имиграция, като исканията на КРИБ касаят конкретни проблеми при осъществяване на внос на работна сила в отделните категории.", "date": "2019.12.09", "title": "Облекчен внос на работници от трети страни и нарушенията се докладват на вицепремиера"}
{"url": "https://news.bg/int-politics/s-nov-zakon-ungariya-nalaga-tsenzura-na-teatrite-si.html", "text": "Унгарското правителство представи планове в парламента за затягане на контрола над театрите, което предизвика протести на актьори и публика, които виждат заплаха срещу художествената свобода, съобщава \"Ройтерс\".Управляващата партия на премиера националист Виктор Орбан иска бързо да приеме законопроекта, тази седмица. Публична петиция, призоваваща депутатите да отхвърлят законопроекта, събра 47 700 подписа до понеделник следобед. Актьорите четяха петицията в няколко театри през почивните дни.Водещи актьори и режисьори в Унгария обясняват, че плановете припомнят комунистическата епоха, когато държавата контролира повечето аспекти на националния живот.Хиляди артисти, граждани и кметът на Будапеща се очаква да присъстват на протест срещу проектозакона, който според тях застрашава независимостта на театрите.Според законопроекта, публикуван на уебсайта на парламента, който правителството смекчава в сравнение с първоначална версия, излязла в петък, нов Национален културен съвет ще отговаря за \"единната стратегическа насока на различните сегменти на културата\".Законът твърди, че културните организации трябва \"активно да защитават интересите на благосъстоянието и развитието на нацията\". Унгарският министър по човешки ресурси, който ръководи културата, ще решава назначаването на театрални директори в институции, които се финансират съвместно от държавата и общините.Министърът и съответната община трябва да подпишат споразумение, определящо съвместната работа на театър, включително как да назначат директор, но това споразумение \"трябва да гарантира художествената свобода на театъра\", се казва в законопроекта.Откакто Орбан спечели властта през 2010 г., дясната партия Фидес пренаписа унгарската конституция, получи контрол над държавните медии, а бизнесмени, близки до премиера и партията, изградиха империи.След като спечели избори през 2018 г., трети поред, Орбан заяви, че е спечелил \"мандат за изграждане на нова ера\".Правителствен говорител коментира пред \"Ройтерс\" в петък, че скорошно дело за сексуален тормоз в театър в Будапеща създава необходимост от промени, тъй като в момента правителството няма право да уволни режисьор на театър.", "date": "2019.12.09", "title": "С нов закон Унгария налага цензура на театрите си"}
{"url": "https://news.bg/regions/bezplatni-buferni-parkingi-otvaryat-v-sofiya-na-10-dekemvri.html", "text": "Безплатни буферни паркинги във вторник отварят в София заради прогнозата на Националния институт по метеорология и хидрология за жълт код за мъгла през утрешния ден - 10 декември. Те са за всеки, който остави колата си и използва градския транспорт, съобщиха от Столична община.Продължават и извънредните проверки на източници на замърсяване през днешния ден с изключително мръсен въздух в столицата. \"Призоваваме гражданите, които имат възможност, да не използват личните си автомобили, а тези, които се отопляват на твърдо гориво - да преминат на алтернативно отопление\", информираха от общината.Столичната община продължава да следи актуалната обстановка и има готовност при регистрирани над 200 мгк/куб.м среднодневни превишения да въведе \"зелен билет\".Софиянци и гости на столицата могат да следят в реално време нивото на фини прахови частици и замърсяване на сайта https://air.sofia.bg. Там са и прогнозите за следващите дни, както и допълнителните мерките, които Столична община въвежда, в дните с по-високи нива на замърсяване.От началото на декември работи и специално мобилно приложение, което известява за предприетите мерки при повишена концентрация на ФПЧ. SofiAir може да се свали и използва на телефони с Android и iOS операционни системи.", "date": "2019.12.09", "title": "Безплатни буферни паркинги отварят в София на 10 декември"}
{"url": "https://news.bg/regions/vremenno-ottsepiha-chast-ot-varnenski-bulevard.html", "text": "Временно ограничиха движението по един от варненските булеварди заради сигнал за неясен предмет, съобщиха от МВР-Варна.Сигналът е получен около 18.10 часа, тази вечер, на телефон 112. Предметът се намира на улица \"Велес\" до номер 15. Временно ограничено е движението по бул. \"Сливница\", в участъка между ул. \"Отец Паисий\" и ул. \"Патриарх Евтимий\".От МВР очакват специализиран екип, който да провери предмета.", "date": "2019.12.09", "title": "Временно отцепиха част от варненски булевард"}
{"url": "https://news.bg/world/filip-dimitrov-e-izbran-za-zam-predsedatel-na-venetsianskata-komisiya.html", "text": "Конституционният съдия Филип Димитров е избран за заместник-председател на Комисията за демокрация чрез право към Съвета на Европа, известна като Венецианската комисия, съобщи lex.bg.Днес от Венецианската комисия обявиха, че за председател е преизбран италианецът Джани Букикио.В изявлението се подчертава, че освен конституционен съдия, Филип Димитров е и министър-председател на България през периода 1991-1992 г. Той е представител на страната ни в комисията от началото на 2017 г. на мястото на проф. Евгени Танчев.Избрани са още двама нови заместник-председатели: Клер Бази-Малаури - член на френския Конституционен съвет и Реджина Кинер от Швейцария - професор по конституционно и административно право в университета в Цюрих.Изборите за ново ръководство са проведени на 6-7 декември във Венеция.Комисията е избрала още за членове на Бюрото Хердис Керулф Торгейсдотир (Исландия), Вероника Билкова (Чехия), Майкъл Френдо (Малта) и Талия Хабриева (Руска федерация).Венецианската комисия предоставя правни съвети на държавите-членки и им помага да хармонизират своите правни и институционални структури с европейските стандарти.Новината за избирането на Филип Димитров за заместник-председател идва дни, след като Венецианската комисия обяви  с които да се осигури възможност за ефективно и независимо разследване срещу главния прокурор, в случай, че той извърши престъпление.Премиерът Бойко Борисов обяви, че България ще изпълни всички препоръки и още в събота Министерският съвет прие на извънредно заседание промени в НПК. Те предвиждат шефът на отдел \"Инспекторат\" към Върховната касационна прокуратура да разследва главния прокурор и заместниците му. Според правителството независимостта на шефа на инспектората ще бъде гарантирана от новия му статут, според който той ще бъде избиран с мнозинство от 2/3 на Прокурорската колегия на ВСС и ще има 7-годишен мандат.", "date": "2019.12.09", "title": "Филип Димитров е избран за зам.-председател на Венецианската комисия"}
{"url": "https://news.bg/politics/ot-db-iskat-da-spre-proekta-za-insenerator-da-ne-tsapa-vazduha-v-sofiya.html", "text": "Общинските съветници от групата на Демократична България остро осъждат липсата на адекватни мерки за подобряване на качеството на въздуха в София от страна на кмета Йорданка Фандъкова.В декларация те предлагат краткосрочни мерки, които да подобрят само временно положението в града ни:. Построяването на крематориум за боклук на 2 км от идеалния център на града ще увеличи замърсяването на въздуха - не само с изгарянето на самия боклук, но и с придвижването на камионите, които ежедневно ще превозват този боклук през целия град.. Да намалим значително количеството на контейнерите за общия боклук, което ще намали и общия обем смет - така се се снижава значително рискът тя да бъде изгаряна по какъвто и да е начин. и достъпни за гражданите. Това минава през управление на това фалирало дружество чрез външен мениджмънт, за да могат да бъдат направени значителни инвестиции в мрежата, абонатните станции и да се подобри значително услугата, за да бъде върнато доверието в предприятието.Да се намери  и други ползватели на твърдо гориво към преминава на отопление на природен газ или ел.енергия., така че пътниците да могат да пътуват до всяка точка на града безпрепятствено и бързо с него., която да подава в реално време данни, които да бъдат публично достъпни, за да може редица приложения като Google Maps или Moovit да дават възможно най-точна информация на пътниците., за да намалее броят на превозните средства в тях., която да разпредели транспортните потоци и да намали задръстванията - целия Околовръстен път, булевардите \"\", Източна тангента, \"Копенхаген\", \"Данаил Николаев\" до Централна гара, \"Пенчо Славейков\" след Пирогов и т.н.Да бъдат свързани съществуващите велоалеи във веломрежа, която да бъде разширена.Да бъде засилена програмата по озеленяването на града.Замърсяването в града ни през декември надвиши многократно среднодневната норма от 50 микрограма на кубичен метър (50 мкг/м3) за фини прахови частици (ФПЧ). Имаше дни, в които на моменти този показател беше 500 мкг/м3 или 10 пъти над нормата, припомнят от ДБ.Те припомнят, че кратковременната експозиция на 500 mg/m3 прах и серен диоксид и нарушаване на белодробната функция.Продължителната експозиция на серен диоксид и прах се проявява с п.Наскоро  откриха пряка връзка между фините прахови частици и рака на мозъка, пишат от ДБ.Недопустимо е реакцията на столичния кмет да се изчерпва с призив към гражданите да не се отопляват. В подобна критична , защото носи отговорност за живота и здравето на всеки в града ни.От дясната коалиция припомнят, че в правомощията на кмета е да информира гражданите за проблема на електронните табла, а не само от гражданските платформи като airsofia.info.Столична община беше осъдена от граждани и граждански организации за частично неизпълнени ангажименти по въпроса, припомнят от ДБ.Да въведе зеления билет за градския транспорт или напълно безплатен градски транспорт в дните със силно замърсяване, за да може тази мярка трябва да стимулира шофьорите да не пътуват с личните си автомобили. Като мярка за подобряване чистотата на въздуха от ДБ предлагат и по-кратки интервали на линиите на наземния градски транспорт, като увеличи броя превозни средства, така че хората да видят реален смисъл в това да предпочетат автобусите, тролеите и трамваите пред колите.Те настояват общината:, а не да попадат в задръствания с коли, в които се движи предимно по един човек., без съответните стикери за тях - така ще се намали трафикът от и към центъра на града.Да въведе редовно миене на улиците и булевардите, включително в кварталите.Да въведе механизми за реален контрол от страна на Столичен инспекторат върху горенето на отпадъци.Да нареди проверки според забраната към Наредбата за организация на движението на територията на Столична община, която не позволява ППС с допустима максимална маса до 3.5 и стандарт EURO 3 да влизат в зона \"Център\" и на товарни автомобили и строителни машини с допустима максимална маса над 4 тона в зона \"Първа\", които не покриват изискванията на EURO 4. ", "date": "2019.12.09", "title": "От ДБ искат да спре проекта за инсенератор – да не цапа въздуха в София"}
{"url": "https://news.bg/economics/minimalen-rast-na-produktsiyata-v-stroitelstvoto-prez-oktomvri-otchita-nsi.html", "text": "През октомври 2019 г. индексът на продукцията в сектор \"Строителство\" е с 0.1% над равнището от предходния месец. Това показват предварителните данни на Националния статистически институт.НСИ отчита нарастване от 3.1% на строителната продукция през октомври 2019 г. в сравнение със същия месец на 2018 г.През октомври тази година индексът на произведената строителна продукция е над равнището от предходния месец, като продукцията от гражданското/инженерното строителство се увеличава с 0.2%, а сградното строителство запазва равнището си от предходния месец.На годишна база нарастването на строителната продукция през октомври 2019 г. се определя от положителния темп при сградното строителство, където ръстът е със 7.9%, докато при гражданското/инженерното строителство е регистрирано намаление с 3%.", "date": "2019.12.09", "title": "Минимален ръст на продукцията в строителството през октомври отчита НСИ"}
{"url": "https://news.bg/society/pochina-parviyat-vokalist-na-akaga-marin-panev.html", "text": "Първият вокалист на \"Акага\" Марин Панев е починал тази сутрин, съобщиха на на фейсбук страницата си група \"Акага\".Панев бе първият вокалист на групата, която беше в топкласациите на българската популярна музика през 90-те години. български групи. Тя бе сформирана от студенти от Националната музикална академия в София през 1992 г. \"Кръстник\" на групата е Калин Вельов - Акага е прабългарска жрица.Музикантите от бенда са считани за основатели на модерния български саунд. Имат издадени шекг албума, като последният (\"20 години\") излиза в края на 2011 г. Музиката на \"Акага\" представлява уникална комбинация между фънк, рок, денс, соул, реге и дори хип-хоп. ", "date": "2019.12.09", "title": "Почина първият вокалист на \"Акага\" Марин Панев "}
{"url": "https://news.bg/world/avstriya-nyama-da-prilozhi-zabranata-za-glifozat-zaradi-tehnicheska-prechka.html", "text": "Правителството на Австрия съобщи днес, че няма да приложи забрана за използване на спорния хербицид глифозат, въпреки че австрийските депутати гласуваха да влезе в сила от 1 януари, информират АФП и \"Ройтерс\".В писмо до председателя на парламента канцлерът Бригите Бирлайн пише, че Европейската комисия не е била уведомена и следователно не може да влезе в сила по план.Забраната трябваше да влезе в сила от 1 януари 2020 г.Бирлайн - съдия, който оглавява временно правителство на Австрия до сформиране на коалиция - отбелязва, че е необходим подпис под законопроекта, за да влезе в сила.Комисията трябва да бъде уведомена за законопроекта, който беше прокаран от парламента през юли, така че законодателният орган и страните членки да могат да изразят позициите си.Не е ясно дали законът ще влезе в сила по-късно.В писмото Бирлайн пише, че подобно уведомление за законопроект, изисквано според европейското законодателство, е условие, за да влезе в сила.Глифозатът е разработен от \"Монсанто\", който сега е част от \"Байер\", под марката Roundup.Международната агенция за изследване на рака към Световната здравна организация заключи през март 2015 г., че глифозатът може да причини рак.Понастоящем глифозат се използва интензивно не само в земеделието, но и в парковете и обществените пространства. Той е от решаващо значение за отглеждане на генетично модифицирани култури, много от които са модифицирани, за да са резистентни на глифозат.", "date": "2019.12.09", "title": "Австрия няма да приложи забраната за глифозат заради техническа пречка"}
{"url": "https://news.bg/int-politics/dik-cheyni-amerikanskoto-otteglyane-v-blizkiya-iztok-e-polezno-samo-za-iran-i-rusiya.html", "text": "Бившият вицепрезидент на САЩ Дик Чейни предупреди в понеделник, че \" е в полза само за Иран и Русия, като косвено критикува обещанията на президента Доналд Тръмп да изтегли сили от региона, съобщава АП.Въпреки че подчертава, че вече не е в правителството, коментарите на Чейни в Дубай са за политики, предприети от Тръмп, включително внезапното изтегляне на американските сили от Сирия.Бившият вицепрезидент споменава Тръмп по име само веднъж, като го хвали за изтеглянето от ядрената сделка с Иран от 2015 г. Но подкрепата на Чейни за \"мускулест\" военен отговор в Близкия изток противоречи на обещанията на Тръмп да изтегли САЩ от това, което нарича \"пясъци, оцветени с кръв\".\"Русия винаги е в готовност за запълване на празнини във властта. Ето как стана така, че руските войски нахлуха, когато САЩ напуснаха Северна Сирия. За да обобщим тази все още протичаща история: никой няма да я запомни като най-добрият ни час\", коментира Чейни пред форум \"Арабската стратегия\".Чейни допълва, че както и други предизвикателства от екстремистки групи като \"Ал Кайда\" и \"Ислямска държава\", показват, че \"бездействието може да носи дори по-голям риск от действието\".\"Има някои зли сили, които действат в широкия Близък Изток, както и смущаващи влияния отвън. Оттеглянето от ангажираност е просто още един термин, оставящ им цялата власт.\"Що се отнася до Иран, Чейни твърди, че \"моллите в .\" Международната агенция на ООН за атомна енергия обаче твърди, че Иран е спрял всякакви изследвания за ядрено оръжие през 2003 г., а Техеран настоява, че програмата му е за мирни цели , дори когато започва да нарушава сделката.Чейни определя НАТО като \"най-страхотният съюз в историята. Тази следвоенна система е толкова фундаментална, че едва ли има значение от година на година кои политически партии са на власт\", допълва той, оставяйки без коментар критиките на Тръмп към алианса.Чейни е един от многото бивши западни висши държавници, привлечени в Емирствата за участие в панели и събития.Макар хвалени като \"малката Спарта\" от бившия министър на отбраната Джим Матис, ОАЕ се изправя срещу критики във Вашингтон, тъй като силният престолонаследник на Абу Даби, Мохамед бин Зайед Ал Нахиян се озова в доклада на Мълър.Включването на емирствата в дългогодишната война, водена от Саудитска Арабия в Йемен, също предизвика критики, въпреки че Абу Даби през последните месеци започна да изтегля войски.Владетелят на Дубай, шейх Мохамед бин Рашид Ал Мактум, присъства на изказването на Чейни, показвайки уважение, което все още съществува спрямо 78-годишния бивш вицепрезидент.Чейни посочва, че е ОАЕ има \"уверено и перспективно влияние в Близкия изток\".Като министър на отбраната при президента Джордж Х.У. Буш, Чейни помогна за формирането на коалицията, която принуди иракския диктатор Саддам Хюсеин да напусне Кувейт при войната в Персийския залив през 1991 г.Той посети ОАЕ през 1990 г., като по това време стана най-високопоставеният американски служител, който някога е посещавал страната.Войната от 1991 г. доведе до сериозно американско военно присъствие в региона, включително в Обединените арабски емирства, където са разположени около 5000 американски военни в авиобазата \"Ал Дафра\" и на други места. Пристанището на Дубай \"Джебел Али\" е най-натовареното чуждестранно ВМС пристанище на САЩ.Чейни посети Емирствата като вицепрезидент, тъй като САЩ разчитаха на ОАЕ и други партньори от Близкия Изток на фона на инвазията в Афганистан през 2001 г. и войната през 2003 г. в Ирак, която отстрани Саддам, но разпали други войни, които в крайна сметка доведоха до създаването на \"Ислямска държава\".", "date": "2019.12.09", "title": "Дик Чейни: Американското оттегляне в Близкия изток е полезно само за Иран и Русия"}
{"url": "https://news.bg/int-politics/zakonodatelno-dnr-bila-mnogo-po-sblizhena-s-rusiya-otkolkoto-s-ukrayna.html", "text": "Законодателството на самопровъзгласилата се Донецка народна република (ДНР) става значително по-синхронизирано с това на Русия отколкото с това на Украйна. Това обяви председателят на Народния съвет на ДНР, или местната структура, която играе ролята на парламент.\"С всеки изминал ден ние се отдалечаваме от украинското законодателство\", изтъкна председателят на Народния съвет Владимир Бидьовка.Представителят на ДНР е добавил, че законодателството на ДНР е \"60-70 процента\" синхронизирано с това на Луганската народна република (ЛНР), другата самопровъзгласила се проруска република в Източна Украйна. Той обаче добави, че в този момент било рано да се говори за 100-процентова синхронизация.\"Разбира се, има разлики - ние сме две отделни държави и имаме своите особености в нашия социален и икономически живот\", коментира Бидьовка.Двете самопровъзгласили се републики в Източна Украйна заявиха по-рано, че възнамерявали да синхронизират законодателствата си, за да достигнат ново равнище във взаимоотношенията си. През юни 2018 г. двете самопровъзгласили се републики подписаха протокол за сътрудничество между своите парламенти.Според председателя на парламента ДНР се готви да промени конституцията на републиката, за да даде на руския език статут на единствен в самопровъзгласилата се република.В същото време той добави, че тези изменения нямало да имат дискриминационен характер, защото не забранявали украинския език като средство за комуникация.Бидьовка отбелязал, че границите на републиката съвпадали с границите на бившата Донецка област, а този факт по никакъв начин не нарушавал Минските споразумения от 2015 г. Той също така призова Киев да се придържа към дипломатически средства за уреждане на кризата, а не да разрешават въпроси, \"седнали в окопи\".", "date": "2019.12.09", "title": "Законодателно ДНР била много по-сближена с Русия отколкото с Украйна  "}
{"url": "https://news.bg/finance/starozagorka-specheli-50-000-leva-ot-nap.html", "text": "Жителка на Стара Загора спечели 50 000 лева от лотарията с касови бележки, организирана в Националната агенция по приходите (НАП). Жената е предоставила касова бележка от 0,55 лв. и личните си данни и името й бе изтеглено на случаен принцип в Лотарията с касови бележки на Национална агенция за приходите, съобщиха данъчните.Неделина Колева спечели голямата награда в третия, последен сезон на Лотарията с касов бон на стойност 0,55 лв.В понеделник, на 9 декември 2019 г., бяха изтеглени още двама печеливши - месечен и седмичен. Павлина Христова от Добрич е късметлията за декември, която грабна наградата от 2000 лв., а русенката Мария Пеева ще прави невероятни снимки с новия си таблет с ретина дисплей.От началото на третия сезон на инициативата, за участие са регистрирани  от тях са сканирани чрез мобилното приложение на НАП и нововъведения QR код на бележките.И след края на Лотарията, мобилното приложение на НАП ще продължи да е от помощ на потребителите и чрез него те ще следят истински ли са касовите бележки, които търговците им издават.Над 150 000 души ежедневно действат като данъчни инспектори, проверявайки касовите си бонове. Повечето касови апарати вече печатат бележките с кодове, а до края на януари 2020 година те ще станат задължителен реквизит за всеки касов бон.Освен с функция \"данъчен инспектор\", мобилното приложение предлага и навигация до офисите на НАП, справка за здравно-осигурителен статус, данъчен календар и справка за регистрация по ДДС.Мобилното приложение на НАП е безплатно и се предлага за iOS и Android устройства. ", "date": "2019.12.09", "title": "Старозагорка спечели 50 000 лева от НАП"}
{"url": "https://news.bg/crime/50-godishen-prebi-mayka-si-pri-skandal-v-knezha.html", "text": "Задържаха 50-годишен мъж за побой на майка си в Кнежа, съобщават от полицията в Плевен.Около 18.25 часа на 7 декември пострадалата подала сигнал в полицията за нападението на сина ѝ при скандал в жилището им. Тя била откарана в болницата за преглед, а по-късно била освободена.Образувано е бързо производство за извършено престъпление. Работата по документирането на случая продължава разследващ полицай.", "date": "2019.12.09", "title": "50-годишен преби майка си при скандал в Кнежа"}
{"url": "https://news.bg/bulgaria/chetvarti-sme-v-es-po-razhodi-za-hrana-i-napitki.html", "text": "България е на четвърто място в Европейския съюз по разходи на домакинство за храна и безалкохолни напитки, показват данни на Евростат за 2018 г.Българското домакинство отделя 19,1% (за сравнение 20,4% през 2008 г.) от разходите си за храна и безалкохолни напитки. Пред нас са само Естония (19,6%), Литва (20,9 на сто) и Румъния (27,8%). Най-малко харчат Великобритания (7,8 на сто) и Ирландия (8,7%).През 2018 г. домакинствата в ЕС са похарчили 1 047 милиарда евро (равносилно на 6,6 на сто от БВП на ЕС) за храна и безалкохолни напитки. Това представлява 12,1 на сто от общите разходи и е третата най-голяма категория след \"жилище, вода, електричество, газ и други горива\", които представляват 24% от общите разходи на домакинствата и \"транспорт\" - 13,2 на сто.Между 2008 и 2018 г. най-голямо намаление на разходите за храна и безалкохолни напитки е отчетено в Литва (24,8% през 2008 г. до 20,9 на сто през 2018 г.), Полша (-3,4%) и Малта (-3,0%).Най-голямо увеличение е регистрирано в Чехия и Словакия (по +1,4 на сто), Холандия (+1,0%) и Унгария (+0,8 на сто).", "date": "2019.12.09", "title": "Четвърти сме в ЕС по разходи за храна и напитки"}
{"url": "https://news.bg/comments/ne-otkachayte-zaradi-mrasniya-vazduh.html", "text": "Застудя и замириса на комин. Легнаха мъгли. И хукнаха активисти да броят фините прахови частици, и седнаха инфлуенсъри да тракат на клавиатурите апокалиптични коментари: \"Ще умрем! Ще измрат децата ни!\". Спокойно, Окасио-Кортес ви каза, че човечеството и бездруго ще изчезне след десетина години заради \"климатичните промени\", какво сте седнали да се вайкате за няколко цигански кюмбета.Да, въздухът в София не е като на Мусала или на Седемте рилски езера. Но там пък няма молове, еко ресторанти със специалитети от киноа и електрически тротинетки. Помним металургичния комбинат \"Кремиковци\". След затварянето му въздухът в София никога вече не е бил толкова мръсен, колкото от 1963 до самия край на 20 век, но пък някак оцеляхме, за да се плашим сега, че ще умрем от недостиг на електромобили.Сега да не кажете, че твърдя, че въздухът в София не е мръсен, че мръсният въздух не е вреден и че не трябва да се предприема нищо по въпроса? Няма такова нещо. Такова обвинение би приличало на обвинението, че който е против Истанбулската конвенция е ЗА домашното насилие. Това е фалшива логика, от която обаче се правят милиарди. Да, въздухът в София е мръсен, както винаги си е бил в тази непроветрива котловина; да, мръсният въздух е вреден и да, по въпроса трябва да се вземат енергични, адекватни и неотложни мерки, каквито впрочем се взимат.Още по-вредна от мръсния въздух обаче е психозата, която се създава около проблема. Дискусията за мръсния въздух вече граничи с истерия. Заглавия от рода \"И днес трудно се диша\" станаха ежедневие и не впечатляват никого - очаквам всеки момент да се появят заглавия \"Вече цяла седмица е невъзможно да се диша\". Малко да се замъгли и тръгват по улиците младежи със свъсени погледи и шалове, марли и хирургически маски през лицето. Чудно как още не са сложили противогази и не са тръгнали по улици, паркове и площади с костюми за химическа, биологическа или радиационна защита, гледайки отвътре с обвиняващите очи на загрижени хора, които знаят какво се случва с планетата.Истеризирането е двупосочно. От една страна хората са подложени на глобалната пропаганда, прокарвана чрез затоплисти, алармисти, екоактивисти и зелени революционери, пропаганда, която ги е довела до ръба на паниката от екологична катастрофа, изчезване на цивилизацията и взривяване на планета. Тази психоза е подобна на психозата в Западна Европа по отношение на вещиците през 15 век или на страха от трета световна, този път ядрена, война през третата четвърт на 20 век. Веднъж докарани до такава свръхчувствителност и безпокойство, хората стават податливи и на пропагандата за мръсния въздух, която добавя към глобалната психоза и регионална.Защо точно това, защо точно мръсният въздух в София ни е денонощно в устата? Представете си за миг, че ако бяхме избрали (или ни бяха натрапили - двете неща са много различни) не екологията за приоритет, а, да речем, сектора \"Ред и сигурност\", как щяха да изглеждат новините, с какво щяха да се занимават инфлуенсърите, кое щеше да вълнува общественото мнение? Тогава ужасяващи щяха да бъдат не миризмата на дърва и въглища, на дизелов ауспух и естествените за всяко поле мъгли, а кражбите, убийствата, изнасилванията, пиянските скандали, вандализмът, погромите, трошенето на пейки, краденето на бронзови паметници, фалшивите таксита, телефонните измамници, продажните чиновници, изнудвачите, рекетьорите, хакерите, нелегалният хазарт, боевете с кучета, проституцията, черният пазар на човешки органи и т.н., и т.н. Заглавията щяха да са: \"И днес на Женския пазар бяха забелязани мургави имигранти с вид на джихадисти\". Но понеже не ни е това дневният ред, напъваме се да кашлюкаме и питаме къде ни е зеленият билет.Демонът на мръсния въздух е удобен за всички.Активистите оправдават съществуването си: разработват проекти за установяване на проблема, след което разработват други проекти за борба с него. Трети проекти разясняват на населението сложната и опасна ситуация и когато го докарат до окончателна параноя, казват: браво, ето това вече е истинско гражданско общество! Къде са проектите за борба с параноята?Общината откликва на воплите на активистите и се заема да измисли и приложи оригинални, адекватни и атрактивни мерки. За целта гласува щедри бюджети и си ги харчи. И всеки ден със загрижено лице докладва пред медиите какво е свършила, сакън да не я обвинят в безхаберие.Медиите пък са щастливи, защото ще плъзнат ужасени (а вътрешно - щастливо възбудени) репортери, ще се завъртят заглавия с тлъсти букви, лекари и химици ще дадат интервюта, в които цъкайки с език, ще се зачудят как така сме още живи. Рейтингите ще се вдигнат и рекламодателите ще развържат кесиите.Политиците също са на далавера от мръсния въздух. Опозицията ще го използва за изнудване, ще крещи с трепереща брадичка и изпосталяла от тревога за гражданите как управляващите незабавно трябва да подадат оставка. Управляващите от своя страна ще използват надвисналата катастрофа, за да увеличат данъците. И никой нищо няма да посмее да каже, защото става дума за живота и здравето на нашите деца!Ами обикновеният човек? Не го мислете него, той ще си пусне болничен.Наистина мръсният въздух е проблем, но към всеки проблем може да се подходи както със здрав разум, така и истерично. Във вторият случай се намесват много тарикати и ползата от истерията отива в съвсем друга посока, различна от решаването на проблема, около който е създадена (истерията, а не ползата). Чудя се само дали когато Сципион е опожарил Картаген, фините прахови частици не са достигнали до Италия и дали не са станали причина за упадъка на Републиката...", "date": "2019.12.09", "title": "Не откачайте заради мръсния въздух "}
{"url": "https://news.bg/world/tunberg-zasegnatite-ot-klimatichnite-promeni-detsa-tryabva-da-badat-chuti.html", "text": "Шведският активист Грета Тунберг призова световните медии по-малко да се концентрират върху нея и повече върху истории на тези, които вече са засегнати от климатичните промени, информира ДПА.На конференцията на ООН за климата в Мадрид, която навлиза във втората решаваща седмица, Тунберг отбеляза, че тя и съратничката ѝ от \"Петъци за бъдещето\" Луиза Нойбауер от Германия са \"привилегировани\" и техните истории \"са разказани много пъти\".Тунберг отбеляза, че хората от южните страни и коренното население трябва да разкажат историите си, защото климатичната криза не е само нещо, което ще ни засегне бъдещето, това е нещо, което оказва влияние върху децата днес.След коментарите на Тунберг момче от Маршаловите острови даде реч за тежката ситуация в страната.Експерти и представители от близо 200 държави се събраха в испанската столица преди седмица с цел приемане на правила за постигане на заложеното в Парижкото споразумение от 2015 г. за ограничаване на глобалното затопляне.Конференцията ще приключи в петък. За същия ден е насрочена масова демонстрация в Мадрид с искане за бързи и конкретни мерки от световните политици.", "date": "2019.12.09", "title": "Тунберг: Засегнатите от климатичните промени деца трябва да бъдат чути"}
{"url": "https://news.bg/crime/s-nad-1-mln-evro-obnovyavat-bazata-na-4-mvr-laboratorii.html", "text": "Пет регионални криминалистични лаборатории в България си сътрудничат по проект. Името на програмата е \"Разработване на експертни криминалистични изследвания и дейности в Научноизследователския институт по криминалистика (НИК) и техническо надграждане и разширяване на възможностите на петте основни регионални криминалистични лаборатории\". Проектът започна да се изпълнява от днес, съобщиха от МВР.. От тях, .В рамките на проекта се предвижда да се обнови и разшири оборудването на четири регионални криминалистични лаборатории в ОДМВР .С реализирането на настоящия проект очакваме повишаване на възможностите на сравнителните анализи на доказателствата, събирани по досъдебните производства, за синтетични наркотици и изследване на цифрови и документни доказателства, отбеляза зам.-министър Милко Бернер. По думите му по този начин натоварването върху Института по криминалистика ще се разпредели между петте регионални лаборатории в страната и като цяло процесът ще се ускори, очакват от вътрешното ведомство.Новото техническо оборудване ще приближи криминалистични служби на България и Норвегия, а това безспорно ще усили и сътрудничеството в рамките на Европейския съюз, заявиха представителите на Националната служба за криминално разследване - Норвегия (Крипос). Те са готови да споделят експертния си опит в различни криминалстични дисциплини в иначе отличната работа на българските си колеги.Директорът на Научноизследователския институт по криминалистика Добринка Маркова благодари за подкрепата на ръководството на министерството и усърдния труд на колегите си за свършеното до тук и пожела успешна и ползотворна работа занапред.Целта е . Предвидени са специализирани обучения на експерти в Норвегия и България и провеждането на научна конференция. Заложено е разработването и издаването на Практическо ръководство по криминалистика, обясняват от вътрешното ведомство.На официалното начало присъстваха зам.-министър Милко Бернер, директора на НИК-МВР Добринка Маркова, представители на партньорите от Националната служба за криминално разследване - Норвегия (Крипос), дирекциите \"Международни проекти\" и \"Публично управление на бюджета\", директора на ОДМВР-Варна и .", "date": "2019.12.09", "title": "С над 1 млн. евро обновяват базата на 4 МВР лаборатории"}
{"url": "https://news.bg/int-politics/klimatichnata-kriza-se-zadalbochava-a-pregovaryashtite-v-madrid-igrayat-na-politika.html", "text": "Преговарящите на срещата на ООН за климата в Мадрид бяха обвинени в \"игра на политика\", докато климатичната криза продължава да се задълбочава.Преговорите, които вече навлязоха в последната си седмица, са затънали в технически подробности, докато ключови страни се опитват да отложат опитите за увеличаване на техните обещания, изтъкват наблюдатели.Министрите трябва да пристигнат в испанската столица тази седмица, за да се опитат да осигурят амбициозен резултат.Кандидатът за президент на САЩ Майкъл Блумбърг трябва да присъства, докато Грета Тунберг също се изказа пред форума.Около половин милион души участваха в демонстрация в Мадрид в подкрепа на предприемането на бързи действия във връзка с климатичните промени, но според наблюдатели преговарящите не са получили посланието.\"Проблемът е, че докато стотици хиляди хора шестват навън в Мадрид, а ученици стачкуват, страните играят на политика с преговорите\", изтъква Мохамед Адоу, който е директор на Power Shift Africa, аналитичен център за климата и енергетиката със седалище в Найроби, който е наблюдател на тези преговори.\"Имаме нужда министрите да дойдат тази седмица и да постигнем истински напредък\", настоя Адоу, цитиран от Би Би Си.В рамките на конгресния център централният въпрос за увеличаване на обещанията на страните да намалят въглеродния си отпечатък върху климата беше оставен настрана, тъй като преговарящите са прибягнали до защита на национални интереси.През 2015 г. всички страни подписаха Парижкото споразумение за климата и поставиха нови планове на масата, чието изпълнение трябва да започне от 2020 г.По-богатите страни обаче трябваше да предприемат конкретни действия за намаляване на въглеродните емисии в годините между 2015 и 2020 г., много от които все още не са постигнати.В Мадрид група страни, включително Китай, Индия и Саудитска Арабия, настояват за спазването на тези ангажименти преди 2020 г. - дори това да означава постигането им след 2020 г.Наблюдатели смятат, че това отчасти е преговорна тактика, целяща да окаже натиск върху по-богатите страни при всякакви дискусии за подобряване на обещанията в периода след 2020 г.Има разочарование, че страните се съсредоточават върху опитите да получат предимства в преговорите, вместо да работят заедно за увеличаване на амбицията.\"Парижкото споразумение е ясно: всички страни са съгласни да постигнат нови цели за климата до 2020 г. и както стана ясно в последния доклад на пропастта в емисиите на Програмата за околна среда на ООН, тежестта пада върху 10 най-големи замърсители\", подчертава Лорънс Тубиана, един от ключовите архитекти на Парижкото споразумение, сега част от Европейската фондация за климата.\"Познавам лидери в Брюксел, Делхи, Пекин, Токио и Отава, които са загрижени за глобално действие, но ние имаме нужда да покажат инициатива тази седмица. Нуждаем се от водачеството им, за да изпълнят своите ангажименти в Париж\", допълни тя.", "date": "2019.12.09", "title": "Климатичната криза се задълбочава, а преговарящите в Мадрид \"играят на политика\""}
{"url": "https://news.bg/world/serien-iznasilvach-vav-velikobritaniya-poluchi-33-dozhivotni-prisadi.html", "text": "Серийният изнасилвач Джоузеф Маккан е осъден на 33 доживотни присъди с минимален срок от 30 г., пише \"Гардиън\".Съдия Едис призова за \"системно и независимо\" разследване как е допусната грешка с предсрочно освобождаване на Маккан, което е довело до нови престъпления.34-годишният Маккан от Хароу, Северозападен Лондон, беше осъден в петък по всички 37 обвинения. Той е изнасилил 8 жени, включително 71-годишна жена и момче на 11 г.По останалите четири обвинения Маккан получи три присъди по 10 г. и една от 14 г.Някои от жертвите на Маккан бяха в съда по време на произнасянето на присъдата.34-годишният не присъства на съдебното заседание, включително и по време на видеовръзката.", "date": "2019.12.09", "title": "Сериен изнасилвач във Великобритания получи 33 доживотни присъди"}
{"url": "https://news.bg/world/putin-pristigna-posleden-na-sreshtata-na-varha-na-normandskata-chetvorka-v-parizh.html", "text": "Президентът на Русия Владимир Путин последен пристигна с лимузина Aurus за срещата на Нормандската четворка в Елисейския дворец в Париж, информират руски медии.За 17,00 часа московско време (16,00 часа българско време) са планирани отделни преговори между президента на Франция Еманюел Макрон и украинския лидер Владимир Зеленски, а Путин ще се срещне с германския канцлер Ангела Меркел.Четиристранната среща се очаква да започне час по-късно и да продължи около три часа.След това се очаква Путин да проведе първата си официална среща с Владимир Зеленски.По-рано днес помощникът на руския президент Юрий Ушаков разкри, че Путин и Зеленски ще разговарят след преговорите на Нормандската четворка. По думите му разговорите между украинския лидер и руския му колега няма да бъдат ограничени като време. Те ще обсъдят изпълнението на Минските споразумения.Зеленски заяви, че очаква конкретни резултати от разговорите с Путин в Париж, а от Кремъл говорят за сдържан оптимизъм.Путин е придружаван от шефа на \"Газпром\" Алексей Милер, енергийния министър Александър Новак, външния министър Сергей Лавров, говорителя Дмитрий Песков, помощниците Юрий Ушаков и Владислав Сурков. След срещата Лавров ще отпътува за Вашингтон, където се очаква да разговаря с американския лидер Доналд Тръмп.Преди срещата френските власти арестуваха протестиращ от феминисткото движение FEMEN.Любопитно е да се отбележи, че Зеленски пристигна в Елисейския дворец с автомобил Renault, Путин с лимузина Aurus руско производство, а канцлерът на Германия с Mercedes.Това е първата среща на върха на Нормандската четворка от 2016 г. в Берлин.", "date": "2019.12.09", "title": "Путин пристигна последен на срещата на върха на Нормандската четворка в Париж"}
{"url": "https://news.bg/int-politics/medvedev-prizna-za-problem-s-dopinga-v-ruskiya-sport.html", "text": "Премиерът на Русия Дмитрий Медведев по време на среща с вицепремиерите си е признал, че в руския спорт има проблеми с допинга.\"Не толкова отдавна, говорейки по време на интервю, казах, че в случая е очевидно, че и от руска страна, имам предвид в нашата спортна общност, съществуват значителни проблеми с допинга, това не може да бъде отречено\", изтъкна Медведев, цитирана от ТАСС.По-рано днес Световната антидопингова агенция (WADA) взе решение да отстрани Русия от участие в големи международни спортни състезания за период от четири години заради измами с данни от московската допингова лаборатория.Андрей Климов, който е заместник-председател на комисията по международни въпроси към Съвета на федерацията (горната камара на руския парламент), заяви, че след решението на WADA Русия трябва да накаже руските чиновници, които отговарят за антидопинговата политика.WADA публикува пълен списък със санкции срещу руския спорт, който беше приет от изпълнителния комитет на организацията.", "date": "2019.12.09", "title": "Медведев призна за проблем с допинга в руския спорт"}
{"url": "https://news.bg/crime/petima-uchastnitsi-v-livanskata-peralnya-ostavat-v-aresta.html", "text": "И петимата обвинени за  остават в ареста. Специализираният наказателен съд задържа под стража петимата участници, като шестият се намира под домашен арест заради здравословното си състояние. Прокуратурата поиска за участниците в т.нар. ливанска пералня най-тежката мярка за неотклонение.Съдът е приел всички доказателства на обвинението и е сметнал, че участниците могат да извършат ново престъпление и могат да се укрият.Участниците в групата, сред които ливанец и иракчанин с българско гражданство, бяха задържани на 4 декември 2019 г. в София, Своге и с.Новачене.Иззети бяха компютърни конфигурации,таблети, документи, мобилни телефони, чужди лични документи и банкови карти.Българите са осигурявали в групата т.нар финансови мулета, които разкривали свои банкови сметки, но предоставяли за ползване на групата. Извън страната хакери \"влизали\" в кореспонденцията на търговски компании.Източените чрез измама средства били превеждани чрез онлайн банкиране в Китай и Хонг Конг огромни суми, придобити чрез компютърни измами. Ощетените компании са основно от Европа и САЩ.От 2016 г. до ноември 2019 г. в България са били регистрирани над 90 търговски дружества, чиито сметки са използвани или са подготвени за изпиране на пари от компютърни измами, извършени в чужбина. Общият размер на осъществените измами в САЩ и Европа възлиза на над 44 000 000 евро и 15 000 000 щатски долара.", "date": "2019.12.09", "title": "Петима участници в \"ливанската пералня\" остават в ареста"}
{"url": "https://news.bg/int-politics/rusiya-s-4-godishna-zabrana-da-uchastva-na-vsichki-golemi-sportni-sabitiya.html", "text": "Русия получи 4-годишна забрана за участие във всички големи спортни събития от Световната антидопингова агенция (WADA), съобщават световните информационни агенции.Това означава, че флагът и химнът на Русия няма да бъдат разрешени на събития като Лятната олимпиада в Токио през 2020 г. и Световното първенство по футбол през 2022 г. в Катар.Но руските спортисти, които могат да докажат, че са останали чисти от допинг скандала, ще могат да се състезават под неутрален флаг.Изпълнителният комитет на WADA взе единодушното решение по време на заседание в швейцарския град Лозана.Това става, след като руската антидопингова агенция РУСАДА беше отстранена от WADA заради манипулиране на лабораторни данни, предадени на разследващи през януари 2019 г.РУСАДА трябваше да предаде данни на WADA като условие за спорното ѝ възстановяване през 2018 г. след 3-годишно лишаване от права заради огромния допинг скандал, в който се замеси, и в който тя беше подкрепена от руската държава.WADA заяви, че РУСАДА има 21 дни да обжалва забраната. Руските власти обявиха веднага след обявлението на WADA, че ще обжалват решението пред Спортния арбитражен съд (КАС).Вицепрезидентът на WADA Линда Хелеланд настоя, че забраната \"не е достатъчна\".\"Исках санкции, които не могат да бъдат смекчавани\", подчерта тя, допълвайки: \"Дължим го на чистите спортисти, да приложим възможно най-категоричните санкции.\"Общо 168 руски спортисти се състезаваха под неутрален флаг на Зимните олимпийски игри в Пьончан през 2018 г., след като на страната беше наложена забрана след Зимните олимпийски игри през 2014 г., на които Русия беше домакин в Сочи. Руските спортисти спечелиха 33 медала в Сочи, 13 от които златни.Русия е със забрана да се състезава като страна в леката атлетика от 2015 г. насам.Въпреки забраната Русия ще може да участва на Европейското първенство по футбол през 2020 г., на което Санкт Петербург ще бъде един от градовете домакини, тъй като европейската футболна централа УЕФА не е определена като \"организация на големи събития\" по отношение на решенията за нарушения на антидопинговите правила.Първоначално РУСАДА беше отстранена през ноември 2015 г., след като в поръчан от WADA доклад на спортния адвокат проф. Ричард Макларън беше констатирана масова корупция, която е довела до подкрепян от държавата допинг в руската лека атлетика.Последващ доклад, публикуван през юли 2016 г., обяви, че Русия е прокарвала подкрепяна от държавата допинг програма в продължение на четири години в \"огромното мнозинство\" от летни и зимни олимпийски спортове.През 2018 г. WADA възстанови правата на РУСАДА, след като руската антидопингова агенция се съгласи да публикува данни от своята московска лаборатория за периода между януари 2012 г. и август 2015 г.Заради съмнения за манипулации на данните беше възложено ново разследване на РУСАДА през януари 2019 г. WADA препоръча редица мерки, основани \"по-специално\" на криминалистичен преглед на несъответствията, открити в някои от тези данни.Като част от забраната Русия не може да бъде домакин или да кандидатства или да получи правото да бъде домакин на каквито и да е големи събития в продължение на четири години.", "date": "2019.12.09", "title": "Русия с 4-годишна забрана да участва на всички големи спортни събития"}
{"url": "https://news.bg/world/dokumenti-dokazvat-che-yaponiya-e-izpolzvala-avstraliyki-kato-seks-robini.html", "text": "Секс робините, осигурявани на японската армия през Втората световна война, са жени от Австралия, Корея, Тайван, Филипините и Япония. Това съобщава японската медия \"Киодо\", която се позовава на исторически документи, предаде AAP.Документите подчертават ролята на японската държава относно така наречената система \"комфортни жени\" и показват, че армията е поискала от правителството да осигурява по една секс робиня на всеки 70 войници.Казусът с принудителния секс е източник на болезнен спор между Южна Корея и Япония.23-те документа, събрани от японското правителство между април 2017 г. и март 2019 г., включително 13 класифицирани депеши от японски консулства в Китай до външното министерство в Токио, датират от 1938 г.Документите показват, че жените са от Австралия, Корея, Тайван, Филипините и Япония. Тогава много австралийки са затворници.През 1993 г. японското правителство се извини за \"комфортните жени\" и призна, че японската армия е изнасилвала жени.\"Киодо\" цитира една депеша на генералното консулство в Дзинан до Министерството на външните работи, в която се казва, че японската инвазия е предизвика увеличение на проституцията в района със 101 гейши от Япония, 110 комфортни жени от Япония и 228 от Корея.Казва се, че \"най-малко 500 комфортни жени трябва да бъдат концентрирани тук до края на април\", за да бъдат на разположение на японските войници.Точният брой на секс робините не е ясен, но историци смятат, че броят им е десетки хиляди и повече, като целта е била да се предотврати разпространение на заболявания и да се намалят изнасилванията.", "date": "2019.12.09", "title": "Документи доказват, че Япония е използвала австралийки като секс робини"}
{"url": "https://news.bg/society/patriarh-neofit-obsadi-deynostta-na-tsarkvata-v-zatvora-s-tsatsarov-i-geshev.html", "text": "Българският патриарх Неофит прие ръководството на прокуратурата, съобщиха от Светия Синод. По време на срещата бяха обсъдени бъдещи съвместни действия, включително и в затворите.Припомняме, от години представител на Светия Синод в Софийския затвор беше протойерей Николай Георгиев, който със своята дейност помогна на затворници и техни близки да получат утеха, а някои и да се кръстят. Настоящият главен прокурор Сотир Цацаров и неговият заместник Иван Гешев изразиха своето уважение към Българската православна църква и лично към Патриарх Неофит.Патриарх Неофит поздрави Иван Гешев с назначаването му за главен прокурор и му пожела успешен мандат, увериха от патриаршията.", "date": "2019.12.09", "title": "Патриарх Неофит обсъди дейността на църквата в затвора с Цацаров и Гешев"}
{"url": "https://news.bg/int-politics/ruski-voyski-navlyazoha-v-bivshata-krepost-na-daesh-rakka.html", "text": "Руски войски са влезли в Ракка, бившата фактическа столица на халифата на ДАЕШ, в един от най-ярките примери за това как Москва е запълва вакуума, създаден от решението на президента Доналд Тръмп да изтегли американските сили от Северна Сирия, съобщава \"Ройтерс\".Руски войски сa показани от министерство на отбраната да се ръкуват със сирийски деца и разтоварват пакети с хуманитарна помощ с лозунга \"Русия е с вас\" от камиони.Ракка е превзет преди две години от американски войски и техните сирийски кюрдски съюзници, в най-голямата победа в кампанията на Вашингтон срещу \"Ислямска държава\" в Сирия. Но тъй като Тръмп рязко поиска изтегляне през октомври, Москва бързо навлезе в територията, където са действали американски войски.Русия е близък военен съюзник на правителството на сирийския президент Башар Асад, което беше поканено от кюрдите в контролираната от тях територия, след като Тръмп изведе силите си от пътя на офанзивата на Турция срещу райони, държани от кюрдите.Руските войски в Ракка раздават хуманитарна помощ, а военни лекари предлагат на жителите медицинска помощ, коментира Владимир Варнавски, служител на министерството на отбраната.\"Работата в града да се разчистят развалините и да изчисти района (от бомби или мини), все още не е приключила и има недостиг на чиста вода, лекарства и храна\", допълва той.Русия миналия месец създаде хеликоптерна база и летище в североизточен сирийски град, а също така спусна сили във въздушна база в региона, напусната от САЩ.Русия и Турция извършват съвместни патрули по северната граница на Сирия с Турция като част от споразумение, постигнато между президентите Владимир Путин и Реджеп Ердоган.След като обяви, че всички американски войски ще напуснат Северна Сирия, Вашингтон засега остава в част от базите си и намали по-голямата част от операциите си.", "date": "2019.12.09", "title": "Руски войски навлязоха в бившата крепост на ДАЕШ, Ракка"}
{"url": "https://news.bg/crime/arestuvaha-70-godishen-za-targoviya-s-falshivi-pasporti-i-shofyorski-knizhki-v-sofiya.html", "text": "Арестуваха 70-годишен мъж за търговия с фалшиви документи за самоличност в София.Около 18.00 часа на 4 декември бил получен сигнал за мъж, който търгува с неистински документи за самоличност на ул. \"Индже войвода\". На място той бил задържан. Полицията установила, че става въпрос за криминално проявен мъж.При последвалото претърсване били иззети множество задгранични паспорти, лични карти и шофьорски книжки.Първоначално мъжът бил задържан за 24 часа, а по случая било образувано досъдебно производство. След доклад на събраните материали в Софийската районна прокуратура задържаният е привлечен като обвиняем и му е наложена мярка \"задържане под стража\" за 72 часа.", "date": "2019.12.09", "title": "Арестуваха 70-годишен за търговия с фалшиви паспорти и шофьорски книжки в София"}
{"url": "https://news.bg/economics/nsi-namaleno-proizvodstvo-na-tok-parno-i-gaz-prez-oktomvri-spryamo-septemvri-2019-g.html", "text": "В преработващата промишленост - с 1.8% и в добивната промишленост - с 0.7% има увеличение през октомври 2019 г. спрямо предходния месец. Намаление е регистрирано при производството и разпределението на електрическа и топлоенергия и газ - с 4.6%, съобщиха от НСИ.По предварителни данни през октомври 2019 г. . През октомври 2019 г. календарно изгладеният индекс на промишленото производство се увеличава с 1.7% спрямо съответния месец на 2018 година.През октомври 2019 г. увеличение спрямо предходния месец е регистрирано в преработващата промишленост - с 1.8%, и в добивната промишленост - с 0.7%, а намаление - при производството и разпределението на електрическа и топлоенергия и газ - с 4.6%.По-значителен ръст в преработващата промишленост се наблюдава при:производството, некласифицирано другаде - с 18.1%,производството на хранителни продукти - с 6.0%,производството на превозни средства, без автомобили - с 5.3%,обработката на кожи; производството на обувки и други изделия от обработени кожи без косъм и производството на метални изделия, без машини и оборудване - по 4.4%. Намаление е регистрирано при: производството на електрически съоръжения - с 3.3%, производството на текстил и изделия от текстил, без облекло - с 2.8%, производството на тютюневи изделия - с 2.0%.На годишна база , изчислен от календарно изгладените данни, е  а спад - при производството и разпределението на електрическа и топлоенергия и газ - с 6.8%.По-значително увеличение в преработващата промишленост спрямо съответния месец на предходната година се наблюдава при: производството, некласифицирано другаде - с 36.3%, производството на основни метали - със 17.9%, производството на хранителни продукти - с 13.0%, печатната дейност и възпроизвеждането на записани носители - с 5.9%.Най-голямо намаление е отчетено при: производството на тютюневи изделия - с 28.1%, производството на хартия, картон и изделия от хартия и картон - с 8.4%, производството на лекарствени вещества и продукти - със 7.2%, производството на химични продукти - с 5.9%, съобщиха от НСИ.", "date": "2019.12.09", "title": "НСИ: Намалено производство на ток, парно и газ през октомври спрямо септември 2019 г."}
{"url": "https://news.bg/regions/3300-abonati-v-lozenets-byaha-bez-tok-zaradi-skasan-kabel.html", "text": "3300 клиенти на ЧЕЗ в столичния кв. \"Лозенец\" останаха без ток заради скъсан кабел, съобщиха от енергоразпределителното дружество за Югоизточна България.Причината е скъсан кабел при изкопни дейности в понеделник сутринта. Кабелът е с напрежение на тока 10 киловолта, собственост на ЧЕЗ РазпределениеАварията е продължила 40 минути, уверяват от дружеството.От ЧЕЗ Разпределение България призоваха фирмите да координират с компанията поне две седмици предварително къде и кога ще извършват изкопни дейности. Това може да става на телефон 0700 10 010 или на имейл кlienti@cez-rp.bg.", "date": "2019.12.09", "title": "3300 абонати в \"Лозенец\" бяха без ток заради скъсан кабел"}
{"url": "https://news.bg/world/ruskiyat-progres-ms-13-dostavi-3-tona-s-provizii-na-mks.html", "text": "Товарният кораб \"Прогрес МС-13\", който излетя в петък с ракета \"Союз\" от руския космически комплекс в Байконур, Казахстан, успешно се скачи с Международната космическа станция, съобщава АП.\"Прогрес\" достави 3 тона храна, гориво и запаси на космическата станция, към момента има шест астронавта на борда на МКС.Това са астронавтите на НАСА Андрю Морган, Джесика Мейр и Кристина Кох, италианският астронавт Лука Пармитано от Европейската космическа агенция и руснаците Александър Скворцов и Олег Скрипочка.Това е вторият космически кораб за доставки, който пристига на космическата станция през последните два дни.В неделя сутринта товарният кораб Dragon на SpaceX достави изследователски материали, консумативи и хардуер за екипажа в космическата станция.", "date": "2019.12.09", "title": "Руският \"Прогрес МС-13\" достави 3 тона с провизии на МКС"}
{"url": "https://news.bg/crime/bashta-prodade-dashterya-si-dva-pati-prinuzhdavali-ya-da-krade-i-prostituira.html", "text": "Баща продаде дъщеря си два пъти, съобщават от Областната дирекция на МВР в Разград.29-годишната жена е потърсила защита от полицията. Около 12.00 часа вчера тя подала сигнал, че била заведена принудително и държана насила в къща в град Завет.Униформените установили, че тя била заставена от 60-годишния си баща да живее на семейни начала с 24-годишен мъж, който платил 1000 лева за нея. Станало ясно, че още през 2015 г. жената била продадена от баща си за 6000 лева за съпруга на 32-годишен мъж от село Сушица.Тя обяснила, че живеела в чужбина, където била бита и принуждавана да краде и проституира. Миналата година обаче успяла да избяга.Протоколи за предупреждение са съставени на настоящия й \"съпруг\" и роднините му. По случая е образувана преписка и е започната проверка.", "date": "2019.12.09", "title": "Баща продаде дъщеря си два пъти, принуждавали я да краде и проституира"}
{"url": "https://news.bg/politics/radev-predupredi-izborite-se-prevrashtat-v-industriya-za-milioni.html", "text": "Румен Радев разкритикува отсъствие на представители на властта на срещата за изборните правила, която започна в президентската институция. Липсата на представители на изпълнителната власт не отменя нейната отговорност за провеждането на честни и открити избори, заяви в началото на срещата държавният глава.Припомняме, че тази  още при провеждането на последните избори преди месец.Подробни доклади получил президентът от ДАНС, МВР и прокуратурата. Предстоят срещи и с партиите, за да се гарантира честен вот. Няма универсални правила, които да водят до идеални избори, идеални избори няма, отсече Румен Радев. Проблемите в изборния процес излизали обаче от общоприетата рамка, според него. За него е неприемлив процентът на недействителните бюлетини. Това не може да бъде процент за една европейска държава, смята президентът.Големите предизвикателства пред нас са корпоративния и купения вот, изтъкна Румен Радев. Той критикува и разминаването в избирателните списъци. Държавният глава е смутен, че има посочена преференция, но няма посочена партия в бюлетината. Спасението тук е машинният вот, заяви държавният глава. Струва скъпо, но трябва да имаме машинно гласуване, категоричен бе президентът Радев. Той настоява да се ускори работата и по въвеждане на електронно дистанционно гласуване. Президентът критикува липсата на заложени средства в Бюджет 2020 за машинно гласуване. Шест месеца преди изборите целият процес трябва да е приключил. По темата за изборите и медиите, Румен Радев смята, че законът поголовно се нарушава. Най-трудно е да преодолеем купения и корпоративен вот, притеснен е президентът. Усещането на хората е, че тук се развива индустрия за десетки милиони, критикува още държавният глава. Това било срамно да се случва в европейска държава, затова и той настоява за по-строги наказания. Случващото се е престъпление спрямо демокрацията, категоричен бе държавният глава. От честността и прозрачността на изборите зависи легитимността на управлението, подчерта президентът. ", "date": "2019.12.09", "title": "Радев предупреди - изборите се превръщат в индустрия за милиони"}
{"url": "https://news.bg/world/es-odobri-miliardi-evro-pomosht-za-baterii.html", "text": "Европейската комисия одобри 3,2 милиарда евро държавна помощ на седем страни членки на Европейския съюз за изследване и иновации при производството на батерии, информира \"Ройтерс\".Одобрени са проекти на Белгия, Финландия, Франция, Германия, Италия, Полша и Швеция в подкрепа на изследванията и иновациите в общата европейска приоритетна област на разработването и производството на батерии.Ще бъде отпуснато държавно финансиране от 3,2 милиарда евро и допълнителни 5 милиарда евро частни иновации. Цялостният проект е планирано да завърши до 2031 г.Производството на батерии в Европа е стратегически интерес за нашата икономика и общество, защото има потенциал за чиста мобилност и енергия, ще помогне за откриване на работни места, устойчивост и конкурентоспособност, обяви заместник-председателят на Европейската комисия Маргрете Вестаер, която отговоря за конкуренцията.", "date": "2019.12.09", "title": "ЕС одобри милиарди евро помощ за батерии"}
{"url": "https://news.bg/regions/shefat-na-vik-shumen-poema-vodnoto-druzhestvo-v-pernik.html", "text": "Управителят на ВиК-Шумен Илиян Илиев оглавява водното дружество в Перник, съобщава БНР. Това беше решено на Общото събрание на акционерите на водното дружество в миньорския град.Кандидатурата на Илиев е предложена от държавата, която притежава 51% от капитала на дружеството.Той ще замени на поста , който беше отстранен след проведения на 20 ноември  заради драстичния спад на обема на язовир \"Студена\".Предстои новият управител да встъпи официално в длъжност през следващата седмица.Кметът на Радомир Пламен Алексиев, който е представителят на община Радомир в Общото събрание на акционерите на ВиК, е гласувал против кандидатурата на Илиян Илиев. Според него държавата сама е предложила и избрала Илиев за поста и към ситуацията се е подходило несериозно.\"Ние не познаваме Илиев, не ни беше изпратено дори едно CV. Освен това казусът с неговото освобождаване от поста му - управител на ВиК-Шумен не е решен\", подчерта Алексиев.Преди дни Илиев беше освободен от поста управител на ВиК-Шумен. Община Шумен обаче, която има 23% дял в дружеството, внесе в съда искане за спиране на вписването на новия управител на ВиК в Търговския регистър. Това означава, че Илиев не може да поеме управлението на ВиК-Перник, докато не се проведе конкурс за управител на ВиК-Шумен.", "date": "2019.12.09", "title": "Шефът на ВиК-Шумен поема водното дружество в Перник"}
{"url": "https://news.bg/int-politics/rusiya-fbr-znachitelno-zasili-natiska-si-varhu-rusnatsi-zhiveeshti-v-sasht.html", "text": "Натискът на ФБР върху руснаците, които живеят в САЩ, се увеличи значително. Това съобщи ТАСС, позовавайки се на източник в руското външно министерство в навечерието на посещението на руския външен министър Сергей Лавров във Вашингтон.\"ФБР значително засили натиска върху нашите сънародници, живеещи в САЩ, които са заподозрени в нелоялност. През юли 2018 г. Мария  във Вашингтон само заради руския си паспорт, обясняват политически лобизъм след русофобска истерия\", обяснява източникът.Руската дипломатическа служба обръща внимание и на продължаващи арести и отвличания на руски граждани от американските разузнавателни служби в трети страни, от 2008 г. са регистрирани 53 случая, допълва източникът.\"Ройтерс\" съобщава, че руският министър на външните работи Сергей Лавров ще се срещне с президента Доналд Тръмп по време на разговорите във Вашингтон във вторник, цитирайки \"Интерфакс\" и източник в министерството на външните работи на Русия.Руското външно министерство съобщи по-рано, че Лавров ще пътува до Вашингтон за разговори с американския държавен секретар Майк Помпео, но не спомена разговорите с Тръмп.Отношенията Русия-САЩ са на историческо дъно след края Студената война.", "date": "2019.12.09", "title": "Русия: ФБР значително засили натиска си върху руснаци, живеещи в САЩ"}
{"url": "https://news.bg/regions/sedmoklasnichka-pochina-v-gimnaziya-vav-vratsa.html", "text": "Седмокласничка почина по време на междучасие, съобщават от Инцидентът е станал в СУ \"Христо Ботев\" във Враца. Момичето колабирало около 9.00 часа между първия и втория учебен час.От училището незабавно се обадили на спешна помощ и се опитали да стабилизират детето, но без успех. Когато лекарите пристигнали, ученичката вече нямала пулс.От гимназията уверяват, че са предприели своевременно всички необходими мерки. В момента се провеждат разговори със специалисти, а психолози работят с учениците.", "date": "2019.12.09", "title": "Седмокласничка почина в гимназия във Враца"}
{"url": "https://news.bg/politics/za-tsik-spokoyni-izbori-no-slozhni-za-izbiratelya.html", "text": "Това бяха едни спокойни, добре организирани избори. Това заяви председателят на ЦИК Стефка Стоева на срещата при президента.Това са едни легитимни избори, категорична бе тя и посочи, че много по-малко били жалбите при този вот. Тези избори не получиха име като \"Костинброд\", \"Арена Армеец\", доволна е Стоева. Проблем, по думите й, са недействителните бюлетини. Големият брой недействителни бюлетини се дължи на преференциите, смята шефката на изборната администрация. Комисията трябва да направи сериозен анализ на недействителния вот. На тези избори ЦИК отчита рекорден брой кандидати, които са останали без защита - 14 кандидати за кметове и общински съветници са със снет имунитет. .Проведохме добри избори, според нас, по-добри от очакванията, каза още тя. Местните избори са най-сложните, най-трудните и най-скъпите, по думите на секретаря на ЦИК Севинч Солакова. Професор Михаил Константинов от \"Информационно обслужване\" подчерта , че 15% са недействителните гласове за общински съветници. През 2015 г. недействителния вот за общинари е 14% и затова, според него, местните избори сега са същите като през 2015. Хората не се оправят с преференциите, предположи Константинов. Да се отворят достатъчно брой чували, да се види какво е станало и да се вземат законодателни мерки, е съветът му. 30% от българските избиратели не ползвали компютри, каза професорът.Но всички ползват банкомат, репликира президентът Румен Радев. Машинното гласуване било подобно като ползването на банкомат, по мнението му. Държавният глава е съгласен да се отворят чувалите. Стефка Стоева посочи, че ЦИК ще търси начин да се отворят чувалите с бюлетини.", "date": "2019.12.09", "title": "За ЦИК спокойни избори, но сложни за избирателя"}
{"url": "https://news.bg/world/kndr-kam-tramp-izkufeliyat-starets-da-se-uspokoi-malko.html", "text": "Висш представител на Северна Корея обиди президента на САЩ Доналд Тръмп, информира \"Ройтерс\".Корейската централна новинарска агенция прочете съобщение на Ким Йон-чол, заместник-председател на управляващата Корейска работническа партия, в което той нарече Тръмп \"небрежен и непостоянен старец\". Ким Йон-чол е в основата на организираната втора Ким Йон-чол описа Тръмп като нетърпелив и го разкритикува за риториката му и заплахите му към Пхенян.Напрежението между двете държави се покачи седмици преди да изтече наложеният от КНДР срок в края на годината Вашингтон да смекчи позицията си на преговорите.Макар че Тръмп и КНДР редовно се обиждаха през първите години на мандата на американския лидер, двете страни прекратиха личните атаки след първата среща между Доналд Тръмп и Ким Чен-ун в Севернокорейският представител заяви, че Ким Чен-ун може да промени позицията си към Тръмп, ако президентът продължи с неуместните и рискови изказвания.Тръмп заяви в неделя, че Ким може да изгуби повече и че не иска намеса на американските президентски избори.Тези коментари показват, че Тръмп e \"старец, на когото му липсва търпение\", обяви Ким Йон-чол.\"Докато е толкова небрежен и непостоянен старец, може би настъпи времето, когато ние не можем да го наричаме \", подчерта севернокореецът.", "date": "2019.12.09", "title": "КНДР към Тръмп: Изкуфелият старец да се успокои малко"}
{"url": "https://news.bg/int-politics/tramp-i-demokratite-se-dogovoriha-za-sazdavaneto-na-kosmicheski-sili.html", "text": "Администрацията на американския президент Доналд Тръмп и конгресмените от Демократическата партия са постигнали предварителна договорка за даване на зелена светлина за създаването на космически сили, информира \"Вашингтон пост\".Според хора, близки до преговорите, демократите са се съгласили за създаването на шести клон на военните на САЩ в замяна на нови обезщетения за родителски отпуск за федералните служители.Не е ясно обаче дали споразумението, което има подкрепата както на президента, така и на председателя на Камарата на представителите (долната камара на Конгреса), ще премине успешно гласуването в Сената, допълва изданието.", "date": "2019.12.09", "title": "Тръмп и демократите се договориха за създаването на космически сили"}
{"url": "https://news.bg/world/zemetresenie-v-italiya-sprya-zhelezopatniya-transport.html", "text": "Земетресение северно от Флоренция тази сутрин предизвика спиране или сериозно забавяне на железопътния транспорт в Италия, включително и по националната високоскоростна линия, информира \"Ройтерс\".Земетресението с магнитуд 4,8 по Рихтер е регистрирано в Апенинските планини в 03,30 часа местно време, съобщават от Геофизичния институт на САЩ. От пожарната служба на страната информираха, че няма пострадали хора.Железопътният транспорт е спрян като предохранителна мярка, за да се провери състоянието на инфраструктурата, обявиха от Rete Ferroviaria Italiana, звеното към държавната железопътна компания, което поддържа националната мрежа.Компанията трябва да провери железопътната мрежа в района, ако бъде регистрирано земетресение с магнитуд над 4 по Рихтер.", "date": "2019.12.09", "title": "Земетресение в Италия спря железопътния транспорт"}
{"url": "https://news.bg/regions/trima-postradali-pri-katastrofa-na-patya-ruse-razgrad.html", "text": "Трима души пострадаха при катастрофа между микробус и лек автомобил на пътя Русе-Разград, съобщава Нова телевизия.Пътният инцидент е станал около 5.15 часа тази сутрин в района между селата Бъзън и Писанец.Пострадалите са получили фрактури на крайници и травми по тялото. Те са откарани в болница без опасност за живота.Заради катастрофата движението в участъка е ограничено. Създаден е обходен маршрут.", "date": "2019.12.09", "title": "Трима пострадали при катастрофа на пътя Русе-Разград"}
{"url": "https://news.bg/world/severna-koreya-provela-vazhen-test-na-raketen-dvigatel.html", "text": "Северна Корея е изпитала ракетен двигател. Това се предполага на базата на сателитни снимки, направени преди и след проведено от КНДР \"много важно\" изпитание на ракетна площадка, съобщиха експерти, цитирани от \"Ройтерс\".Това е поредното изпитание на оръжие преди да изтече наложеният на Вашингтон срок до края на 2019 г. да смекчи позицията си на преговорите за ядрено разоръжаване между САЩ и Северна Корея.Корейската централна новинарска агенция на площадката Sohae за ракетни изпитания. Представители на САЩ и Южна Корея повториха, че Пхенян е обещал да затвори площадката.Обществената медия отбелязва, че резултатите от изпитанието ще помогнат на стратегическата позиция на КНДР, като агенцията не уточнява какво точно се има предвид. В миналото площадката беше използвана на изпращане на ракети и сателити в космоса.Сателитни снимки, направени в събота от Planet Labs, показват автомобили и техника, които вероятно са използвани за експеримент с ракетен двигател, докато направените в неделя сутринта снимки показват, че е проведено изпитание, коментира Джефри Люис, директор на Програмата за неразпространение в Източна Азия към Института за международни проучвания \"Мидълбъри\" в Калифорния.Запитан да коментира дали КНДР е провела тест на ракетен двигател, говорител на военното министерството на Южна Корея само отговори, че следят случващото се в северната съседка и правят подробен анализ с американските служби.Лидерът на КНДР Ким Чен-ун предупреди, че може да поеме по \"нов път\", ако САЩ не отговорят на исканията им. Той не уточнява какъв може да е този нов път, но наблюдатели подозират, че КНДР може да изпрати сателит в космоса, с което да демонстрират напредъка на КНДР в разработването на ракети вместо да прибягват до военни провокации като изпитание на междуконтинентална балистична ракета.Някои южнокорейски експерти коментират, че Северна Корея може да е изпитала ракетен двигател на твърдо гориво, което ще позволи на страната по-лесно да скрие и по-бързо да разгърне междуконтинентална балистична ракета.Според анализатори изглежда през последните години КНДР е използвала течно гориво от съветската ера за всичките си междуконтинентални ракети, докато в същото време е разработвала твърдо гориво за ракетите, изстрелвани от подводница.През март 2016 г. държавната медия съобщи, че Ким е ръководел \"успешен\" тест на двигател с твърдо ракетно гориво, който е \"проектиран и произведен в корейски стил\".", "date": "2019.12.09", "title": "Северна Корея провела важен тест на ракетен двигател"}
{"url": "https://news.bg/economics/22-23-mlrd-lv-se-vartyat-v-sivata-ikonomika.html", "text": "През последните 10 години икономиката на сиво намалява, но все още е над 20%. На сиво, без яснота откъде и как идват и къде отиват, се въртят повече от 22 - 23 млрд. лв. всяка година.Toва обяви президентът на КНСБ Пламен Димитров на заключителния форум, посветен на проекта \"Активно гражданско участие за превенция и ограничаване на недекларираната заетост в България\".Заради сивата икономика са възможни и редица изкривявания в обществено-политическия живот. \"Ако някой се опитва да купува гласове за изборите, не го прави от партийната субсидия\", убеден и синдикалният лидер.За да има сиви плащания към работниците, недекларирани и неустановени отношения, трябва да има сиви обороти.Най-важният показател и индикатор за това как КНСБ се справят с борбата със сивата икономика е индексът \"Икономика на светло\".Сивата икономика влачи със себе си много ефекти, защото сивото убива лоялната конкуренция, но и сивото убива правата на хората и всичко, което е свързано с техните трудови права, предупреди Пламен Димитров., а това води след себе си и редица рискове на водачите и участниците в движението.Затова от КНСБ настояват за законодателни промени в Кодекса на труда, Кодекса на социалното осигуряване и Закона за обществените поръчки, с които да се даде правна гаранция за ограничаване, намаляване и напълно премахване на практиките на недекларираната заетост.\"Имаме много възможности и нашето законодателство трябва да отговори в подзаконовите си документи\", настоя Пламен Димитров и посочи, че в областта на строителството, земеделието и търговията се предлагат поне 20 мерки за промени в борбата със сивата икономика.В заключение от КНСБ настояха още за промени в Наказателния кодекс, с което да се криминализира неплащането на осигурителните вноски.", "date": "2019.12.09", "title": "22 - 23 млрд. лв. се въртят в сивата икономика"}
{"url": "https://news.bg/economics/danachnite-na-krachka-sled-no-po-sledite-na-izmamnitsite.html", "text": "Сивата и неформална икономика изисква гориво, за да се стигне до неформалната заетост. Така финансовият министър Владислав Горанов коментира вижданията си по заключителния форум, посветен на проекта \"Активно гражданско участие за превенция и ограничаване на недекларираната заетост в България\".Според него това гориво са сивите обороти, които трябва постоянно да бъдат на вниманието на приходните администрации. Финансовият министър отчете, че от 2018 г. стартира проект за пълно обхващане на оборотите във всички сфери на икономиката.По думите му се предприемат различни стъпки и действия, но сивата икономика е неравно състезание между бизнес модела и начина на живот, с който да се избегнат плащанията като част от обществения договор.Според Горанов приходната администрация, колкото и да е въоръжена със законодателни решения, не може да бъде толкова изобретателна за тези, които искат да избягат от облага.Той даде пример с акцията на данъчните в няколко заведения в столицата през уикенда в Spagetti Kitchen и посочи, че законодателството никога не може да бъде съвършено в борбата със сивата икономика. Горанов обясни, че в момента, в който една фирма натрупа задължения към фиска, в момента, когато се опитаме да направим принудително изпълнение - отнемане на наличности от касата, на следващия ден осъмваме в този обект с друга фирма.Горанов призова за активното гражданско участие по темата с недекларирания труд. В редиците на Министерство на финансите, НАП и Агенция \"Митници\" денонощно мислят по темата в борбата срещу сивата икономика, увери Горанов.От своя страна социалният министър Деница Сачева изтъкна, че борбата със сивата икономика е предизвикателство за данъчните и осигурителни промени в страната. Истинската битка с недекларирания труд минава през момента, в който всеки един човек има нетърпимост към неспазването на закона, посочи Сачева.", "date": "2019.12.09", "title": "Данъчните на крачка след, но по следите на измамниците"}
{"url": "https://news.bg/world/kitay-premahva-tsyaloto-kompyutarno-oborudvane-i-softueri-ot-chuzhbina.html", "text": "Китай е наредил цялото компютърно оборудване и софтуери от чужбина да бъдат премахнати от държавните институции в рамките на три години, пише вестник \"Файненшъл таймс\", цитиран от \"Гардиън\".Директивата на правителството вероятно ще нанесе удар върху американски мултинационални компании като HP, Dell и Microsoft. Тя е огледална на опитите на Вашингтон да ограничи използването на китайска технология на фона на търговската война между двете държави, която започва да се превръща в студена война в сферата на технологиите.Администрацията на Доналд Тръмп забрани на американски компании да правят бизнес с китайския телекомуникационен гигант Huawei по-рано тази година, а през май Google, Intel и Qualcomm съобщиха, че ще замразят сътрудничеството си с Huawei.С директивата Китай също се опитва да увеличи зависимостта си от китайски технологии.\"Файненшъл таймс\" пояснява, че директивата ще доведе до подмяната на 20-30 милиона единици компютърна техника и софтуери. Вестникът допълва, че тази работа ще започне от 2020 г. Анализатори коментираха пред изданието, че 30% от техниката ще бъде заменена през 2020 г., 50% през 2021 г. и 20% през 2022 г.Заповедта е дошла от ръководството на Китайската комунистическа партия по-рано тази година, съобщиха анализатори.Подмяната на всички компютърни устройства и софтуери ще бъде предизвикателна, тъй като много от продуктите са разработени за американски операционни системи като Windows на Microsoft. Държавните институции използват компютри на китайската компания Lenovo, но някои части са произведени от американски компании.", "date": "2019.12.09", "title": "Китай премахва цялото компютърно оборудване и софтуери от чужбина"}
{"url": "https://news.bg/int-politics/rusiya-razgrashta-protivovazdushen-kupol-nad-arktika.html", "text": "През следващите години всички арктически дивизии на Северния флот на Русия ще бъдат оборудвани със зенитно-ракетни комплекси С-400. Това съобщи командирът на Северния флот вицеадмирал Александър Моисеев, който е носител на почетното звание \"Герой на Русия\".Това щяло да позволи създаването на противовъздушен купол над руската част на Арктика: благодарение на това Арктика щяла да бъде защитена от всякакви средства за нападение от въздуха, независимо дали става дума за авиация, крилати или балистични ракети.\"Извършва се оборудване и преоборудване на зенитните ракетни и радиотехнически войски с нова техника. През тази година на въоръжение в зенитния ракетен полк, дислоциран в Нова земя, постъпиха и вече изпълняват бойни дежурства противоракетни системи С-400\", уточни Моисеев.Като цяло, говорейки за нова техника и въоръжение, Моисеев отбелязал, че техният дял средно бил около 60 процента, а за определени позиции, като например бронетанкова техника, значително изпреварва тези показатели.През септември стана ясно, че полкът в Нова земя за първи път е бил оборудван със зенитно-ракетния комплекс С-400. Това подразделение е застъпило на бойно дежурство през 2015 г., но преди това на въоръжение бяха противоракетните системи от предишно поколение С-300.Зенитно-ракетният комплекс С-400 е предназначен за унищожаване на всички съвременни и перспективни средства за въздушно-космическо нападение в обхват от няколкостотин километра.", "date": "2019.12.09", "title": "Русия разгръща противовъздушен купол над Арктика"}
{"url": "https://news.bg/world/ergeni-i-semeystva-vlizat-prez-edin-vhod-v-kafeneta-na-sauditska-arabiya.html", "text": "Частично премахват половата сегрегация в ресторантите и кафенетата в Саудитска Арабия, обявиха властите на монархията, цитирани от АФП.Осведомителната агенция отбелязва, че това е поредната мярка за смекчаване на социалните ограничения в ултраконсервативната монархия.Отдавна се изисква от местата за хранене да имат един вход само за мъже и друг за жени и семейства. В държавата от десетилетия се прилага стриктна политика на полова сегрегация на обществени места.Министерството по въпросите на общините и селските райони написа в \"Туитър\" в неделя, че премахва няколко изисквания, които ресторантите трябва да спазват, включително необходимостта от \"вход за ергени и отделен вход за семейства\".Не е ясно дали ограниченията при сядане в ресторантите ще бъдат отменени.В момента ресторантите са разделени на \"семейна\" зона за тези, които са придружавани от жени и на зона \"неомъжен\" за мъже, макар че мнозина тихомълком събарят преградите през последните години на фона на либерализация.Последната реформа е приветствана от младите граждани на Саудитска Арабия, но заклеймявана от най-консервативните, като те предупреждават, че е в противоречие с ислямския закон.", "date": "2019.12.09", "title": "Ергени и семейства влизат през един вход в кафенета на Саудитска Арабия"}
{"url": "https://news.bg/bulgaria/balgariya-sred-liderite-na-balkanite-po-nivo-na-choveshko-razvitie.html", "text": "България се нарежда на 52-о място с резултат 0,812 в списъка от 189 държави по Индекс на човешко развитие (Human Development Index). Това се посочва Доклада за развитие на човечеството за 2019 г., изготвен от Програмата за развитие на ООН (ПРООН) и характеризиращ човешкото развитие в света на база на показателите за 2018 г.По този показател страната ни се нарежда сред водещите държави на Балканите. На по-предни позиции са единствено Словения (24 място), Кипър (31 място), Гърция (32 място) и Хърватия (46 място).Непосредствено сред нас са Черна гора и Румъния, а Турция заема 59-а позиция.От своя страна Сърбия оглавява групата на втората категория държави по човешко развитие, заемайки едва на 63-о място с показател 0,799.Както и през 2018 г., и през тази година с най-висок индекс на човешко развитие е Норвегия (0,954). В челната тройка влизат и Швейцария (0,946) и Ирландия (0,943). Германия и Хонконг пък си поделят четвъртото място с по 0,939.Докладът за развитие на човечеството е независим отчет на Програмата за развитие на ООН, изготвен от водещи световни учени и експерти в областта на развитието и сътрудничеството.", "date": "2019.12.09", "title": "България сред лидерите на Балканите по ниво на човешко развитие"}
{"url": "https://news.bg/int-politics/aktivisti-nahluha-v-ofisa-na-maltiyskiya-premier.html", "text": "Активисти влязоха в сградата, в която се помещава кабинетът на министър-председателя на Малта, за да поискат незабавна оставка на Джоузеф Мускат на фона на разследване за убийството на журналистка Дафне Каруана Галиция, съобщава \"Ройтерс\".Мускат не е пряко замесен в разследването, но заяви, че ще подаде оставка в средата на януари след избори за нов лидер на управляващата Лейбъристка партия. Свидетелски показания и самопризнания на посредник в плана за убийството свързват хора от вътрешния кръг на премиера с опити за прикриване.Около 40 активисти изненадаха полицаи и войници с нахлуване от страничен вход в сградата от 16-ти век в столицата Валета, с барабани и знамена.След това седнаха и блокираха входа, скандирайки Мускат да излезе. Премиерът не е бил в сградата.Политическата стабилност в малкия средиземноморски остров е разтърсена през последните седмици от разкритията за убийството на антикорупционния журналист, взривен с бомба в колата си.Началникът на щаба на Мускат, Кийт Шембри е посочен сред участващите или знаещи за заговора. Шембри подаде оставка и е разследван. Той отрече всякакви неправомерни действия.\"Малта достигна дъното, това не е само за корупция, а е политическо убийство\", заявиха активистите по време на протеста си.Според тях позицията на Мускат е несъстоятелна и искат цялостно разследване и посочване на всички хора, а \"не прикриване\".Полиция и войници наблюдават активистите, които не се опитват да се качат в сградата, където се намират административните служби.", "date": "2019.12.09", "title": "Активисти нахлуха в офиса на малтийския премиер"}
{"url": "https://news.bg/world/stachkata-predizvika-nevizhdan-trafik-v-parizh.html", "text": "Парижани изправени пред необичайни задръствания заради стачките срещу пенсионната реформа, които доведоха до спиране на влакове и метрото за пети пореден ден, информира АП.Предупреждавайки, че има рискове, от националната железница SNCF призоваха хората да останат по домовете си или да използват \"алтернативни средства за пътуване\" до работното място вместо да чакат на спирките с надежда да хванат някои от малкото влакове.В резултат на това от националната пътна агенция обявиха, че са отчетени повече от 600 километра трафик в пиковите часове в Парижки регион в сравнение с до 150 километра задръствания средно на ден.Трафикът е по-голям днес в сравнение с началото на стачката през миналата седмица, защото много французи работиха от вкъщи или си взеха отпуск. Но сега продължаващите стачни действия усложняват ситуацията във френската столица.Окрилени от най-големите национални демонстрации от години, започнали миналия четвъртък, синдикатите планират нови протести във вторник с надежда да продължат да оказват натиск върху правителството да се откаже от реформиране на възрастта за пенсиониране.Само около 1/6 от влаковете се движат днес и само две от 16-те метролинии в Париж работят в нормален режим. Международните линии също са засегнати, а синдикати блокираха автобусните депа около Париж, което доведе до ограничаване движението на автобусите.Френският президент Еманюел Макрон привика премиера Едуар Филип и други представители на правителството в неделя вечерта, за да приемат стратегия за случващото се.Премиерът ще разкрие детайли от плана на правителството в сряда. Не се очаква да се промени официалната възраст за пенсиониране на 62 г., но се очаква да се насърчат хората да работят по-дълго.Реформата е в основата на визията на Макрон за трансформиране на френската икономика. Министри твърдят, че настоящата система е несправедлива и финансово неустойчива, докато синдикати предупреждават, че реформата атакува основните права на работниците и ще принуди хората да работят по-дълго за по-малко пари.", "date": "2019.12.09", "title": "Стачката предизвика невиждан трафик в Париж"}
{"url": "https://news.bg/regions/propadane-na-asfalt-razkri-dreven-kladenets-v-tsentara-na-vratsa.html", "text": "Откриха стар кладенец след пропадане на асфалт във Враца, съобщава bTV.Огромната дупка се отворила върху паркинг в центъра на града след маневра на сметосъбиращ камион. Оказало се, че това не е обикновена яма, а древно водно съоръжение с диаметър около 5 метра и дълбочина над 10 метра, облицовано с камъни. Според специалистите то е на около 150 години.Според някои от хората находката е кладенец. Други пък са на мнение, че става въпрос за отпадна яма.Кметът на града Калин Каменов възнамерява да направи допитване до жителите на града какво да бъде направено с необичайното откритие. Според него съоръжението може да се запази като атракция. Повечето от местните подкрепят идеята.В момента се обсъжда с Министерството на културата как дупката да бъде укрепена.", "date": "2019.12.09", "title": "Пропадане на асфалт разкри древен кладенец в центъра на Враца"}
{"url": "https://news.bg/regions/ekoinspektsiyata-hvana-trima-narushiteli-v-rezervat-srebarna.html", "text": "Екоинспекцията хвана трима нарушители в резерват \"Сребърна\".Те са извършвали нерегламентирани дейности в защитената територия. РИОСВ им е съставила актове. Два от тях са за извършване на любителски риболов на нерегламентирано място.Съгласно Плана за управление на защитената територия има определени четири местности, в които любителите могат да упражняват това занимание, посочват от екоинспекцията. Това са местностите \"Пристана\", \"Канаричката\", брега на езерото по границата със село Сребърна и участъка от брега на река Дунав, западно от Западния противопожрен път.Третият акт е за бракониерски риболов с мрежи. Нарушението е било установено още през лятото, но се е водило досъдебно производство, което вече е прекратено.Предстои да се издадат наказателни постановления. Законът за защитените територии предвижда глoби за маловажни случаи в размер от 5 до 100 лв., а за немаловажни - от 500 до 5000 лв. за физически лица.В резерват \"Сребърна\" категорично е забранено извършването на риболов с помощта на плавателни съдове и мрежи, напомнят от РИОСВ.", "date": "2019.12.09", "title": "Екоинспекцията хвана трима нарушители в резерват \"Сребърна\""}
{"url": "https://news.bg/world/zhan-lyuk-melanshon-osaden-uslovno-na-tri-mesetsa-zatvor.html", "text": "Крайнолевият френски лидер Жан-Люк Меланшон получи условна присъда от три месеца затвор и глоба от 8000 евро за сплашване на официални лица, които са го разследвали за възможни финансови нередности. Това постанови парижки съд, информира \"Ройтерс\".През 2018 г. прокуратурата нахлу в дома му и партийни офиси.Меланшон определя процеса като политически мотивиран.Крайнолевият френски лидер, острието на опозицията срещу икономическата политика на френския лидер Еманюел Макрон и поддръжник на антиправителствените протести на \"Жълтите жилетки\", получи безпрецедентните 19,5% на първи тур на президентските избори през 2017 г.", "date": "2019.12.09", "title": "Жан-Люк Меланшон осъден условно на три месеца затвор "}
{"url": "https://news.bg/int-politics/shoygu-razkaza-za-ukrepvaneto-na-yadrenata-triada-na-rusiya.html", "text": "Обновяването на авиационния парк за далечни разстояния и създаването на нови самолети значително е укрепило въздушния компонент на ядрената триада на Русия. Това обяви руският министър на отбраната Сергей Шойгу, цитиран от руските медии.\"През тази година предприятието \"Туполев\" извърши значителна работа по модернизацията на самолетите Ту-95МС с подмяна на морално остарялото радиотехническо и навигационно оборудване\", уточни руският военен министър, без да уточнява подробности.По този начин в състава на авиацията за дълечни разстояния действат \"планирано количество изправни стратегически бомбардировачи\".Шойгу също така е инструктирал да се увеличи броят на бойните кораби, въоръжени с ракети \"Калибр\" и \"Циркон\".Освен това по думите му трябва \"да се разшири номенклатурата на безпилотните летателни апарати, роботизирани комплекси и оръжия, базирани на нови физически принципи\".Самолетите от далекобойната авиация понастоящем преминавали през дълбока модернизация. По-конкретно първият усъвършенстван Ту-22М3М е бил предаден за изпитания, а в момента се модернизира Ту-160М.Тези самолети щели да позволят укрепване на бойния потенциал на въздушно-космическите сили (както руските власти наричат военновъздушните сили на страната) до появата на обещаващ авиационен комплекс за далечни разстояния, работата по който се осъществявала от конструкторското бюро \"Туполев\" в сътрудничество с други предприятия от руската авиационна индустрия.", "date": "2019.12.09", "title": "Шойгу разказа за укрепването на ядрената триада на Русия"}
{"url": "https://news.bg/world/vulkan-izrigna-na-nova-zelandiya.html", "text": "Най-активният вулкан в Нова Зеландия, Белият остров, изригна в понеделник, съобщи АП.Агенцията посочва, че има данни за ранени.По време на изригването е имало десетки туристи.\"Смятаме, че около 100 души са били на или около острова по това време \", заяви премиерът на страната Джасинда Ардърн.", "date": "2019.12.09", "title": "Вулкан изригна на Нова Зеландия"}
{"url": "https://news.bg/world/hariri-s-shans-otnovo-da-e-premier-na-livan.html", "text": "Бившият премиер на Ливан Саад Харири има шанс отново да оглави правителството, съобщи \"Ройтерс\".Президентът на Ливан Мишел Аун реши да отложи за 16 декември консултации с парламентарни фракции относно кандидатурата на министър-председател, на който да бъде възложено да сформира новото правителство.Консултациите бяха отложени за една седмица от 9 до 16 декември, след като бизнесменът Самир ал Хатиб, чието издигане за премиер беше подкрепено преди това от всички основни парламентарни фракции, обяви в неделя, че ще оттегли кандидатурата си. Това се случи след срещата на ал-Хатиб с върховния мюфтия на Ливан, шейх Абдел Латиф Дераян.Духовният водач на мюсюлманите заяви на Ал Хатиб, че политиците на сунитската общност след проведените контакти подкрепят завръщането на поста премиер на лидера на движението \"Ал Мустабал\" - Саад Харири. Според шейха Харири, \"полага усилия за засилване на ливанската икономика и играе важна роля на арабската и международната арена\".Думите на мюфтията обаче бяха посрещнати негативно от протестиращите, които за поредна вечер излязоха на улиците на Бейрут.Лидерът на \"Ал Мустабал\", който три пъти оглавява коалиционните правителства от 2009 г., подаде оставка на 29 октомври на фона на  които обхванаха страната.Както заяви лидерът на опозиционната партия Катаиб Сами Джемайл, \"преходното правителство трябва да се ръководи от неутрален политик, който не е свързан с управляващата класа\". \"За такава роля е подходящ например уважаваният дипломат Наваф Салам, който е работил като постоянен представител на Ливан при ООН през 2007-2017 г. и който сега е член на Международния съд на ООН\", каза Джемайл.", "date": "2019.12.09", "title": "Харири с шанс отново да е премиер на Ливан"}
{"url": "https://news.bg/world/razuznavatelen-samolet-na-sasht-preletya-nad-severna-koreya.html", "text": "Над Корейския полуостров прелетял американски разузнавателен самолет Boeing RC-135W, съобщи \"Йонхап\".Според агенцията полетът вероятно има за цел събиране на информация за действията на въоръжените сили на КНДР.Полетът е извършен на фона на съобщенията, че Северна Корея е провела изпитване на двигател с твърдо гориво за междуконтинентални балистични ракети на тренировъчната площадка в Сохе, посочва агенцията.През последните седмици ВВС на САЩ засилиха своите дейности в района на Корейския полуостров. Така през това време други разузнавателни самолети са извършвали полети.В Южна Корея това е свързано с рязко увеличаване на напрежението, критиката на Пхенян към Вашингтон и тестването на КНДР на многоцелеви ракетни установки с голям калибър. Освен това на 23 ноември КНДР проведе артилерийски огън близо до границата с Южна Корея.", "date": "2019.12.09", "title": "Разузнавателен самолет на САЩ прелетя над Северна Корея"}
{"url": "https://news.bg/world/daniya-podgotvya-zakon-za-chist-vazduh.html", "text": "Законопроект задължава властите на Дания редовно да предприемат мерки, за да бъдат съкратени емисиите на въглероден диоксид със 70% до 2030 г. Очаква се законът да бъде приет през февруари догодина, уточнява БГНЕС.Датското правителство на социалдемократите и седем други партии от страната съгласуваха законопроекта, целящ съкращаване на вредните емисии в атмосферата.Според съдържанието на документа, подписан вечерта на 6 декември, се планира съкращаване на вредните емисии със 70% до 2030 г. в сравнение с нивата от 1990 г., съобщава сайтът на датското министерство за климата и енергетиката.Освен това до 2050 г. трябва да бъде постигната климатична неутралност, т.е. емисиите от въглероден диоксид не бива да превишават обема, който може да бъде абсорбиран.Предполага се, че тези цели ще станат задължителни както за настоящото правителство, така и за онези, които идват на власт в бъдеще. Законопроектът съдържа и междинни цели, постигането на които трябва да се преразглежда редовно. За тези цели се планира разширяване на състава на Съвета по климата в страната и увеличаване на финансирането му.Датският парламент (Фолкетинг) ще гласува документа през февруари 2020 г. Очаква се законът да бъде приет, тъй като представители на партии, които го одобриха, заемат 167 от 179 места във Фолкетинга.Датската асоциация за опазване на околната среда похвали законопроекта, като го нарече \"исторически ход\". Консолидирането на мерките за климата в законодателството говори за ефективността на екологичните протести, се казва на сайта на асоциацията.", "date": "2019.12.09", "title": "Дания подготвя закон за чист въздух"}
{"url": "https://news.bg/world/protest-na-shofyorite-v-solun.html", "text": "Шофьорите на автобуси в северния пристанищен град Солун планират протест за понеделник, съобщават местни медии.Съюзът на шофьорите е против плановете за предоставяне на определени услуги на частната компания, която управлява междуградски автобуси (KTEL), но също така настоява за повече превозни средства и персонал за подобряване на услугите.Той твърди, че услугите в час пик могат да станат изключително затруднени, особено в центъра на града, който няма друг вид обществен транспорт, като се твърди, че са имали пътници.", "date": "2019.12.09", "title": "Протест на шофьорите в Солун"}
{"url": "https://news.bg/weather/sedmitsata-zapochva-sas-slantse.html", "text": "Днес ще е предимно слънчево, но на места в низините и котловините през по-голямата част от деня ще е мъгливо. Почти тихо, в Източна България със слаб южен вятър. Максималните температури ще са между 7° и 12°, по-ниски в районите с трайна мъгла.Това съобщиха от НИМХ.Над планините ще е предимно слънчево. Ще духа слаб до умерен запад-югозападен вятър. Ще се затопли и максималната температура на 1200 метра ще е около 9°, на 2000 метра - около 3°.Над Черноморието ще е предимно слънчево. Сутринта на места видимостта ще е намалена. Ще духа слаб южен вятър. Максимални температури 10-12°. Температурата на морската вода е 11-12°. Вълнението на морето ще е 1-2 бала.", "date": "2019.12.09", "title": "Седмицата започва със слънце"}
{"url": "https://news.bg/finance/zapochva-izplashtaneto-na-kolednite-dobavki-za-pensionerite.html", "text": "Започва изплащането на коледните добавки за пенсионерите.ще получат над 1 милион възрастни хора, чиято пенсия е до 363 лева, заедно с декемврийските сипенсии.Очаква се до края на деня да бъдат готови преводите по банков път, а получаването на пенсии в пощенските станции ще продължи до 20 декември.С добавката ще бъдат подпомогнати около 1 276 200 пенсионери. Парите - 51 млн. лв., ще бъдат отпуснати чрез допълнителен трансфер в бюджета за Държавното обществено осигуряване.", "date": "2019.12.09", "title": "Започва изплащането на коледните добавки за пенсионерите"}
{"url": "https://news.bg/regions/poreden-den-s-opasno-mrasen-vazduh-v-sofiya.html", "text": "И тази сутрин София осъмна с мръсен въздух и високи нива на фините прахови частици в пъти над нормата, съобщава bTV.По данни на платформата airbg.info в квартали като \"Лозенец\", \"Яворов\", \"Дружба\" или \"Витоша\" превишения са повече от 5 пъти над допустимото.Припомняме, вчера кметът на столицата Йорданка Фандъкова призова  Причината е, че според проучвания през зимата около 40% от замърсяването на въздуха идва именно от този вид битово отопление.В дни с мъгла мръсният въздух се задържа в приземния слой и поради котловинния характер на релефа на София трудно се разсейва.Министърът на околната среда и водите Нено Димов пък посочи, че ", "date": "2019.12.09", "title": "Пореден ден с опасно мръсен въздух в София"}
{"url": "https://news.bg/regions/kursisti-bili-v-chuzhbina-dokato-gi-obuchavat-da-shofirat-v-plovdiv.html", "text": "Полицията откри нарушения в 37 автошколи при мащабна акция в Пловдив, съобщава БНТ.При съвместната проверка с НАП и ДАИ са били инспектирани всички центрове за обучение на водачи. Някои от школите вече са предадени на прокуратурата.Едно от най-честите нарушения, които са били установени, е липсата на нужното техническо оборудване.Били са констатирани и фрапиращи случаи, при които курсистите дори не са присъствали в определения ден и час, когато е трябвало да бъдат обучавани. Нещо повече - някои от тях дори са били извън страната.Директорът на ОДМВР-Пловдив старши комисар Йордан Рогачев обясни, че тези, които са извършвали обученията, са спестявали част от средствата, с които им е било заплатено.По данни на полицията голяма част от пътните инциденти с ранени и убити са причинени именно заради недобрата подготовка на шофьорите.Рогачев посочи, че въпреки осъществявания контрол от полицията по пътищата, основите се полагат именно от автошколите.В много от обучителните центрове в Пловдив е започнала данъчна ревизия.", "date": "2019.12.09", "title": "Курсисти били в чужбина, докато ги \"обучават\" да шофират в Пловдив"}
{"url": "https://news.bg/health/d-r-kunchev-interes-kam-bezplatnata-vaksina-protiv-grip-ima-dozi-nyama.html", "text": "Съществено закъснение на грипа от над месец отчита главният държавен здравен инспектор доц. д-р Ангел Кунчев. Пред БНТ той съобщи, че все още няма положителна проба в страната.Той обаче предупреди, че в Европа грипът вече има широко разпространение в Португалия, Ирландия и Финландия и все още е рано да се каже какъв щам на грипа ще ни атакува.Д-р Кунчев посочи, че има почти двойно увеличение на хората у нас, които са се ваксинирали срещу грип. Все още обаче страната ни била далеч от стойности, които могат да повлияят на епидемичното развитие.Относно безплатните противогрипни ваксини за хора над 65-годишна възраст той призна, че все още има места, където те така и не са пристигнали.По негови думи търсенето по програмата е между 250 000 и 300 000 дози.Ще направим всичко възможно за догодина да достигнем точно тези цифри, защото очевидно интерес към ваксината има, заяви той, допълвайки, че за тази година са били осигурени средства за едва 120 000 дози.По отношение на върху тялото д-р Кунчев обясни, че съчетанието от ниски температури и висока влажност водят до по-голяма податливост на лигавицата на горните дихателни пътища. По тази причина обикновено нивото на заболеваемост от респираторни инфекции нараства.", "date": "2019.12.09", "title": "Д-р Кунчев: Интерес към безплатната ваксина против грип има, дози няма"}
{"url": "https://news.bg/politics/nikolay-malinov-ne-sam-shpionin-a-balgarski-patriot.html", "text": "Чувствам се обиден и изненадан от обвинението срещу мен, винаги съм се чувствал български патриот. Това заяви пред БиТиВи председателят на движение Русофили Николай Малинов.Политизирането на въпроса е стигнало до крайна степен, изтъкна той. Не съм шпионин и българският съд ще го докаже, убеден е русофилът. От къде накъде някой ще ме нарича шпионин, недоволен е Малинов, който е убеден, че русофилите в България са милиони.Малинов е категоричен, че в \"Русофили\" не са се занимавали с партийно строителство. Не съм от хората, които искат \"Русофили\" да се превърне в партия, призна още той. В движението обаче имало хора, които споделят идеята за партия на русофилите. Винаги съм отстоявал и ще отстоявам интересите на България, зави Николай Малинов.Според Николай Малинов Русия желае и продължава да развива добросъседски отношения с България. , връчена му от страна на президента Владимир Путин, е знак към страната ни.Размаханият пръст от руския президент за \"Турски поток\" Николай Малинов тълкува като ясно разграничаване от страна на руските власти между българските власти и българите.Изгонването на дипломат било реципрочно действие. Председателят на Русофили би съдействал президентът Владимир Путин да дойде догодина в България. Не познавам Емилиян Гебрев, нямам интерес към този бизнес и не го разбирам, каза още Малинов.Припомняме, п бе обвинен за дейност в полза на чужда държава на 10 септември тази година. В рамките на разследването бяха разпитани десетина членове на движението. Друг обвинен български гражданин засега няма, но в рамките на разследването двама руснаци се оказаха с наложена забрана да влизат в страната - , бивш директор на Руския институт за стратегически изследвания, и ръководителят на групата на дружествата в \"Царград\" Константин Малофеев.Още през септември месец  обвинените за шпионаж у нас русофили. Дипломатическият спор между България и Русия започна през септември месец, когато от българското Министерство на външните работи . Изявлението им беше по повод организирана от руското посолство \"Изложба 75 години от освобождението на Източна Европа от нацизма\".Напрежението по разследването за шпионаж получи продължение на 28 октомври, когато от прокуратурата съобщиха, че  от почти една година. От  за персона нон грата и му наложиха да напусне страната в срок от 24 часа. Ответната мярка на руското МВнР . Новината за изгонването на българин от посолството ни в Москва беше на фона на разкритията на френските служби, че руски шпиони са използвали база в Алпите за провеждане на операции в цяла Европа, .През 2018 г. , когато над 20 държави прогониха руски дипломати от своята територия заради случая \"Скрипал\".", "date": "2019.12.09", "title": "Николай Малинов: Не съм шпионин, а български патриот"}
{"url": "https://news.bg/politics/mediite-ne-sa-sveshtena-krava-smyata-rashidov.html", "text": "По медийния закон много отдавна няма никакви поправки - от социализма досега. Това заяви председателят на ресорната комисия в парламента Вежди Рашидов пред БНТ.Той бе категоричен, че има належаща нужда от нов закон, който да гарантира свободата на медиите. Закони не се правят \"против\", а се правят \"за\", поясни Рашидов.По негови думи медиите не разбират, че свободата на словото не е тяхна запазена марка, а е право на всеки човек и всеки трябва да се възползва от тази свобода. Той се обяви против идеята, че \"медиите са свещена крава и за нея трябва специална свобода\".Важното е да разберем къде е разликата между свободата и свободията, каза още Рашидов относно въпроса с фалшивите новини. Той изрази безпокойство, че в днешно време хората не могат да разпознават истинската от фалшивата новина, което води до загуба на интерес към медиите.21-и век стана опасен век, категоричен бе той.Запитан как трябва да се финансират обществените медии, Рашидов подчерта, че те за разлика от мастните разполагат с бюджет, докато частните лежат изцяло върху реклама. Според него рекламите трябва да се редуцират в определен процент, макар и да не отпадат напълно.Рашидов изрази мнение, че мандатите на генералните директори на БНТ и БНР са малки - 3 години не били достатъчни за реформи. Той настоя те да бъдат увеличени на 5 години, както е в случая с БТА.Според него генералните директори на обществените медии трябва да бъдат гласувани от Народното събрание, а СЕМ да бъде контролен орган, тъй като той нямал лостове, с които да ги регулира.\"Обществената медия е държавна, с държавен бюджет. Разбира се, че си има работодател, не може дайте ни бюджет и ще правим каквото си искаме\", коментира той.Според Рашидов бюджетът на БНР и БНТ не е достатъчен. Той обаче изрази увереност, че когато бъдат направени реформите, правителството ще отпусне много по-голям бюджет.Трябва да се почне с повече средства към обществените медии, за да започне обратният процес на стопяване на дефицита, обобщи Рашидов.", "date": "2019.12.09", "title": "Медиите не са свещена крава, смята Рашидов"}
{"url": "https://news.bg/disasters/pone-pet-zhertvi-na-izrignaliya-vulkan-v-nova-zelandiya-ochakvat-oshte-zaginali.html", "text": "Най-малко петима души са загинали при изригването на вулкана на новозеландския остров Уайт, съобщават местните власти, цитирани от световните медии.Полицията предупреди, че жертвите може да станат повече, тъй като има безследно изчезнали.Допълва се, че в момента е много опасно да се извършват спасителни операции и властите все още нямат достъп до острова. Няколко души са пострадали, като някои от тях са получили изгаряния при изригването. Туристи са били видени да вървят във вътрешната част на ръба на кратера, малко преди изригването му.Полицията уточни, че 23 души са били спасени, но предупреди, че броят на загиналите е \"вероятно\" да се увеличи. Остров Уайт, който се намира в северната част на архипелага, е много популярна дестинация за туристите. При изригването на вулкана в близост до него е имало около 50 туристи.Британските медии допълват, че в района са се намирали над 20 австралийци.Белият остров, известен още като Уакаари, е един от най-активните вулкани в страната. Въпреки това островът е туристическа дестинация с чести еднодневни туристически обиколки и живописни полети.", "date": "2019.12.09", "title": "Поне пет жертви на изригналия вулкан в Нова Зеландия, очакват още загинали"}
{"url": "https://news.bg/bulgaria/agentsiyata-po-hranite-propusnala-7-preduprezhdeniya-za-salmonela.html", "text": "Българската агенция по храните е пропуснала седем предупреждения за салмонела. Това заяви пред БНР д-р Сергей Иванов от \"Активни потребители\" по повод опасността от заразяване със салмонела, след като стана ясно, че най-малко  са стигнали до българския пазар.Той посочи, че от края на октомври досега страната ни е получила от Полша и прибалтийските републики 7 нотификации за партиди със салмонела, т.е. не става въпрос само за една партида. От началото на годината пък нотификациите били около 19.По данни на д-р Иванов от началото на 2019 г. у нас има над 500 случая на болни от салмонела пациенти.Той обясни, че от Агенцията по храните са признали, че от началото на годината има 135 положителни проби за салмонела при български храни, което означавало минимум 135 случая на храни със салмонела, за които БАБХ не е съобщила.Д-р Иванов посочи, че по-миналата седмица в София е имало 8 случая на заболели със салмонела, което е увеличение.\"Имаме сравнително висока заболеваемост и на салмонела, и на много други болести, свързани с храни. Официално обаче няма нищо. Официално от началото на годината в България не е хваната нито една храна, произведена в България, със салмонела\", заяви той.Според него в случая трябва да реагират Министерството на земеделието и прокуратурата, защото ставало въпрос за опасни храни, за които е премълчано.Относно д-р Иванов поясни, че при масовото унищожаване през лятото голяма част от свинското не е било унищожено, а просто беше консервирано. Той допуска, че може да има проблеми. Според него голяма част от консервите, направени през лятото, са замърсени с бактерии и посъветва хората, които са консервирали тогава месото, да подхождат внимателно към консумацията му.Д-р Иванов обясни, че  и добра хигиена.", "date": "2019.12.09", "title": "Агенцията по храните пропуснала 7 предупреждения за салмонела"}
{"url": "https://news.bg/regions/tezhka-katastrofa-blokira-kresnenskoto-defile.html", "text": "Тежка катастрофа между два тежкотоварни автомобила и лека кола затвори Кресненското дефиле, съобщава БГНЕС.Пътният инцидент е станал около 8.55 часа тази сутрин в района на жп гара \"Яворов\", на пет километра преди Кресна.Към мястото на произшествието пътуват пожарен автомобил за аварийно-спасителни дейности и линейка на Спешна помощ.По първоначални данни при инцидента има заклещени хора.", "date": "2019.12.09", "title": "Тежка катастрофа блокира Кресненското дефиле"}
{"url": "https://news.bg/bulgaria/prodavat-10-000-zhivi-elhi-v-pomosht-na-semeystva-s-reproduktivni-problemi.html", "text": "Министерство на земеделието, храните и горите даде старт на благотворителна кампания за закупуване на живи елхички под надслов \"Посади надежда\".Министър Десислава Танева обясни, че това е третата подобна кампания, която се прави по време на коледните празници.Горските стопанства са приготвили 10 000 елхички, които ще се продават с благотворителна цел на 38 пункта в цялата страна, които са посочени на сайта на министерството.\"Призовават се гражданите да купят жива елха, с която да подпомогнат семействата с репродуктивни проблеми. А пролетта дърветата ще бъдат засадени в паркове \"Надежда\", каза министър Танева.Еврокомисарят Мария Габриел добави, че кампанията има силно послание за опазване на околната среда, а тази седмица и ЕК ще публикува и първото си послание за природата.Основателят на фондация \"Искам бебе\" Радина Велчева благодари на Министерството на земеделието.\"В България двойките с репродуктивни проблеми са 145 000, а това е много на фона тежката демографска катастрофа. В момента \"Искам бебе\" успя да извоюва почетно място в Европа чрез това, че държавата подпомага двойките с такива проблеми с 20 млн. лв.\", каза Велчева.В момента между 30-40 000 семейства не могат да имат деца по нормален начин чрез здрава яйцеклетка, заради което има и донорска програма. А средствата от кампанията \"Посади надежда\" ще отидат и за подпомагане на тези семейства.В кампанията участва и Сдружение \"Аутизъм днес\". Председателят Владислава Цолова от своя страна каза, че кампанията е подпомогнала и децата с подобни проблеми.Министерството на земеделието е изготвило и клип, с който се призовават българските граждани да закупят елха, за да подпомогнат двойките с репродуктивни проблеми.След старта на кампанията министърът на земеделието Десислава Танева и еврокомисарят Мария Габриел си закупиха по една жива елхичка.Пунктовете са отворени, смърчът е 15 лв., а елата - 22 лв.", "date": "2019.12.09", "title": "Продават 10 000 живи елхи в помощ на семейства с репродуктивни проблеми"}
{"url": "https://news.bg/press/derat-sedem-kozhi-za-nova-godina-u-nas-deputatite-mahnaha-dvete-tsedki-za-chinovnitsite.html", "text": "Частните пенсионни фондове да предложат повече видове пенсионни продукти, така че хората с две пенсии да не получават по-малко, отколкото ако са се осигурявали само в Националния осигурителен институт.С това предложение новата социална министърка Деница Сачева започва консултации с фондовете, синдикатите и работодателите.\"Не може да не си даваме сметка, че въвеждането на реформата е свързано и с преходен период, в който няма пълно осигуряване и регулярни вноски. В тези условия дискусията трябва да се фокусира върху видовете пенсионни продукти, които да предлагат фондовете, а това, което ще изплащат, ще зависи основно от онова, което е постъпило в тях\", каза Сачева в интервю за \"24 часа\".Дерат седем кожи за Нова година у нас, показа проверка на \"Труд\" в сайтове за обяви, които предлагат оферти на хотели и ресторанти за празника. Офертите за празничната нощ достигат до 280 лева само за вечеря и наздравица. Още по-тъжна става картината, ако се плаща и нощувка. За сметка на това съседите от Сърбия и Македония са отворили оферти на двойно по-ниски цени. Именно те са най-търсените дестинации извън България за посрещане на 2020 година, заради ниските цени, доброто обслужване и близостта им до страната ни. В Гърция, Турция и Румъния празникът също излиза изгодно на нашенци.Основната причина за промените е липсата на отделени средства в бюджета за догодина за самия институт, който трябваше да провежда тестовете, коментираха пред \"Монитор\" част от вносителите. Вместо това всяко ведомство е трябвало да преведе пари от своя бюджет към института.Така се връща старият ред, съгласно който всяко ведомство ще си назначава комисия и ще определя вида на конкурса и неговата форма на провеждане. Комисията ще проверява професионалните и деловите качества на кандидатите и ще класира първите трима. Преценката на комисията и класирането на кандидатите не подлежат на съдебен контрол. Ако избраният кандидат не встъпи в длъжност или не полижи клетва в срок от 10 дни, ще бъде назначаван следващият класиран кандидат за поста.Друга причина е забавянето в приемането на подзаконови нормативни актове. Наредбата, която регламентираше реда за провеждането на тестовете за чиновниците, бе пусната за обществено обсъждане в средата на 2019 година, а в нея се предвиждаше минимум 100 точки на теста.След дни на тежко замърсяване на въздуха в София от кметството рапортуваха за направени проверки и наложени глоби заради изгаряне на \"нерегламентирани\" материали. Столичният инспекторат е посетил над 60 обекта - строителни, търговски и автосервизи, и е установил, че има нарушения - свързани най-вече с изгаряне на масла. Това съобщи пред журналисти Йоана Христова, зам.-кмет по екологичните въпроси. В цяла Европа качеството на въздуха не е добро, \"успокои\" Христова.През изминалото денонощие замърсяването на атмосферата в София достигна критични стойности - повече от тройно превишение на допустимите норми за фини прахови частици. Въпреки че неделният ден донесе известно разведряване, въздухът над по-голямата част от града остава с лошо качество. Това сочат данните на независимото сдружение airbg, което прави мониторинг.Освен че е абсурден, проектът на правителството за създаване на механизъм за разследване на главния прокурор е и откровено противоконституционен, той даже в прав текст предвижда да не се прилага конституцията. Този проект е опит да се заобиколи становището на Венецианската комисия и резолюцията на Комитета на министрите от петък, като не случайно тези два документа изобщо не се споменават в мотивите към него. Това е категоричното мнение на юристи, които \"Капитал\" потърси за коментар по законопроекта, който Министерският съвет обяви след спешно извънредно заседание в събота.Ден по-рано, в петък, бяха публикувани унищожителните критики на Венецианската комисия и на Комитета на министрите (органи на Съвета на Европа) по законопроекта, лансиран от правосъдния министър Данаил Кирилов още през юни. В резолюцията на Комитета на министрите, който следи за изпълнението на решенията на Съда по правата на човека в Страсбург, в прав текст се казва, че този законопроект не просто не дава разрешение на същностния проблем за липсата на гаранции в българското право за независимо разследване на главния прокурор, но нещо повече - той може допълнително да затрудни инициирането на едно такова разследване. Българските власти отново бяха призовани да предложат нов законопроект, който наистина да дава \"солидни гаранции\" за ефективното независимо разследване на главния прокурор чрез институционална, йерархическа и практическа независимост на органите, които извършват това разследване. Подчертава се, че ако се налага, следва да се направят и съответните конституционни промениСимулация на съдебна реформа, \"независимият\" прокурор ще е зависим от главния - това са само част от коментарите на юристи и експерти след решението на кабинета с промяна в НПК да бъде създадено \"независимо звено\", което да може да разследва главния прокурор. В събота МС се събра на извънредно заседание с единствена точка, посветена на въвеждането на нов \"независим върховен прокурор\".Има логика, но кой ще разследва този независим прокурор, попита преподавателят по право, бивш председател на парламента и екс служебен премиер проф. Огнян Герджиков. \"Ситуацията е доста заплетена. На мен като юрист ми е интересно как точно този механизъм за контрол върху главния прокурор ще кореспондира с текста на Конституцията, който казва изрично, че главният прокурор осъществява методическо ръководство и контрол върху цялата система на прокуратурата. Преди да се задвижи този механизъм, би било удачно Конституционният съд да се произнесе с тълкувателно решение, както е ставало по други въпроси. Иначе тази фигура ще създаде до голяма степен несигурност във взаимоотношението главен прокурор и прокурор с правомощия да разследва главния прокурор\", предупреди директорът на \"Прозрачност без граници\" Калин Славов.Броят на студентите в България намалява, като за последните 5 години те са с над 40 хиляди по-малко. Близо 200 хиляди са студентите в момента, по данни на просветното министерство, съобщи бТВ.Заедно с българските си колеги, днес празнуват и над 13 хиляди души от други държави, които се обучават у нас.Бъдещите висшисти са в 52-е професионални направления, в 51-ин университета. От догодина започва да функционира още един университет - Висшето военновъздушно училище в Долна Митрополия.Броят на регистрираните земеделски стопани в България намалява за трета поредна година, показват данни на Аграрен доклад 2019, публикуван от Министерството на земеделието. Фермерите в страната през това десетилетие са били най-много през стопанската 2015/2016 г. - 98 303 души. Година по-късно те намаляват с близо 2%, до 96 476 души. След още една година секторът губи близо 4% от регистрираните стопани, като броят им става 93 023. Отливът засилва темпа си през стопанската 2018/2019 г., когато фермерите намаляват с 6,3%, до 87 128 души, показват актуални данни към юли тази година. Така за три години 11 175 фермери зарязаха полето.Независимо че броят на фермерите намалява, стойността на произведената крайна продукция в сектора се увеличава на годишна база с 1,6%, или с 217,8 млн. лв., до 8,458 млрд. лева. При крайната продукция най-голям е относителният дял на продукцията от растениевъдството - 68,3%, а за 2018 г. относителният дял на продукцията от животновъдството е 23,5%. Най-голям дял в стойността на крайната продукция имат зърнените и маслодайните култури: съответно зърнените - 2,824 млрд. лв., и маслодайните - 1,392 млрд. лв. Двата вида заедно формират половината (49,8%) от стойността на продукцията от отрасъл селско стопанство през 2018 г.", "date": "2019.12.09", "title": "Дерат седем кожи за Нова година у нас, Депутатите махнаха двете цедки за чиновниците"}
{"url": "https://news.bg/int-politics/meksiko-priema-predlozhenieto-na-sasht-za-stomana-s-usloviya.html", "text": "Министърът на външните работи на Мексико Марсело Ебрард, заяви в неделя, че правителството се е консултирало със сената на страната относно Споразумението САЩ-Мексико-Канада (USMCA).Ебрард заяви, че Мексико ще приеме предложенията на Вашингтон относно стоманата, но едва след като правилото влезе в сила поне пет години след ратифицирането на пакта. Въпреки това той каза, че неговото правителство няма да приеме американските проверки на труда в Мексико или исканията за правила за алуминия.По-рано президентът на САЩ Доналд Тръмп заяви, че новото споразумение за НАФТА може да се срине, ако председателят на Камарата Нанси Пелоси \"не се движи бързо\", за да го подложи на гласуване.", "date": "2019.12.09", "title": "Мексико приема предложението на САЩ за стомана с условия"}
{"url": "https://news.bg/world/printsat-naslednik-se-obadil-na-tramp-sled-strelbata.html", "text": "Престолонаследникът на Саудитска Арабия Мохамед бин Салман ал Сауд се обадил по телефона на президента на САЩ Доналд Тръмп след престрелка в американска военноморска база във Флорида. Това съобщи СПА.По време на телефонния разговор престолонаследникът изказал съболезнованията си на семействата на жертвите на стрелбата и пожела на ранените бързо възстановяване.Мохамед бин Салман ал Сауд също обяви готовността си да предостави на САЩ всяка информация, която може да помогне в разследването на инцидента.На 6 декември военнослужещ от Саудитска Арабия откри огън по свои колеги във военна база във Флорида. В резултат четирима души са убити, други 11 са ранени.", "date": "2019.12.09", "title": "Принцът - наследник се обадил на Тръмп след стрелбата"}
{"url": "https://news.bg/world/gotvi-se-sreshta-na-lavrov-s-tramp.html", "text": "Съветникът на президента на САЩ по националната сигурност Робърт О'Брайън заяви, че срещата между министъра на външните работи на Русия Сергей Лавров и американския държавен глава Доналд Тръмп може да се проведе. Това съобщи Си Би Ес.Според О'Брайън Тръмп може да се срещне с Лавров като част от посещението на руския външен министър в САЩ.\"Има такава възможност. Ние работим върху това \", обясни президентският съветник.Целта на организирането на такава среща О'Брайън нарече \"реципрочност\" в отношенията между държавите. Той припомни, че държавният секретар на САЩ Майк Помпео се срещна с руския лидер Владимир Путин по време на посещението си в Русия.", "date": "2019.12.09", "title": "Готви се среща на Лавров с Тръмп"}
{"url": "https://news.bg/world/sudan-e-namalil-voyskite-si-v-jemen.html", "text": "Премиерът на Судан заяви, че Хартум е намалил броя на войските си в Йемен от 15 000 на 5000 души. По този начин, се дава сигнал, че африканската страна се изтегля от конфликт, който не може да бъде разрешен чрез военна намеса.Абдала Хамдок, който оглави цивилно правителство, сформирано през септември в рамките на споразумение за споделяне на властта с военните, след като то свали дългосрочния лидер Омар ал Башир, даде подробности за броя на войниците в Йемен за първи път от завръщането си от преговори във Вашингтон.Суданските войски са разположени като част от алианса, ръководен от Саудитска Арабия, който през 2015 г. се намеси в Йемен срещу движението хути, което контролира столицата Сана.\"По отношение на Йемен казахме, че няма военно решение и трябва да има политическо решение\", каза Хамдок пред журналисти на брифинг след пътуването си във Вашингтон.Имаше спекулации, че Судан ще намали числеността си на войските, след като през юни Обединените арабски емирства (ОАЕ) заявиха, че са намалили военното си присъствие в Йемен, а по-късно изтеглят войски от южното пристанище Аден, припомня \"Ройтерс\".Разместването на суданските войски в Йемен също беше критикувано от някои политически групировки.Конфликтът се разглежда в региона като прокси война между Саудитска Арабия и Иран. Хутите, които контролират повечето големи градски центрове, твърдят, че се борят с корумпирана система.Рияд води неофициални разговори с хутите от края на септември за прекратяване на огъня, заявиха източници, тъй като се стреми да излезе от непопулярна война след изтеглянето на войските от ОАЕ, основния ѝ партньор във военната коалиция.Войната уби десетки хиляди хора и тласна милиони до ръба на глада.", "date": "2019.12.09", "title": "Судан е намалил войските си в Йемен"}
{"url": "https://news.bg/world/britantsite-obichat-es-no-boris-dzhonsan-may-pecheli-izborite.html", "text": "Британците, които предпочитат да останат в Евросъюза, са повече от всякога, но твърдите привърженици на Брекзит са на път да  Това показва проучване на агенция Би Ем Джи за вестник \"Индипендънт\".Консерваторите на премиера Борис Джонсън, които обещават да изведат Великобритания от Евросъюза най-късно през януари, имат подкрепата на 41 на сто от избирателите, сочи Би Ем Джи. Преднината им пред следващите ги лейбъристи се увеличава на . Според Би Ем Джи обаче лейбъристите могат да привлекат още гласоподаватели с обещанието си за втори референдум за Брекзит - главно за сметка на проевропейските либералдемократи. Защото 55 на сто от гласоподавателите са против Брекзит, отбелязва БНР.Другият шанс за привържениците на Евросъюза е да гласуват тактически в някои оспорвани избирателни райони и така да лишат Борис Джонсън от мнозинство в следващата Камара на представителите. Анкетите показват, че около 40 на сто от привържениците на Лейбъристката партия и толкова от либералдемократите могат да подкрепят партията с повече шанс да победи кандидата на консерваторите.", "date": "2019.12.09", "title": "Британците обичат ЕС, но Борис Джонсън май печели изборите"}
{"url": "https://news.bg/int-economics/ikonomikata-na-istanbul-e-po-golyama-ot-gratskata.html", "text": "Турция изнася стоки за 223 държави и региони по света. Това заяви председателят на Асоциацията на износителите Исмаил Гюле на третия Истанбулски икономически форум, съобщи БГНЕС.Конференцията е организирана от Конфедерацията на предприемачите, Асоциацията на туристическите агенции и компанията \"Кул реклам\".Износът на Истанбул достига 85 милиарда долара, а БВП - 257 милиарда долара. Икономиката на града на Босфора изпреварва икономиката на такива страни, като Финландия, Египет, Португалия и Гърция, подчерта Исмаил Гюле.\"Истанбулският икономически форум и други големи мероприятия имат огромен принос за развитието на мегаполиса. Целта на форума е подобряването на бизнес средата, която ще позволи да се сключат нови споразумения и да се увеличи стокообмена с още 1 милиард долара\", посочи той, цитиран от Анадолската агенция.Въпреки такива негативни явления, като търговските войни и протекционистката политика, Турция за последните 10 месеца е увеличила своя износ с 2,6%, заяви Исмаил Гюле.\"Наблюдаваме развитието в Евразия, Азия и Океания. Всичко това създава големи възможности за Турция\", смята той. Гюле припомни, че Турция заема шесто място в света по брой на туристите.\"550 хиляди души посещават страната ни с цел медицински туризъм. Над 100 хиляди студенти от 182 държави следват висше образование в нашите университети. Турция заема второ място в света след САЩ по износ на сериали и филми. Турция изнася своя продукция в 223 страни и региони по света\", обобщи той.", "date": "2019.12.09", "title": "Икономиката на Истанбул е по-голяма от гръцката"}
{"url": "https://news.bg/world/maduro-se-hvali-s-opalchenie-ot-3-3-mln-dushi.html", "text": "Броят на венецуелските граждани, които са в редиците на народното опълчение, достигна 3,3 млн. Това обяви в неделя президентът на Боливарийската република Никола Мадуро по време на реч пред своите привърженици в град Ла Гуайра, който е столица на северния щат Варгас.\"Днес мога да съобщя на Венецуела и на целия свят, че народното опълчение [милицията] достигна 3,3 милиона души\", каза Мадуро в реч, която беше излъчена по държавната телевизия.Според държавния глава всички милиции са \"организирани, обучени, въоръжени и готови да защитават целостта, независимостта и мира на Венецуела\". \"Целта до 2020 г. е да се достигне 4 милиона души\", каза Мадуро.Ситуацията във Венецуела ескалира, след като местният опозиционен лидер Хуан Гуайдо, чието назначаване на поста председател на парламента беше отменено от Върховния съд, но той се обяви за действащ президент.Съединените щати го признаха за временно изпълняващ длъжността държавен глава; към тях се присъединиха членове на групата Лима (с изключение на Мексико), Организацията на американските държави и повечето страни от ЕС. Мадуро нарече инцидента опит за преврат и обяви скъсването на дипломатическите отношения със САЩ. Неговата подкрепа изразиха Русия, Беларус, Боливия, Иран, Китай, Куба, Никарагуа, Сирия и Турция.", "date": "2019.12.09", "title": "Мадуро се хвали с опълчение от 3,3 млн. души"}
{"url": "https://news.bg/world/shestima-raneni-pri-udar-s-raketi-katyusha-sreshtu-voenna-baza-kray-bagdad.html", "text": "Военна база, разположена в близост до международното летище на иракската столица Багдад, е била ударена от четири ракети \"Катюша\". Това става ясно от изявление на иракските военни, цитирано от световните осведомителни агенции.В резултат на нападението са били ранени \"шестима бойци\", се уточнява в изявлението.Силите за сигурност са открили ракетна установка и няколко ракети след претърсването на района. Според източник от иракските сили за сигурност сирените за тревога са били задействани на летището в очакване на още атаки.Все още никой не е поел отговорност за инцидента.Непотвърдени информации за ракетна атака на международното летище в Багдад се появиха рано тази сутрин, след като в района са били чути сирени, предупреждаващи за ракетно нападение.\"Ал Арабия\" твърди, че атаките са имали за цел американски обекти в района.Напрежението в Ирак е много високо от началото на октомври заради масови протести, като хората настояваха за оставката на правителството, както и за дълбоки икономически реформи, по-добри условия на живот и подобрени програми за социално подпомагане.На 29 ноември премиерът Адел Абдул , която на 1 декември беше приета от парламента на Ирак.По-късно Белият дом призова иракското правителство да проведе предсрочни избори и да спре насилието срещу протестиращи.", "date": "2019.12.09", "title": "Шестима ранени при удар с ракети \"Катюша\" срещу военна база край Багдад"}
{"url": "https://news.bg/regions/v-batanovtsi-ot-deset-dni-sa-bez-voda.html", "text": "Жителите на град Батановци в област Перник от близо десет дни са без вода, съобщава bTV.Периодично им се доставя такава с водоноска, но местните твърдят, че тя е ръждива и става само за измиване на тоалетната.Кметът на Батановци Радослав Петров посочва, че още преди години са предупредили , че има опасност градът да остане без вода. От ВиК-Перник обаче така и не предприели мерки.\"Водният режим, наложен на Перник, не се спазва и хората непрекъснато са без вода, заяви той.От своя страна кметът на Перник Станислав Владимиров коментира, че отстраняването на директора на ВиК-Перник е създало допълнителен хаос в дружеството. Той призова новия областен управител Емил Костадинов да се появи сред хората в областта.\"Още не сме му видели очите, разбрах, че си е направил селфи на язовирната стена. Надяваме се, че няма да му трябва много време да се учи\", заяви Владимиров.В Батановци са в протестна готовност. Местните заплашиха, че ако до утре не им бъде пусната водата, ще затворят пътя Радомир - Перник.", "date": "2019.12.09", "title": "В Батановци от десет дни са без вода"}
{"url": "https://news.bg/world/turtsiya-varna-11-dzhihadisti-na-frantsiya.html", "text": "Турция депортира 11 френски граждани, които се подозира, че са били членове на ДАЕШ (\"Ислямска държава\"), обяви Министерството на вътрешните работи на Турция, цитирано от АП.В кратко съобщение ведомството отбеляза, че 11 \"чуждестранни терористи\" са върнати в родната им държава. Не се разкриват подробности, както и самоличността им.Миналия месец Турция започна да връща чуждестранни терористи от ДАЕШ, задържани в затвори в Турция или Сирия, в страните им по произход. Анкара се мотивира, че Турция \"не е хотел\" за чуждестранни екстремисти.До момента повече от 60 екстремисти са депортирани, включително джихадисти от САЩ, Дания, Германия, Ирландия и Холандия.", "date": "2019.12.09", "title": "Турция върна 11 джихадисти на Франция"}
{"url": "https://news.bg/bulgaria/nyama-danni-za-balgari-postradali-ot-vulkana-v-nova-zelandiya.html", "text": "Към момента няма данни за пострадали български граждани при  в Нова Зеландия, както и във връзка с усложнената климатична обстановка на Южния остров и в столицата Уелингтън. Мисията ни в Канбера е в постоянен контакт с местните власти.Това съобщават от Министерство на външните работи.По информация на българското посолство в Канбера, Австралия, акредитирано и за Нова Зеландия, проливните дъждове са довели до затваряне на магистрали и пътища, както и до прекъсвания на комуникациите.От Външно министерство препоръчват на българските граждани, пребиваващи в Нова Зеландия или пътуващи за страната, да се осведомяват за актуалната обстановка от следните сайтове:При необходимост сънародниците ни могат да се свържат с посолството в Канбера на следните телефони: +612 62 86 97 00, +614 38 00 51 87.", "date": "2019.12.09", "title": "Няма данни за българи, пострадали от вулкана в Нова Зеландия"}
{"url": "https://news.bg/bulgaria/kat-debne-shofyorite-za-upotreba-na-alkohol-i-narkotitsi-1.html", "text": "От днес до 15 декември започва операция за недопускане на шофиране след употребата на алкохол или наркотици.Акцията се провежда както у нас, така и на територията на всички страни членки на Европейската мрежа.Според статистиката именно това е една от трите основни причини за възникване на тежки инциденти по пътищата на Европа с голям брой жертви.По време на проверките пътните полицаи ще следят и за валидна задължителна застраховка \"Гражданска отговорност\" на автомобилистите, невръчени електронни фишове, както и за неплатени глоби, наложени по ЗДвП.Това е втората подобна операция за тази година. През юни са били установени 260 водачи, седнали зад волана след употреба на алкохол или наркотици.След студентския празник има 15 пътно-транспортни произшествия с шофьори, които са употребили алкохол.Наказанията за шофиране в нетрезво състояние варират. Сред мерките са спиране на автомобил, отнемане на регистрацията, санкция от 500 до 1000 лв., отнемане на шофьорската книжка от 6 месеца до 1 година или лишаване на свобода до 5 години.", "date": "2019.12.09", "title": "КАТ дебне шофьорите за употреба на алкохол и наркотици"}
{"url": "https://news.bg/regions/stolichnata-obshtina-ne-vizhda-osnovaniya-za-zelen-bilet.html", "text": "Няма основание за въвеждане на т. нар. \"Зелен билет\" в София - пълен достъп до градския транспорт за деня срещу 1 лв. Това заяви пред bTV зам.-кметът по екологията Йоана Христова.По нейни думи това е решено въз основа на официалните данни за запрашаването, въпреки че качеството на въздуха в столицата е видимо влошено.Припомняме, независимата платформа airbg.infо отчете . Данните на общината обаче са различни.Вчера кметът на столицата Йорданка Фандъкова призова  Причината е, че според проучвания през зимата около 40% от замърсяването на въздуха идва именно от този вид битово отопление.В дни с мъгла мръсният въздух се задържа в приземния слой и поради котловинния характер на релефа на София трудно се разсейва.Министърът на околната среда и водите Нено Димов пък посочи, че Христова обясни, че по прогнозни данни от системата за ранно предизвестяване, разработена от НИМХ, за днес се е очаквало качеството на въздуха да е умерено - атмосферните условия позволяват умерено натрупване на ФПЧ от 50 до 100 микрограма на кубичен метър осреднено за денонощието.Тя обясни, че сензорите на общината показват около 50 микрограма на кубичен метър в \"Надежда\" и \"Павлово\" и около 30 в \"Дружба\". Според нея ако този тренд се запази, прогнозата ще се осъществи.Христова напомни, че \"Зелен билет\" се въвежда при над 200 микрограма на куб. метър фини прахови частици средно за денонощието или жълт код за мъгла и инверсия. Засега обаче нямало данни за нито едно от двете.До момента \"Зелен билет\" е въвеждан два пъти.", "date": "2019.12.09", "title": "Столичната община не вижда основания за \"зелен билет\""}
{"url": "https://news.bg/world/na-2-mart-izrael-s-bezpretsedenten-treti-vot-za-pod-godina-ako-nyama-koalitsiya.html", "text": "Израелските партии \"Синьо и бяло\" и \"Ликуд\" постигнаха съгласие следващите избори да се проведат на 2 март 2020 г., понеделник, ако не бъде постигнато коалиционно споразумение през следващите два дни, пише \"Таймс ъв Израел\".Кнесетът се очаква да бъде разпуснат в сряда вечерта, което ще потвърди провала на премиера на Израел Бенямин Нетаняху и на лидера на \"Синьо и бяло\" Бени Ганц да формират коалиционно правителство след предсрочните избори през септември.Ако нито един депутат не получи подкрепата на най-малко 61 свои колеги в 120-местния Кнесет до сряда, Израел ще проведе избори за трети път за по малко от година. След изборите през април страната не успя да състави правителство.Предложената дата трябва да бъде прокарана в Кнесета на три четения, което вероятно ще стане без проблем, тъй като двете партии имат парламентарно мнозинство.Безпрецедентните трети избори за под година ще се проведат в понеделник, което за първи път ще се случи в историята на страната, тъй като обикновено се организират във вторник. Промяната е заради поредица от годишнини и празници, които се падат във вторниците на март.", "date": "2019.12.09", "title": "На 2 март Израел с безпрецедентен трети вот за под година, ако няма коалиция"}
{"url": "https://news.bg/economics/oborotat-v-targoviyata-na-drebno-narastva-s-1-2-v-sravnenie-s-2018-g.html", "text": "По предварителни сезонно изгладени данни през октомври 2019 г. оборотът в раздел \"Търговия на дребно, без търговията с автомобили и мотоциклети\" по съпоставими цени запазва нивото от предходния месец, съобщава НСИ.През октомври 2019 г. оборотът в ,изчислен въз основа на календарно изгладени данни, нараства с 1,2% в сравнение със същия месец на предходната година.През октомври 2019 г. оборотът в търговията на дребно с хранителни стоки, напитки и тютюневи изделия запазва равнището на предходния месец.Увеличение спрямо предходния месец се наблюдава при търговията на дребно с нехранителни стоки - с 0.2%, а намаление - при търговията на дребно с автомобилни горива и смазочни материали - с 1.4%.В търговията на дребно с нехранителни стоки, без търговията с автомобилни горива и смазочни материали по-значително нарастване се наблюдава при: търговията на дребно с компютърна и комуникационна техника - с 3.6%, търговията на дребно чрез поръчки по пощата, телефона или интернет - с 2%, и търговията на дребно с фармацевтични и медицински стоки - с 0.7%.През октомври 2019 г. в сравнение със същия месец на 2018 г. оборотът нараства при търговията на дребно с нехранителни стоки, без търговията с автомобилни горива и смазочни материали (с 2.1%) и при търговията на дребно с автомобилни горива и смазочни материали (с 1.6%).Спад е регистриран при търговията на дребно с хранителни стоки, напитки и тютюневи изделия (с 0.2%).По-значителен ръст при търговията на дребно с нехранителни стоки, без търговията с автомобилни горива и смазочни материали е отчетен при: търговията на дребно с текстил, облекло, обувки и кожени изделия - с 8.9%, търговията на дребно с компютърна и комуникационна техника - с 8.8%, и търговията на дребно в неспециализирани магазини с разнообразни стоки - с 6.3%.Спад е регистриран при търговията на дребно с фармацевтични и медицински стоки с 10.7%.", "date": "2019.12.09", "title": "Оборотът в търговията на дребно нараства с 1,2% в сравнение с 2018 г."}
{"url": "https://news.bg/crime/razbiha-vtora-narkogrupa-v-elin-pelin.html", "text": "Специализираната прокуратура дава на съд четирима за участие в организирана престъпна група за разпространение на наркотици в Елин Пелин и София.Те са били задържани на 7 декември при полицейска акция.Припомняме, и региона, която органите на реда неутрализират в рамките на четири денонощия.На 3 декември след сделка с доставчици на наркотици на едро от София бяха задържани четирима участници в друга престъпна структура в града, у които бяха намерени и иззети 1,8 кг канабис и 1,2 кг. амфетамини в различни разфасовки, подготвени за разпространение на черния пазар, пари, електронни везни.При извършените в събота лични обиски и претърсвания в автомобили и 5 адреса, ползвани от новата разкрита наркогрупа, са били открити близо половин килограм амфетамини, 40 гр. опиати и 320 гр. марихуана, разфасована на дози за разпространение. Били са иззети и фалшиви 260 000 евро, електронни везни, тефтер със записки на клиенти, мобилни телефони и големи суми пари в брой.Събраните до момента доказателства сочат, че групата е действала от октомври 2018 г. Те са задържани за 72 часа.Предстои днес Специализираната прокуратура да внесе искане за постоянен арест за всеки от тях.", "date": "2019.12.09", "title": "Разбиха втора наркогрупа в Елин Пелин"}
{"url": "https://news.bg/economics/goranov-iska-poveche-pravomoshtiya-za-nap.html", "text": "\"Предприехме малко по-оперативни мерки спрямо някои стопански субекти. Запечатали сме обекти, но законът дава възможност след определен период отново да отворят, да работят и да се сменят на месец по три фирми на един и същи обект, след като предишните са натрупали задължения\".Така финансовият министър Владислав Горанов отговори на въпрос на News.bg какъв е резултатът от  които влязоха в няколко заведения в столицата през уикенда.Четири вериги заведения в София бяха проверени и затворени заради дългове за близо 15 милиона лева. Според информации от едно от заведенията, което се намира в столичен мол, данъчните са изнесли маси, столове и оборудване, които ще бъдат обявени за публична продан.По време на форума на КНСБ, в който финансовият министър взе участие, той даде за пример Spagetti Kitchen, който данъчните запечатали.Оценката на Горанов е, че това е едно безкрайно състезание между добосъвестните и недобросъвестните фирми. Финансовият министър открои, че полага усилия да мотивира приходните администрации и да ги въоръжи с максимално възможен инструментариум да наложат справедливост в този процес.Често контролните органи от приходните администрации забелязват нарушения и се опитват да ги предотвратят с редица законодателни промени.Често срещано е дори и фирми, които действат законно и декларират своите задължения, но при действия на приходната администрация обектът започва да работи и да бъде опериран от друга фирма. \"Тогава данъците няма как и от кого да съберат. Старата фирмата бива прехвърляна на малоимотни граждани и няма какво да се изпълни принудително\", обясни Горанов.Запитан къде е фиктивната роля на законодателната и изпълнителната власт за това, че работодателите избягват да плащат редица осигуровки и данъци, а гражданското общество не може да реши проблемите, Горанов посочи, че гражданското общество може да разреши всички въпроси.Той приветства инициативата на КНСБ, която трябва да бъде продължена заедно с работодателските организации, за да се постигне консенсус в измененията на законодателството, така че да се намалят възможностите за избягване на облагането. Горанов изтъкна, че през годините се е предлагало да се дадат допълнителни правомощия на НАП като аналог на тези, които има Главна инспекция по труда (ГИТ).Финансовият министър не вижда пречка идеята да се случи, защото броят на служителите на НАП е по-голям от тези на ГИТ. Той е съгласен, че може да се засили ролята на НАП върху целевия контрол върху спазването на осигурителното законодателство.\"Ако успеем да затворим сивия оборот на входа, тогава няма как да се реализира неформалната заетост, защото ако в един ресторант няма укрит оборот, то няма как на сервитьора да се плати под масата\", отсече Горанов.Според него проблемът на доверието в осигурителната система не е от вчера, а правителството винаги се въздържа от увеличението на правата в осигурителната система, които не са тясно обвързани с приноса. Горанов даде за пример, че увеличението на минималната пенсия за осигурителен стаж и възраст деморализира системата.Осигурителната система трябва да е много тясно балансирана между приноса и правата. Не е лесно и е постоянен дебат между социалните партньори, категоричен беше Горанов. Той посочи, че страната ни постоянно получава упреци от Световната банка, че плащането на данъци в България е един сложен процес и сме на едно от задните места в Европа по скорост и ръст на плащане на данъци.", "date": "2019.12.09", "title": "Горанов иска повече правомощия за НАП"}
{"url": "https://news.bg/politics/12-e-kupeniyat-vot-na-poslednite-mestni-izbori.html", "text": "Огромният брой недействителни бюлетини, младите хора не вярват на политиците и непрозрачността на финансиране на партиите. Това са трите големи проблема, които Асоциация \"Прозрачност без граници\" откроява в края на годината, в която българите отидоха два пъти до урните - през пролетта на изборите за Европарламент и през есента за избор на местна власт.Калин Славов, изпълнителен директор на асоциацията, представи проучването тема \"Почтеност в изборния процес и доверие на младите хора в политиката\".След тези изводи следват и препоръки - трябва да се извърши експертна оценка от страна ЦИК на недействителните бюлетини и да се предприемат мерки 15-20% от гласовете на българските граждани да не изчезват.\"Настояваме ЦИК да вземе необходимото решение, което е нейно законово задължение - да направи анализ и да представи доклад и законодателни изменения по отношение на действителните бюлетини\", съветва експертът.По думите му и на последните избори е видно, че СИК отново се оказва слабото звено.Тези факти сочат и резултатите от проведеното от \"Прозрачност без граници\" изследване: 46% от анкетираните извеждат като основен проблем неучастието в изборите, 34% - купения вот.\"Това значи, че има огромна част от българите, които не вярват, че изборите решават живота им и това е следствие от начина на провеждане на изборите. Този анализ трябва да се направи сега, а не в навечерието на следващите избори\", каза Калин Славов.Втори важен акцент са направените и драстичното спиране на субсидиите. От тях е последвало, че партиите без гаранции за независимост остават в ръцете на свободния пазар, а това е \"размяна на власт срещу пари\".И на трето място - за младите хора \"политика\" е мръсна дума. Според младите политиците не работят за общественото благо - това смятат 55% от анкетираните, 32% свързват политиката с корупция, а тези цифри обясняват и защо младите напускат страната.На повече подробности се спря Ваня Нушева от асоциацията. Според нея резултатите от наблюдението в деня на изборите, които са представени в доклад, посочват два факта, върху които трябва да се работи.1. Изборният туризъм и избирателните списъциОказва се, че много малък брой избиратели са в състояние да подменят и променят волята на мнозинството постоянни жители в дадено населено място. Изследване в 265 общини показва, че промените в Закона за гражданската регистрация относно настоящия и постоянния адрес не работят добре, там все още има нерешени проблеми.Наблюдението по места показва, че се позволява трети лица да регистрират избиратели (например изборите в Кресна) и граждани могат да бъдат пререгистрирани от едно в друго място, без да са информирани.От \"Прозрачност без граници\" настояват ЦИК да направи избирателен регистър.2. Финансирането на политическите партииПроучването показва, че в регистъра, поддържан от Сметната палата, на местните избори има над 6000 регистрирани участници и 66 партии, броят на регистрираните дарения е 1884, а юридически лица са получавали дарения от 400 и 100 000 лв.Изследването на асоциацията има наблюдения и в рамките на изборния ден. От тях следва основният извод, че има много силно влияние върху купения и контролирания вот - с акцент върху контролирания.Отразено е също, че има влошаване качеството на работата на секционните комисии - по отношение на боравене с бюлетините и протоколите, а организационните нарушения са над 2/3.Големият проблем, който се е откроил по време на местните избор, е високият дял на недействителните бюлетини - Видин, Монтана, Разград, Силистра, Габрово, Велико Търново, Ловеч - близо до 20% от бюлетините за общински съветници са били недействителни. Има и места, където стигат 30% недействителните бюлетини - Правец, Бобошево, Монтана - 22%, Чирпан, Котел, Раковски, Септември.\"Това са стойности, които няма как да не предизвикат тревога. Настояваме за анализ на резултатите. Трябва да се отварят чувалите и да се направи анализ на какво се дължат толкова много недействителни резултатите и това не е с цел оспорване на резултатите, а да се предприемат мерки за в бъдеще\", обясни Ваня Нушева.По думите й и на останалите експерти е необходима коренна промяна в начина на администриране на изборния процес - избирането, обучението и боравенето с изборните книжа, да се спре с практиката да се разнасят бюлетини, да се въведе машинно гласуване, оптични скенери за преброяване.Извод също е, че е имало голямо купуване на гласове - все повече гражданите гласуват под натиск на лидери на местни общности, работодатели и представители на местната администрация.2% от анкетираните са признали, че са гласували срещу заплащане, 3.5%, че са гласували под натиск - от работодатели или партии, а 7% не са дали отговор, което експертите слагат в процента с купуването на гласове.Така се оказва, че на последните избори 12% от анкетираните в проучването на \"Прозрачност без граници\" са купени гласове. Данните са от социологическо изследване на \"Алфа Рисърч\", поръчано от Прозрачност без граници\".Проблем за хората пък са били негативна предизборна кампания с нападки - 28%, купуването на гласове - 34% и липсата на дискусии по проблемите на населеното място - 16%.", "date": "2019.12.09", "title": "12% е купеният вот на последните местни избори"}
{"url": "https://news.bg/int-politics/klimatichnite-promeni-i-tehnologiite-sazdavat-novi-opasni-neravenstva.html", "text": "Ново поколение глобални неравенства, предизвикани от климатичните промени и технологиите, могат да предизвикат насилие и политическа нестабилност, ако бъдат оставени необуздани, предупредиха от ООН.Климатичните промени и технологиите, а не богатството и доходите са съвременните клинове, които все по-често разделят тези, които имат, от тези, които нямат, изтъкват от Програмата за развитие на ООН (ПРООН) в доклада си за човешкото развитие за 2019 г.Тези форми на неравенство се увеличават, след като е бил постигнат напредък в по-традиционните мерки за борба с неравенството, като например крайната бедност и болестите, се допълва в доклада.\"Под сянката на климатичната криза и бурните технологични промени, неравенствата в човешкото развитие придобиват нови форми\", се изтъква в доклада.\"Климатичната криза вече удря най-тежко най-бедните, докато технологичният напредък като машинното обучение и изкуствения интелект може да остави \"зад борда\" цели групи от хора, дори страни\", се предупреждава още в доклада.Допускането тези нови неравенства да нарастват може да бъде \"изключително опасно и много критично\", изтъква администраторът на ПРООН Ахим Щайнер.\"В богатите и развитите страни, а също и в развиващите се страни, където се появи средна класа, техните реакции стават все по-насилствени\", коментира той пред \"Ройтерс\" преди публикуването на доклада.\"Ако не се управлява добре и практически, това по същество ще се прояви в това, което виждаме във вечерните новини - горящи автомобили, горящи сгради, горяща инфраструктура, милиони хора по улиците, протестиращи и свалящи правителства\", подчертава Щайнер.Улични протести в последно време се проведоха и провеждат в Хонконг, Ирак, Иран, Ливан, Чили, Боливия, Венецуела и други места по редица въпроси, включително повишаване на цените, правителствена политика, корупция и движения в подкрепа на демокрацията.В доклада на ПРООН се казва, че климатичните промени ще засилят неравенството, тъй като засягат развиващите се страни, много от които имат ограничен капацитет да се противопоставят на заплахите от недохранване, болести и топлинен стрес.\"Така ефектите от климатичните промени задълбочават съществуващите социални и икономически разломни линии\", се казва в доклада.Що се отнася до ефекта на технологиите върху неравенството, в доклада се казва, че делът на възрастните с висше образование нараства повече от шест пъти по-бързо в силно развити страни, отколкото в по-слабо развитите страни.", "date": "2019.12.09", "title": "Климатичните промени и технологиите създават нови опасни неравенства"}
{"url": "https://news.bg/energy/balgariya-e-gotova-za-tranzitni-dostavki-po-turski-potok-ot-2020-g.html", "text": "България е готова до 2020 г. да обезпечи транзитните доставки на газа в Гърция и Северна Македония по тръбопровода \"Турски поток\", заяви изпълнителният директор на \"Булгартрансгаз\" Владимир Малинов, цитиран от ТАСС.\"Дори ако в началото на годината транзита на руския газ през Украйна в България по Трансбалканския газопровод бъде преустановен, ние сме подготвени. На 30 ноември Турция направи \"златната\" заварка, която съедини \"Турски поток\" с \"Българския поток\", съобщи Малинов.Той уточни, че газопроводът е започнал да се пълни с гориво. \"Ние ще сме готови към 15 декември, те, надявам се - към 20 декември\", допълни Малинов.Предишната седмица бе съобщено, че България забавя строителството на продължение на \"Турски поток\" на своята територия.Според вестник \"Взгляд\" България била подвела не само \"Газпром\", но и своите съседи, при които могат да възникнат проблеми тази зима. Припомняме, българският премиер Бойко Борисов увери, че ще построим газовата си мрежа в срок в отговор на думите на Путин, че за транзита на газ, продължението на \"Турски поток\".Борисов каза: \"м. Когато имаме готови мощности - тогава и за руския газ ще бъде най-добрата алтернатива.\".На 6 декември , заради забавяне на изграждането на \"Турски поток\".Същият ден , че няма забавяне.", "date": "2019.12.09", "title": "България е готова за транзитни доставки по \"Турски поток\" от 2020 г."}
{"url": "https://news.bg/regions/pozhar-nalozhi-evakuatsiya-na-bolnitsa-v-plovdiv.html", "text": "Пожар избухна в помощно помещение в поликлиниката към УМБАЛ \"Св. Георги\" в Пловдив, съобщава bTV.Сигнал за инцидента е бил подаден около 11.15 часа. На място са пристигнали четири противопожарни екипа.Наложило се е хората да бъдат евакуирани. Няма пострадали.Причините за пожара се разследват.Припомняме, в края на ноември пожар избухна и в столичната болница \"Пирогов\". в стая във Второ вътрешно отделение в \"Пирогов\" . При инцидента загинаха двама пациенти на 55 и 68 години, а в опасност е бил животът на други 80.По време на заседанието на министерския съвет премиерът Бойко Борисов изрази надежда, че Главният прокурор Сотир Цацаров нареди следователи от ", "date": "2019.12.09", "title": "Пожар наложи евакуация на болница в Пловдив"}
{"url": "https://news.bg/world/pravitelstvoto-na-sasht-ne-kazva-istinata-za-voynata-v-afganistan.html", "text": "Американското правителство не казва истината за войната в Афганистан, пише вестник \"Вашингтон пост\".Изданието се е сдобило с конфиденциални документи на правителството, които разкриват, че висши американски представители не са разкрили истината за продължаващата вече 18 г. война в Афганистан. Те крият непогрешими доказателства, че войната не може да бъде спечелена.Документите са събрани с помощта на федерален проект, който проучва причините за провалите по време на най-продължителния въоръжен конфликт в историята на САЩ. Сред документите има повече от 2000 страници непубликувани записки от интервюта с лица, които са имали пряка роля във войната - от генерали и дипломати до хуманитарни работници и афганистански представители.Правителството на САЩ се опитва да скрие самоличността на повечето от интервюираните и почти всички техни изказвания. Но \"Вашингтон пост\" спечели тригодишна съдебна битка да се публикуват документите в съответствие със Закона за свобода на информацията.От 2001 г. повече от 775 000 американски войници са били разположени в Афганистан. От тях 2300 са загинали и 20 589 са ранени, според данни на Министерството на отбраната.Интервютата подчертават как трима президенти на САЩ - Джордж У. Буш, Барак Обама и Доналд Тръмп - и техните военни командири не са успели да изпълнят обещанията си за победа в Афганистан.От 2001 г. Министерството на отбраната, Държавният департамент и Агенцията за международно развитие са похарчили между 934 и 978 милиарда долара. Не са включени изразходените средства от други агенции като ЦРУ.Документите също са в противоречие с публични изказвания на американските президенти, военни командири и дипломати, които уверяват американците всяка година, че постигат напредък в Афганистан и че войната си струва да се води. Някои от интервюираните разказват как правителството на САЩ умишлено е подвеждало обществото. Те казват, че често в щабовете в Кабул и Белия дом са изопачавали статистически данни, за да изглежда, че САЩ печелят войната, въпреки че това не е вярно.", "date": "2019.12.09", "title": "Правителството на САЩ не казва истината за войната в Афганистан"}
{"url": "https://news.bg/int-politics/es-podkanya-za-po-barzi-pregovorite-s-albaniya-i-s-makedoniya.html", "text": "Преговорите за присъединяване на Северна Македония и Албания към ЕС трябва да започнат през пролетта, коментира еврокомисарят по разширяването Оливър Вархели.Забележките на еврокомисаря са след работна закуска в Брюксел с външните министри на Северна Македония и Албания.Във връзка с изявленията на Франция относно преговорите за членство, Вархели подчертава, че тази грешка трябва да бъде поправена.\"Изглежда, че трябва да продължим напред и да поправим грешката, която бе допусната през октомври, и следващата пролет да бъдем в състояние да започнем преговори за присъединяване с двете страни\", обяснява той.По-рано,  на Северна Македония и Албания, като се аргументира, че и двете страни трябва да приложат повече реформи, преди да започнат преговорите.", "date": "2019.12.09", "title": "ЕС подканя за по-бързи преговорите с Албания и С.Македония"}
{"url": "https://news.bg/health/izpisaha-patsienta-s-parva-transplantatsiya-na-byal-drob-v-balgariya.html", "text": "Изписаха пациента, на когото бе направена първата белодробна трансплантация, извършена в България. Интервенцията бе направена в УБ \"Лозенец\", съобщиха от болницата.70-годишният Мариян, който в края на октомври 2019 г. получи нов шанс за живот, вече е с много добри жизнени показатели и се завърна у дома. \"Изключително благодарен съм на целия екип на болница \"Лозенец\" и проф. Любомир Спасов за грижите и вниманието. \", заяви Мариян по време на изписването си. На щастливия момент присъстваха всички лекари, взели участие в белодробната трасплантация и в лечението му.Белодробната трансплантация на Мариян бе извършена на 26 октомври тази година от екип на УБ \"Лозенец\". Екипът бе ръководен от проф. д-р Любомир Спасов с участието на  от университетската болница в Хановер. Трансплантацията продължи около 6 часа.От болницата увериха, че 2019 г. е знакова за българската хирургия. Тази година бе извършена първата белодробна трансплантация и се навършиха 15 години от .. Тогава тя е едва на 7 месеца. Тогавашната трансплантацията е извършена от проф. д-р Любомир Спасов и екипа на УБ \"Лозенец\" с участието на ..Първата белодробна трансплантация в България през тази година, както и първата трансплантация на черен дроб преди 15 години - и двете са направени в Университетска болница \"Лозенец\". Те са безспорен пробив на медицината в страната, категорични са медиците.", "date": "2019.12.09", "title": "Изписаха пациента с първа трансплантация на бял дроб в България"}
{"url": "https://news.bg/world/goryat-knigi-v-kitay.html", "text": "Местна библиотека в Северозападен Китай е критикувана за изгаряне на книги в съответствие с национално искане да се унищожат \"незаконни\" и \"неподходящи\" материали, използвани в училищните библиотеки, пише \"Гардиън\".През уикенда се появиха снимки, на които две жени горят книги в библиотека в провинция Гансу. Според китайски медии статия на интернет страница на страната разкрива подробности за унищожаване на незаконни, религиозни и други книги.В началото на октомври Министерството на образованието нареди всички начални и основни училища да изчистят библиотеките си от материали, които са разглеждани като незаконни, неподходящи и остарели като част от усилия за \"създаване на здравословна и безопасна среда на образование\".През последната година Китай конкретно се съсредоточи върху регулиране на съдържанието, което младите китайски граждани виждат. Тази година китайските власти призоваха за промяна на \"патриотичното образование\" в училищата.Министерството на образованието издаде заповед за премахване на книгите и други материали, които заплашват националната сигурност, вредят на социалната стабилност или националната чест. Книги, които насърчават суеверия, незаконна религиозна дейност или \"неправилен мироглед и ценности\", трябва да бъдат унищожени.Училищата трябва да изпълнят заповедта до края на март 2020 г.Новината, че в Китай изгарят книги предизвика недоволството на коментатори и интернет потребители, които напомниха за династията Цин, когато са унищожавани книги и учени са изгаряни живи като начин за контрол на населението и превенция на критика към режима.Някои сравняват новината с горенето на книги в Нацистка Германия през 30-те г. на миналия век.Други пишат саркастично, че \"невежеството е сила\".", "date": "2019.12.09", "title": "Горят книги в Китай"}
{"url": "https://news.bg/int-politics/evropeyskata-kosmicheska-agentsiya-podgotvya-pochistvane-na-kosmicheski-bokluk.html", "text": "Първата космическа мисия за премахване на изкуствени отломки от орбитата на Земята се очаква да стартира през 2025 г. като част от инициатива, която би могла да почисти повече от 3000 неработещи сателита, съобщава \"Блумбърг\".Швейцарски стартъп е избран за мисията от Европейската космическа агенция след конкурс, съобщи ESA на своя уебсайт.ESA допълва, че фирмата се заеме с проекта през март, след като представи окончателни предложения, като първоначалният договор е насочен към създаване на нов пазар за отстраняване на отпадъци и обслужване в орбита.\"Представете си колко опасно би било плаването в открито море, ако всички кораби, които някога са били изгубени в историята, все още се носят над водата\", коментира генералният директор на ESA Ян Вьорнер.\"Това е настоящата ситуация в орбита и не може да позволим да продължи\", допълва той.Стартъпът Clearspace е основан от изследователи от Федералния институт по технологии Лозана EPFL. Главният изпълнителен директор Люк Пигет обяснява, че премахването на космическите отпадъци става все по-належащо с бъдещото изстрелване на клъстери от стотици или дори хиляди спътници.В Космоса има почти 2000 работещи спътника в сравнение с 3000 неарботещи, коментира ESA.Като се включат и всички отломки, има около 21 000 с размер най-малко 10 сантиметра, според американската военна агенция за разузнаване.", "date": "2019.12.09", "title": " Европейската космическа агенция подготвя почистване на космически боклук"}
{"url": "https://news.bg/regions/ministerstvo-na-otbranata-otricha-da-gotvi-za-prodazhba-dyuni.html", "text": "Министерство на отбраната отрича да готви за продажба имот с дюни. Изявлението е във връзка с публикации по повод решението на Министерски съвет от 5 декември затрансформация на имот от публична държавна собственост в частна собственост с предоставяне на права за управление на Министерство на отбраната.Имотът се намира в местността \"Акротирия\", община Несебър, област Бургас.Той е с незастроена площ от 31 311 кв. м., в която не попадат природни забележителности - дюни.За този имот няма реституционни претенции. Няма пречка този поземлен имот с идентификатор 51500.510.87да бъде обект на бъдещи разпоредителни действия, заявяват от МО и уточняват, че дюни има в друг имот - с идентификатор 51500.510.88 и с площ от 7, 981 дка. Този имот е със статут на публична държавна собственост и не подлежи на разпоредителни действия от страна на Министерството на отбраната.И двата имота са приети в управление на Министерството на отбраната през 2010 г. като освободен войскови район.", "date": "2019.12.09", "title": "Министерство на отбраната отрича да готви за продажба дюни"}
{"url": "https://news.bg/int-politics/zaharieva-es-reshava-prez-mart-za-pregovorite-sas-skopie-i-tirana.html", "text": "През март Европейският съвет трябва да вземе решение дали Европейският съюз да започне преговори за членство със Северна Македония и Албания. Това заяви днес в Брюксел вицепремиерът и министър на външните работи Екатерина Захариева, цитирана от БНТ. В белгийската столица тя участва в заседание на Съвета на външните министри от ЕС.Основна тема на срещата днес бяха отношенията между Европейския съюз и Африка. За първи път Съветът се ръководеше от новия върховен представител по въпросите на сигурността и външните работи Жозеп Борел.Екатерина Захариева припомни, че Франция е предложила нова методология за разширяването, която обаче тепърва трябва да се обсъжда от държавите-членки и това може да отнеме много време. Затова част от външните министри настояват решението за начало на преговорите на членство със Северна Македония и Албания да бъде взето през март.\"Обединихме се, че това трябва да се случи март месец. Предстоят избори - не само в Северна Македония, но и в Сърбия, и във Франция. Считаме, че Европейският съвет трябва да се върне към темата март месец по отношение на двете държави.\" - поясни тя.Захариева коментира и предложенията за промени в Наказателно-процесуалния кодекс и Закона за съдебната власт, свързани с контрола върху главния прокурор.\"Ние казахме, че този въпрос е много важен за българското общество и затова ние като правителство сме убедени, че е по-добре преди да приемем новия механизъм за разследване и контрол върху главния прокурор да чуем. Но ние не сме задължени да правим това. Това беше инициатива на правителството, на правосъдния министър и на премиера.\" - отбеляза тя.Министър Захариева допълни, че Борисов е изпратил и писмо до председателя на Еврокомисията Урсула фон дер Лайен, в което я информира за предложените промени.", "date": "2019.12.09", "title": "Захариева: ЕС решава през март за преговорите със Скопие и Тирана"}
{"url": "https://news.bg/bulgaria/razsledvat-fondatsiya-plovdiv-2019-zaradi-otkrivaneto-na-evropeyskata-stolitsa-na-kulturata.html", "text": "Пловдивската окръжна прокуратура образува досъдебно производство срещу фондация \"Пловдив-2019\" във връзка с откриващото събитие на Европейската столица на културата, предаде БНТ.Държавното обвинение събира доказателства срещу представител на фондацията, за това, че е сключил умишлено неизгодна сделка за пищната церемония в началото на годината. Уточнява се, че процедурата е в начален етап.Само седмица след откриването на Европейската столица на културата през януари прокуратурата в Пловдив образува проверка за неправомерно изразходване на 2.2 млн. лв. Срокът на проверката беше удължаван няколко пъти, а междувременно агенцията за държавен финансов контрол констатира 7 нарушения при сключването на договорите за обществените поръчки за церемонията.Сега въз основа на докладите от прокуратурата и от Агенцията за държавна финансова инспекция наблюдаващият прокурор е преценил, че има събрани достатъчно данни, за да започне досъдебно производство. Първоначалният срок за събиране на доказателства е два месеца.\"Досъдебното производство е образувано за това дали е извършено престъпление. В случай, че бъде установено, че такова е извършено и бъде установен неговият автор, то той би придобил качеството на обвиняем. В случай, че бъде доказано деяние - сключване на неизгодна сделка, законодателят е предвидил наказание лишаване от свобода в размер от една до шест години, както и лишаване от права.\" - коментира Галина Андреева, окръжен заместник-прокурор на Пловдив.По думите на Иван Тотев, бивш председател на управителния съвет на фондация \"Пловдив 2019\", докладът на АДФИ е в община Пловдив от няколко месеца.\"Многократно е четен - както от експерти, така и от юристи. Няма нещо, което да бъде квалифицирано като престъпление и ще ми бъде много интересно и аз да видя на какво стъпва прокуратурата. Оперативната отговорност на работата на фондацията е в хората във фондацията. Управителният съвет не носи оперативна отговорност за сключване на договори и други неща.\" - посочи Тотев.От фондация \"Пловдив 2019\" днес не излязоха със становище - заявиха, че ще коментират след като приключи с производството на прокуратурата.", "date": "2019.12.09", "title": "Разследват фондация \"Пловдив-2019\" заради откриването на Европейската столица на културата"}
{"url": "https://news.bg/sport/nakazanieto-za-doping-aferata-na-rusiya-zasluzheno-no-nedostatachno.html", "text": "\"Реагирахме по възможно най-строгия начин\", каза президентът на Световната антидопингова агенция WADA Крейг Рийди по повод решението за изключване на Русия от международни състезания за 4 години. И действително, за Русия това решение звучи наистина сурово: 4 години без участие в олимпиади и световни първенства, 4 години без право да организира големи международни спортни събития.Да, решението е тежък удар за онези руски спортисти, които от години тренират усилено, за да осъществят мечтата си един ден да се изправят на стълбичката под петте преплетени олимпийски кръга. То е удар и за всички хора в Русия, които от сърце желаят да посрещат гости от цял свят за големи спортни събития в страната си - както спортисти, така и любители на спорта.В същото време руските политически кръгове веднага заподозряха някакъв международен заговор и дори заговориха за \"война\". Поне това подозрение обаче не би трябвало да тревожи WADA. \"На Русия многократно беше предоставена възможността да сложи край на тази практика. Вместо това обаче тя реши и да продължи да мами и да отрича\", констатира Рийди по повод фалшифицираните данни, предадени от Русия на Антидопинговата агенция в опит да замаже доказаната употреба на допинг с държавна благословия. Дори новият шеф на руската антидопингова агенция Юрий Ганус в едно интервю по радиото наскоро призна, че не вижда начин да обори аргументите на международната организация.Наказанието можеше да ѝ се размине на Русия, ако отговорните лица в руския спорт, направлявани впрочем от Москва, просто си бяха признали манипулациите, извършени около Олимпиадата в Сочи през 2014 година. Може би щеше да има малко мъмрене, някой и друг наказан нарушител, а руските атлети отново щяха да бъдат приети с отворени обятия в световното спортно семейство.Но нещата се развиха другояче. И Световната антидопингова агенция беше длъжна да реагира. Само дето тази реакция не е достатъчно убедителна и последователна. Според сегашното решение, отделни руски спортисти могат да участват в Олимпийски игри, стига преди това да се подложат на тестове за допинг и да не са имали допингови провинения в миналото. Това е правилно и хубаво, защото спортистите не бива да страдат заради прегрешенията на спортните функционери.Опитът обаче показва, че руските спортисти и спортистки могат да застанат на старта в неутрални екипи и без национален флаг, но въпреки това от трибуните редовно и напук звучи националният химн. А в класирането по медали вместо \"Русия\" може да фигурира някакво неясно съкращение, но въпреки това всички знаят за какво става дума. И в крайна сметка руската политика винаги съумява да впрегне спортните успехи в пропагандната си каруца.Истинска подигравка е фактът, че Русия все пак ще участва в Европейското първенство по футбол през 2020 година (и то като един от съорганизаторите!) и ще бъде домакин на финала на Шампионската лига по футбол в Санкт Петербург през 2021 година. Защото, според официалното обяснение, това били \"регионални спортни събития\". Същото се отнася и до отделни стартове за световна купа в различни спортове, например зимните, както и във Формула 1.А тъкмо по този пункт руските измамници можеха да получат много горчив урок. Без Европейско по футбол, без световни купи, без Формула 1 - и никакви изключения. Ама никакви. Ето това вече наистина щеше да бъде \"най-строгият начин\". И навярно единственият плодоносен. Но вместо да се вземе такова решение, сега ще наблюдаваме просто поредния епизод от флирта на световния спорт с Русия.", "date": "2019.12.09", "title": "Наказанието за допинг аферата на Русия – заслужено но недостатъчно"}
{"url": "https://news.bg/int-politics/oon-osadi-nezakonnite-deystviya-na-rusiya-v-krim-cherno-i-azovsko-more.html", "text": "Незаконно е Русия да мобилизира в армията си жители на Крим - като държава-окупатор тя няма такова право. Такова предупреждение се отправя чрез резолюция на ООН, приета от Генералната асамблея на световната организация, предаде агенция \"Укринформ\".В документа, озаглавен \"Проблемът с милитаризацията на Автономна република Крим и град Севастопол (Украйна), и на части от Черно и Азовско море\", се отправя призив към Москва да прекрати тази незаконна дейност, да изведе войските си от полуострова и да прекрати окупацията на украински територии.Изразява се безпокойство от усилията на Русия да блокира корабоплаването през Керченския пролив и големи територии от Черно и Азовско море под предлог, че провежда учения. Осъжда се и постояването на Керченския мост, ограничаващ размера на плавателните съдове, които могат да преминават през пролива.Това е втората подобна резолюция, като в нея се са добавени и текстове, които липсваха в първата. Един от тях е предупреждението към Москва да не се опитва да разширява \"юрисдикцията си върху ядрените обекти и инфраструктурата в Крим\". Изразява се и загриженост заради окупирането на украински предприятия от отбранителния сектор.\"Проблемите със сигурността и нарастващото военно присъствие в Черно и Азовско море продължават да дестабилизират икономиката и социалната сфера, особено в крайбрежните райони на Украйна\", се казва в документа.Той е подготвен от представителите на 39 държави, сред които са САЩ, България, Великобритания, Германия, Франция, Украйна, Италия, Швеция, балтийските страни, Унгария и др.За резолюцията гласуваха 63 страни, 19 бяха против, 66 се въздържаха.", "date": "2019.12.09", "title": "ООН осъди незаконните действия на Русия в Крим, Черно и Азовско море"}
{"url": "https://news.bg/int-politics/turtsiya-se-gotvi-da-sondira-i-v-cherno-more.html", "text": "Турция ще закупи още един сондажен кораб, с който ще извършва сондажи не само в Средиземно, но и в Черно море и дори в международни води, предаде БНР.Според президента на страната Реджеп Тайип Ердоган,  e \"разбила игрите\" на Израел, Египет, кипърските гърци и Гърция. Вследствие на споразумението тези страни не могат да образуват линия за пренос на природен газ без одобрението на Турция, а ръцете на Гърция били \"вързани\", заяви Ердоган в интервю на живо по държавната турска телевизия ТРТ.По думите му, с подписването на споразумението с Либия Анкара е показала на света решителността си да брани правата си. Според турския лидер, след подписването на морското споразумение с Либия, други международни играчи не могат да извършват проучвания в зоните, отбелязани от Турция.Той изрази готовност да преговаря с всички крайбрежни страни за справедливо решение, включително да активира каналите за диалог с Гърция, но според него гръцката страна не е направила положителна стъпка. Ердоган предупреди, че никой не бива да се съмнява, че Турция няма да позволи едностранни действия на други страни.Той намекна и за възможност за изпращане на турски военни в Либия, ако Триполи поиска това. По думите му, Анкара сама ще вземе това решение и няма да иска разрешение от никого по въпроса.Турция оспорва правото на Кипър да разработва континенталния си шелф за залежи на горива и смята, че част от тези находища принадлежат както на нея, така и на признатата единствено от Анкара Севернокипърска турска република.Реджеп Ердоган заяви също, че до момента споразуменията с Русия и Съединените щати не са дали очакваните резултати в Северна Сирия. Турският президент отново повтори, че Турция цели да изпрати 1 милион сирийци в планираната зона за сигурност между Тел Абияд и Рас ал Айн в Северна Сирия.", "date": "2019.12.09", "title": "Турция се готви да сондира и в Черно море"}
