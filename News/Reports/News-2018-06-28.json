{"url": "https://news.bg/int-politics/pase-poiska-da-badat-osvobodeni-ot-ruskite-zatvori-ukrainskite-zalozhnitsi.html", "text": "Парламентарната асамблея на Съвета на Европа прие резолюция, изискваща от Москва незабавно да освободи украинските заложници и политически затворници, държани принудително в Русия.В документа на ПАСЕ се изразява загриженост за здравословното състояние на заплахите за живота на украинците, задържани незаконно в Русия, Крим и окупираните територии в Донбас, съобщи във Фейсбук Ирина Геращенко - заместник-председател на украинския парламент и член на украинската делегация в асамблеята.Тя допълва, че несъмнено Русия ще игнорира резолюцията, както се е случвало с предишни подобни документи и с призивите на международната общност.\"Нямаме никакво съмнение, че Русия не смята да реагира на резолюцията на ПАСЕ, както и на всички други резолюции, и на призивите на цивилизования свят. Но ние не можем да мълчим. Напротив, трябва да активизираме темата за освобождаването на заложниците по света, за да се засили натискът срещу Руската федерация и да бъдат освободени и украинците. Само натискът, само привличането на вниманието към темата за заложниците на всички международни форуми. Затова днешното обсъждане беше много важно, европейските ни партньори научиха много за мъченията, сексуалните престъпления, психологическия натиск и издевателствата срещу украинците.\" - пояснява Геращенко.По думите й, украинската делегация е успяла да привлече вниманието на парламентаристите от всички европейски страни върху факта, че докато в Русия протича Световното първенство по футбол, в затворите умират украински политически затворници.\"В приетата резолюция на ПАСЕ се осъждат мъченията и тежките условия, става дума за искане да бъдат допуснати представители на Международния комитет на Червения кръст и на други хуманитарни организации до украинските затворници в зоната на конфликта и окупираните от Русия украински територии, както и в самата Русия.\" - допълва Геращенко.ПАСЕ настоява за освобождаването на украинския режисьор Олег Сенцов, както и на Владимир Балух, Павел Гриба и други политически затворници.", "date": "2018.06.28", "title": "ПАСЕ поиска да бъдат освободени от руските затвори украинските заложници"}
{"url": "https://news.bg/politics/komisiyata-po-otbrana-sashtisana-ot-moratoriuma-na-mareshki.html", "text": "Вносителят на проекторешението за мораториум върху модернизацията на Българската армия Веселин Марешки демонстративно напусна заседанието на ресорната комисия.17 депутати от Комисията по отбрана отхвърлиха  върху проектите за модернизация на българската армия. Проектите предвиждат 1,464 млн. лв. за придобиване 150 броя бойна техника и 1,8 млрд. лв. за придобиване на нови самолети.\"Разходването на държавни пари предполага обосноваването на неотложността на тези разходи и приоритизирането им спрямо други държавни сектори, които страдат от дефицит на средства. В мирни времена насочването на държавната инвестиционна стратегия към въоръжаването с бойна техника поставя гражданите за пореден път пред въпроса за какво се разходват данъците им\", посочи пред депутатите вносителят Марешки.По думите му мораториумът цели отлагането на проектите за модернизация. Той изтъкна, че в момент на криза, каквато вече е настъпила в здравеопазването, дълг на държавата е да не извършва необмислени и необосновани разходи.\"Вместо за скъпи оръжия, които една бедна държава като нашата не може да си позволи - тези средства да са за повишаване на жизнения стандарт на гражданите\", констатира Марешки. Той попита: \"Защо първо не помислим за военнослужещите преди да помислим за нова техника - да не казвам играчките?\"По време на дебатите Борис Вангелов от ПГ \"Обединени патриоти\" заяви, че за пръв път заместник-председател на Народно събрание предлага да се спре модернизацията не някоя друга армия, а на Българската армия. По думите му Българската армия е най-нефинансираният сектор от държавното управление.На тези думи лидерът на \"Воля\" реагира остро като се обърна към депутатите с думите: \"Народни представители сме си тук, независимо че някои неясно как са попаднали в парламента.\"Марешки настоя да не спекулират с изказването му и определи като гнусен намек твърдението, че никога досега заместник-председател на парламента, лидер на парламентарно представена политическа сила, не е правила предложение за спиране модернизацията не на коя да е, а на Българската армия.\"Накрая се намери продажника, който да трябва - аз да му се противопоставя\", възмути се Марешки. \"Недейте вие да бъдете тези, които да носите отговорността и на вашата съвест да тежи този грабеж\", настоя Марешки пред колегите си народни представители, след което напусна заседанието на комисията, без да чуе останалите парламентарни групи.Те също изразиха категоричното си несъгласие с предложения мораториум.Атанас Запрянов, заместник-министър на отбраната заяви, че проектът не следва да бъде подкрепен. \"Ние не модернизираме някакви поддържащи способности. За първи път в нашата политика, ние се връщаме към бойните способности - ударната мощ на нашите въоръжени сили\", заяви заместник-министър Запрянов.\"Г-н Марешки, апелът ми е към вас да го разберете, за пръв път в нашата политика ние се обръщаме към бойните способности на нашите въоръжени сили\", заяви ресорният заместник-министър. Не можем да отлагаме тази модернизация, допълни още Запрянов.Председателят на комисията ген. Константин Попов заяви, че ГЕРБ категорично стои зад модернизацията на армията. Не работим от вчера от днес или от утре. Това е един от приоритетите. Попов заяви, че предложеният мораториум е в противовес на цялостната ни политика за градеж на Българската армия. ", "date": "2018.06.28", "title": "Комисията по отбрана сащисана от мораториума на Марешки"}
{"url": "https://news.bg/int-politics/rusiya-obvini-velikobritaniya-v-podkupvaneto-na-chlenove-na-ozho.html", "text": "Русия смята, че решението за разширяване на мандата на Организацията за забрана на химическите оръжия (ОЗХО) е незаконно. Това обяви говорителката на руското външно министерство Мария Захарова, цитирана от руските медии.\"В резултат на политическа манипулация, а също, както стана известно, на директен подкуп на редица делегации и откровено изнудване, Великобритания и други държави, които подкрепят засилването на химическата конвенция, успяха да прокарат отблъскващия си проект за решение, което предостави на Техническия секретариат на ОЗХО правомощия да идентифицира лицата, отговорни за използването на химически оръжия в Сирия\", коментира Захарова.По думите ѝ, Москва разглежда \"одиозния проект за решение\" като незаконен.\"Смятаме това решение за незаконно. Трябва да посочим, че конференцията на участващите държави излезе извън обхвата на мандата си, докато приемаше това решение\", допълни говорителката на руското външно министерство.Членовете на ОЗХО одобриха вчера внесения от Великобритания проект за увеличаване на правомощията на организацията да определя отговорността за атаки с химическо оръжие в Сирия.", "date": "2018.06.28", "title": "Русия обвини Великобритания в подкупването на членове на ОЗХО"}
{"url": "https://news.bg/politics/iliyana-jotova-otricha-da-e-preustanoveno-davaneto-na-grazhdanstvo.html", "text": "Вицепрезидентът Илияна Йотова отрича да е преустановено даването на гражданство. В позиция, разпространена от прессекретариата на президентството се посочва, че изнесените по-рано днес от \"Движението за права и свободи\" факти по отношение на даването на българско гражданство, се отнасят за периоди преди настоящия президентски мандат.Не отговарят на истината твърденията, че е преустановено даването на гражданство, се казва в позицията.И в момента се подписват укази за българско гражданство на кандидатите, които отговорят на всички условия в българското законодателство и са представили необходимите документи, става ясно от съобщението.Припомняме, в Народното събрание днес от  с търговия за българско гражданство. Йордан Цонев се посова на публикации в медиите, че 114 лица, издирвани от Интерпол, са получили българско гражданство. По думите му, те са станали граждани на ЕС, това минира пътя ни за Шенген.", "date": "2018.06.28", "title": "Илияна Йотова отрича да е преустановено даването на гражданство"}
{"url": "https://news.bg/world/frantsiya-obmislya-vrashtane-na-zadalzhitelnata-voenna-sluzhba.html", "text": "Правителството на Франция има план да върне задължителната военна служба за младите граждани на възраст между 16 и 21 г., съобщават световни агенции.Според плана момичетата и момчетата ще отбиват най-малко един месец редовна военна служба, която ще е с фокус \"обучение, работа с благотворителни организации и традиционни военни учения с полицията, пожарната служба и армията\".Те дори могат доброволно да служат от три месеца до една година след изтичането на задължителния срок от един месец.Предишният вариант на правителството от 2017 г. предвиждаше френските граждани да имат \"опит във военния живот\" минимум един месец на възраст между 18 и 21 г.Военната повинност във Франция е отменена от 1996 г.Според Франс24 промените ще засягат 750 000 французи всяка година.Правителството уточни, че едномесечната служба ще включва гражданско образование, обучение при първа помощ и информационни сесии за армията. Младите французи на възраст между 16 и 25 години ще имат вариант да участват във втора фаза, която ще продължава между 3 и 12 месеца с фокус, култура, отбрана, околна среда и други области.Еманюел Макрон е първият френски президент, който не е отбивал военна повинност.Социологическо проучване от 2015 г. показва, че 80% от французите подкрепят връщане на задължителната военна служба.Програмата се очаква да струва 1,6 милиарда евро на година, като първоначално правителството ще трябва да инвестира 2,8 милиарда евро.Връщането на задължителната военна служба може да стане най-рано от следващото лято.", "date": "2018.06.28", "title": "Франция обмисля връщане на задължителната военна служба"}
{"url": "https://news.bg/politics/nyamame-otnoshenie-kam-kevr-ne-se-mesya-otseche-borisov.html", "text": "Не се меся в независими организации. Това коментира пред журналисти в Брюксел министър-председателят Бойко Борисов по повод  на председателя на КЕВР Иван Иванов.Борисов припомни, че Иван Иванов беше депутат от ДСБ - партията на Иван Костов. Затова и по думите на Борисов той е избран, когато преди години се е решавало да е независим регулатора.\"Той трябва да е такъв. Дали ще е Иван Иванов или \"х\" или от БСП, но на всеки управляващ му трябва независим регулатор\", посочи Борисов.По никакъв начин към КЕВР в момента ние нямаме отношение\", отсече премиерът и допълни, че комисията действително в лицето на Иван Иванов е независима организация. \"Ако не го харесват, да предлагат в парламента, да търсим решение, но когато дадат сметките КЕВР, всички трябва да ги приемаме, защото това е независим орган\", каза още Бойко Борисов.С думите си Борисов показа, че и той очаква повишение на цените, тъй като няма как да се вдигне на целия свят природния газ, а в България да поевтинее, след като нямаме добив.\"Как да се запази цената\", попита реторично премиерът.", "date": "2018.06.28", "title": "Нямаме отношение към КЕВР, не се меся, отсече Борисов"}
{"url": "https://news.bg/politics/reformirame-politikata-za-migrantite-zaedno-s-chehiya.html", "text": "Реформираме европейската политика в сферата на миграцията заедно с Чехия. Това стана ясно от среща между президента Румен Радев и председателя на Камарата на депутатите на парламента на Чешката република Радек Вондрачек.\"България и Чешката република споделят редица общи позиции по ключови въпроси в рамките на Европейския съюз и необходимостта от реформиране на европейската политика в сферата на миграцията е една от тях\", заяви държавният глава и акцентира, че доверието е основано на историческите и културни връзки между двата ни народа.\"Политиката на отворени врати за мигрантите към Европа нарушава единството в Европейския съюз. Тя лишава и страните, от които произхождат мигрантите, от перспектива за развитие и по-добро бъдеще\", настоя Радев. По думите му има нужда от взимане на превантивни мерки на място още преди мигрантите да достигат до бреговете и границите на Европа.Радек Вондрачек е единодушен с президента за подкрепата си за възстановяването на традициите в динамичния туристически обмен между Чехия и България.Да следваме добрите практики на чехите в индустриализацията, поиска Радев. Повече взаимни инвестиции пожела президентът.Той благодари на Вондрачек за чешката подкрепа по някои ключови за България позиции като Директивата за командированите работници, борбата в двойния стандарт при храните и запазването на Кохезионната политика в ЕС.Двамата обсъдиха и перспективата за приемане на еврото и в двете държави.\"България и Чехия са близки партньори, които споделят редица общи позиции и затова взаимната ни подкрепа е важна\", заяви Радек Вондрачек. Чехия има интерес в засилването на икономическите отношения между двете държави.", "date": "2018.06.28", "title": "Реформираме политиката за мигрантите заедно с Чехия"}
{"url": "https://news.bg/int-politics/bryuksel-veche-e-po-golyamo-svartalishte-na-shpioni-ot-viena.html", "text": "Шефът на контраразузнаването на Австрия обяви, че е удовлетворен от това, че столицата на Европейския съюз Брюксел сега е по-голямо свърталище на шпиони в сравнение с Виена, въпреки че стотици чуждестранни агенти все още работят под дипломатическо прикритие в австрийската столица, съобщава \"Ройтерс\".Виена отдавна е известна като гореща точка за шпионаж, но официални лица рядко коментират темата. По време на Студената война австрийската столица беше приблизително на час път от Желязната завеса и по този начин беше предпочитано място за \"слухтене\" близо до комунистическия източен блок. Градът беше разделен на четири сектора между съюзниците от Втората световна война до 1955 г., подобно на Берлин.Днес наличието на център на Организацията на обединените нации (ООН), включително Международната агенция за атомна енергия (МААЕ) и Организацията за сигурност и сътрудничество в Европа (ОССЕ), означава, че много страни имат посолство в Австрия плюс две допълнителни дипломатически мисии.Това голямо присъствие означава повече позиции, предлагащи прикритие за шпиони и дипломатически имунитет.\"Доволен съм, че Брюксел вече изпревари Виена и вече има по-голяма гъстота на т. нар. разузнавателни служби извън ЕС в Брюксел, отколкото тук\", коментира на конференция Петер Гридлинг, който е ръководител на контраразузнавателната служба на Австрия.\"Ние говорим за общност от стотици хора. Но по-малко от 1000\", уточнил Гридлинг, след като е бил запитан колко чужди агенти работят в дипломатическите мисии. Той е отказал да бъде по-конкретен.Гридлинг е представил годишен доклад за дейността на Федералната служба за защита на конституцията и борба с тероризма, която той ръководи. В доклада се посочва, че броят на разузнавачите, изпратени в дипломатическите мисии в Австрия, остава \"висок\", а Австрия е \"предпочитан район за операции\".Основното летище на Виена беше мястото на размяна на шпиони между Русия и САЩ през 2010 г. Един от разменените агенти беше Сергей Скрипал, някогашен полковник от руското военно разузнаване, който е работил като британски двоен агент.Великобритания обвини Москва за отравянето на Скрипал с нервнопаралитично вещество, както и дъщеря му Юлия в английския град Солсбъри през март.", "date": "2018.06.28", "title": "Брюксел вече е по-голямо свърталище на шпиони от Виена"}
{"url": "https://news.bg/world/es-se-chudi-koy-vodi-pregovorite-za-brekzit-ot-velikobritaniya.html", "text": "Преговарящите за Брекзит не могат да продължат с разделен британски кабинет. Това предупреди председателят на Европейската комисия Жан-Клод Юнкер преди срещата на върха на ЕС, докато европейски лидери изразиха безпокойството си, че не знаят кой ръководи британското правителство, пише \"Гардиън\".Юнкер подчерта, че Брюксел отчаяно се нуждае от ясна, последователна визия за бъдещето.\"Не трябва да мъмря Тереза Мей, но бих искал нашите британски приятели да заемат ясна позиция\", призова той пред журналисти в Брюксел.\"Не може повече да продължаваме с разделен кабинет. Те трябва да кажат какво искат и ние ще отговорим на това\", добави той.Очаква се Мей да обяви британската позиция пред евролидерите на работната вечеря днес. Тя ще проведе среща с разделения британски кабинет в петък, а през следващата седмица се очаква да бъде публикувана бяла книга за бъдещите отношения на Обединеното кралство с ЕС.Освен необходимостта от последователна визия за бъдещите търговски отношения, лидерите са разтревожени заради липсата на напредък по въпроса да се избегне \"твърда\" граница с Ирландия.\"\", коментира още Юнкер.27-те лидери на ЕС ще се подпишат под декларация в петък сутринта, която призовава за интензивна работа на преговорите, а също така се предупреждава за опасността Великобритания да напусне ЕС на 29 март 2019 г. без споразумение или без договорен преходен период.Холандският премиер Марк Рюте изрази притеснението си, че не е ясно кой ръководи правителствената политика за Брекзит, пояснявайки, че британският кабинет е разделен по отношение на въпроса колко близо Лондон трябва да остане до ЕС след напускането.Мей от своя страна отхвърли твърденията, че британското правителство е разединено и вместо това изрази готовност Лондон да ускори преговорите с Брюксел за Брекзит.Лидерът на Ирландия Лео Варадкар коментира от своя страна, че Великобритания изглежда все още вярва, че е равноправен партньор на преговорите.Според него Лондон трябва да разбере, че \"ние сме съюз от 27 страни членки, 500 милиона души\".\"\", призова той.", "date": "2018.06.28", "title": "ЕС се чуди кой води преговорите за Брекзит от Великобритания"}
{"url": "https://news.bg/society/ministerski-savet-prokara-promeni-za-natsionalen-park-pirin-v-yunesko.html", "text": "Предложенията на българската делегация, която представи и защити позицията на държавата за опазване на Национален парк \"Пирин\" на заседание на Комитета за световното природно наследство към ЮНЕСКО в Бахрейн, получиха пълен консенсус. Това става ясно от официално писмо от прес офиса на вицепремиера Валери Симеонов, който беше начело на делегацията.Консенсусът потвърждавал устойчивото управление на обекта на световното наследство и перспективата за балансирано развитие на туризма в националния парк, пише още в писмото.Първоначалното проекторешение на ЮНЕСКО призоваваше да не се изпълнява решението на Министерски съвет, както и изискваше от България да извърши стратегическа екoлогична оценка. Такава оценка не се изисква от законодателството на България и ЕС. Според пресслужбата на Симеонов такава оценка би блокирала развитието на региона за десетилетия напред.Новото редактирано решение позволява разширяване на ски инфраструктурата в Национален парк \"Пирин\". То изисква България да се придържа стриктно към законовите рамки, за да не се увреди стойността на обекта.Валери Симеонов поканил представителите на Комитета да посетят Банско и Национален парк \"Пирин\" след като защити позициите на страната ни в целенасочената политика на българската държава за баланс между опазване на околната среда и развитието на туризма.От своя страна обаче от природозащитната коалиция \"За да остане природа в България\" настояват, че правителството е твърдо решено да сече и застроява Национален парк Пирин. Природозащитниците обвиняват българската делегация, която присъства на срещата на Комитета за световното наследство на ЮНЕСКО, в лобизъм.Коалицията твърди, че за правителството са по-важни частни икономически интереси, отколкото опазването на Националния парк.По мнение на природозащитниците правителството се е договорило с 11 държави, които участват в комитета, но са извън ЕС, да поискат промяна на проекторешението на комитета за Пирин.Припомняме, държавите, поискали промяна на доброто проекторешение за Пирин, са Азербайджан, Буркина Фасо, Куба, Босна и Херцеговина, Зимбабве, Китай, Танзания, Бразилия, Тунис, Кувейт и Ангола.Подготвеният нов план за управление предвижда строителство върху 12,5 пъти повече площ от националния парк спрямо регламентираното към момента както и сечи на горите върху 60% от територията на парка, посочват природозащитници.Коалицията \"За да остане природа в България\" ще продължи да отстоява Пирин да бъде непокътнат, използвайки всички лостове на гражданското общество, обещават в позицията си природозащитниците.", "date": "2018.06.28", "title": "Министерски съвет прокара промени за Национален парк Пирин в ЮНЕСКО"}
{"url": "https://news.bg/int-politics/zapadat-predupredi-rumaniya-ne-razvodnyavayte-borbata-sreshtu-koruptsiyata.html", "text": "Десетина западни страни призоваха Румъния да не приема закони, които според тях биха могли да подкопаят върховенството на закона и да отслабят борбата срещу тероризма и корупцията, съобщава \"Асошиейтед прес\".Страни членки на Европейския съюз, включително Франция и Германия, към които са се присъединили САЩ, Канада, Норвегия и Швейцария, призоваха парламента на Румъния да не приема закони, които биха могли да възпрепятстват наказателното преследване на престъпления с насилие, трансгранична организирана престъпност или трафик на хора.Изтъквайки, че Румъния е демонстрирала \"значителен прогрес\" в усилията си за справяне с корупцията, в изявлението, публикувано на сайта на посолството на САЩ в северната ни съседка, се посочва, че депутатите трябва \"да избягват да предприемат назадничави стъпки, а също така да защитават независимостта на съдиите и прокурорите\".Управляващата Социалдемократическа партия понастоящем обмисля да предложи закон, който да забрани аудио и видео доказателствата в съдебен процес.В друг предложен закон се казва, че прокурорите ще трябва да повдигат обвинения срещу някого, който е обект на разследване, в рамките на една година до започване на делото. А доказателствата за предполагаеми нарушения, предоставени от лица, подали сигнали за нарушения повече от шест месеца след извършването на предполагаемото престъпление, няма да бъдат смятани за валидни.Друга мярка би позволила на заподозрени да присъстват, когато подаващи сигнали или жертви на престъпления отправят обвинения.От външното министерство на Румъния са коментирали, че парламентът е в процес на промяна на законите, които ще влязат в сила само и единствено след като президентът ги подпише. Добавят също, че \"засилването на върховенството на закона и борбата срещу корупцията\" са приоритети на правителството.Депутатът от управляващата партия Клаудиу Манда се обиди от международното искане, подчертавайки, че \"право на парламента е да гласува закони\".", "date": "2018.06.28", "title": "Западът предупреди Румъния: Не разводнявайте борбата срещу корупцията"}
{"url": "https://news.bg/politics/borisov-rabotata-ni-za-zapadnite-balkani-dava-rezultati.html", "text": "Приоритетите на българското председателство на Съвета на ЕС за Западните Балкани дава резултати. Това заяви министър-председателят Бойко Борисов по време на Европейския съвет в Брюксел. На съвета Борисов представи резултатите от ротационното председателство, което страната ни пое на 1 януари.\"Само преди два дни Съветът прие изключително важни заключения, които подкрепят препоръката на ЕК и отварят пътя за започване на предприсъединителни преговори през 2019 г. с Албания и Република Македония\", изтъкна Борисов.Само това е пътят за страните от Западните Балкани. Друга алтернатива и гарант за мир и просперитет - няма, отсече Борисов.Борисов отдаде значение и на проектите за инфраструктурна, транспортна и дигитална свързаност за развитието на Балканите. Премиерът приветства потвърждението на Австрия и Хърватия да продължат работата по темата.В темата за миграцията страната ни също инвестирала много усилия, посочи Бойко Борисов и допълни, че белег за успеха ни в тази посока е срещата на лидерите на ЕС и Турция във Варна, където беше договорено продължаване на споразумението с Анкара.За консенсус по темата за мигрантите, призова премиерът. Той посочи някой от възможните решения на проблема, а именно затварянето на външните граници на ЕС, изнесените центрове за даване на убежище извън Европа и съсредоточаване на усилията по изготвяне на споразуменията с трети страни, подобно на това с Турция.\"Нашите предложения са добра основа, за да продължим работата по реформата. Заложената в тях посока цели да изградим предвидима и ефективна Система на ЕС за убежище, която да е устойчива на бъдещи кризи\", изтъкна премиерът.", "date": "2018.06.28", "title": "Борисов: Работата ни за Западните Балкани дава резултати"}
{"url": "https://news.bg/crime/voennoto-razuznavane-uspokoi-nyama-opasnost-ot-valna-migranti-kam-balgariya.html", "text": "Няма опасност от потоци от мигранти към България. Това успокои началникът на военното разузнаване бригаден генерал Пламен Ангелов, цитиран от БНР.\"Бежанска вълна от Сирия, при положение че конфликтът се движи с тази динамика, която е в момента, не бихме могли да очакваме специално от Сирия. Освен това Турция си изпълнява коректно ангажиментите по споразумението\", добави ген. Ангелов пред парламентарната комисия по отбрана.Той припомни предизборните изявления на турския президент Реджеп Тайип Ердоган, че ще създаде условия за сирийските бежанци, които са на територията на страната му, да се завърнат по родните си места.", "date": "2018.06.28", "title": "Военното разузнаване успокои: Няма опасност от вълна мигранти към България"}
{"url": "https://news.bg/regions/reagiraha-na-118-proizshestviya-v-dazhdovete-nyama-zastrasheni-hora-i-naseleni-mesta.html", "text": "До 18:00 часа от \"Пожарна безопасност и защита на населението\" (ПБЗН) са реагирали на 118 сигнала за произшествия, от които 11 пожара и 106 спасителни дейности.Към момента от службата участват в локализирането и ликвидирането на 14 произшествия. Няма данни за застрашени хора и населени места, уверяват от ПБЗН.Постъпилите сигнали са предимно за територията на Столична община и областите Пловдив, Пазарджик, София, Смолян. Основната част от тях са за наводнени приземни етажи, мазета, дворове и части от пътна и улична инфраструктура, както и за отстраняване на опасни предмети и паднали дървета.В Пловдивска област до 18 часа екипите на ПБЗН са извършили отводнителни дейности по 49 сигнала за наводнени къщи, дворове, подлези, улици, обществени сгради и паднали дървета.В Смолянска област са получени 30 сигнала за наводнения и локални опасности от наводнения. Отработени са 26 сигнала - отводняване на наводнени къщи, дворове, улици, обществени сгради и изграждане на диги. Повечето от сигналите са били концентрирани около речното корито на река Черна, която поради обилния дъжд е преляла. Изградени са диги в кв. Устово - Промишлена зона, ул. \"Георги Раковски, ул. \"Тракия\", ул. \"Родопи\", ул. \"Димитър Македонски\", ул. \"Хан Аспарух\".Бедствено положение е обявено на територията на Смолян и Чепеларе.В област Пазарджик са постъпили 30 сигнала за наводнени приземни етажи, мазета на частни и обществени сгради и части от уличната инфраструктура. Екипите на ПБЗН са отработили 26 сигнала за произшествия - сред отводнени обществени сгради са МБАЛ \"Пазарджик\" и Болница \"Ескулап\".В Монтанска област е имало 5 сигнала за наводнени приземни етажи, мазета на частни и обществени сгради и части от уличната инфраструктура и всичките са отработени.В Бургаска област към момента са получени над 35 сигнала за наводнение улици, паркинги. Екипи на пожарната служба работят по отводняването им.", "date": "2018.06.28", "title": "Реагираха на 118 произшествия в дъждовете, няма застрашени хора и населени места"}
{"url": "https://news.bg/int-politics/stanishev-se-obyavi-sreshtu-merkite-na-parche-za-migrantite.html", "text": "Председателят на Партията на европейските социалсти (ПЕС) Сергей Станишев обяви, че идеите, които се обсъждат от лидерите на страните членки на Европейския съюз за справяне с проблема с миграцията, са \"на парче\" и целят временно успокояване на страстите. \"През последните дни в публичния дебат за миграцията се налагат две основни тези. От една страна виждаме категоричен отказ за проява на каквато и да е солидарност от държави, оглавявани от десницата. От друга, се лансира идеята за заместване на общоевропейския подход с двустранни споразумения вътре в ЕС, както и с трети страни\", коментира Станишев. \"Позицията на премиерите от семейството на ПЕС е категорична - миграцията се нуждае от цялостно европейско решение. Идеите, които са на дневен ред в Европейския съвет, са поредните мерки \"на парче\" и целят временно успокояване на страстите и отлагане на намирането на устойчив компромис. Това е от полза единствено за страните далеч от горещите точки по границите на ЕС, които не желаят никаква солидарност и преразпределение на бежанци. Този подход не само не решава проблеми, но и поставя в тежка ситуация държавите на първа линия, в това число България\", изтъкна още бившият премиер. Станишев коментира и предложенията за изграждане на центрове за настаняване на търсещи убежище извън територията на ЕС.\"Прехвърляне на отговорността на хипотетични трети страни, които всъщност нямат никакво желание за подобни сделки, е сякаш в отговор на вътрешнополитически проблеми в някои европейски столици, отколкото реален опит за намиране на решение. Рискуваме отново да поставим режими с противоречиви методи на управление в силна позиция по подобие на споразумението с Турция\", коментира той. \"Ставаме свидетели на голяма злоупотреба от популисти и националисти по темата. Пристигналите мигранти през последните месеци са в пъти по-малко в сравнение с предишни години и настоящата ситуация няма нищо общо с картината от 2016 г. ЕС трябва да намери солидно и работещо решение сега, за да не изпаднем в ситуация, в която всеки е сам за себе си при възникване на нови кризи\", добави в заключение лидерът на ПЕС.", "date": "2018.06.28", "title": "Станишев се обяви срещу мерките \"на парче\" за мигрантите"}
{"url": "https://news.bg/int-politics/i-maroko-otryaza-evropeyskiya-sayuz-za-priem-na-migranti.html", "text": "Министърът на външните работи на Мароко отхвърли каквито и да е действия от страна на Европейския съюз по създаването на центрове за приемане на мигранти извън границите на Общността в неговата страна, съобщава \"Франс прес\".\"Мароко отхвърля и винаги е отхвърляло този род методи за управление на проблема с миграционните потоци\", изтъкна Насър Бурита в Рабат след среща с испанския си колега Хосеп Борел.Бурита разкритикува такива мерки като \"лесни решения\" и \"контрапродуктивни\".Заедно с Тунис и Албания, Мароко е една от страните, споменавани като възможни места за приемане на мигранти в приемни центрове извън Европа, въпрос, който е в центъра на обсъжданията на срещата на върха на ЕС в Брюксел, която се провежда днес и утре.Испания е третата по големина дестинация за мигранти в Европейския съюз след Италия и Гърция.Мигрантите все повече предпочитат т. нар. Западен средиземноморски маршрут за достигане до Европа, което включва прекосяване на морето между Северна Африка и южната част на континентална Испания.Въпреки че броят на мигрантите, опитващи се да пресекат Средиземно море, е намалял наполовина тази година в сравнение с 2017 г., общият брой мигранти, достигащи до Испания, се е утроил, показват данните на Международната организация по миграцията.Около 12 150 души са пристигнали в Испания от началото на годината досега, а още 292 души са загинали при опита си.Общо около 1000 мигранти за загубили живота си в Средиземно море тази година.", "date": "2018.06.28", "title": "И Мароко отряза Европейския съюз за прием на мигранти"}
{"url": "https://news.bg/int-politics/makedoniya-i-albaniya-veche-sa-chast-ot-reshenieto-na-problema.html", "text": "Нека първо признаем, че зад това обещание се крият още доста условия. Но ангажиментът, поет от ЕС, излъчва важен сигнал към региона. А той гласи: Албания и Македония са важни за нас. Те са наши естествени партньори и съюзници и част от общото европейско семейство.Някои навярно ще реагират изненадано: Та нали в Германия доскоро пристигаха хиляди албанци като бежанци. Това бяха хора, бягащи от бедността и безперспективността. Хора, които търсеха своето щастие в Германия. Днес те вече не са проблем, за който да се говори в обществото. Нещо повече. Албания и Македония сега се смятат за важни партньори при овладяването на бежанските и миграционни потоци.Напредък и проблемиКакво се случи? Албания и Македония отбелязаха значителен напредък по отношение на демократизацията и правовите принципи. Особено след последната смяна на властта Македония започна да се развива много положително, а след приключването на спора за името с Гърция дори се превърна в нещо като отличник сред страните от Западните Балкани.В Албания все има още сериозни дефицити - особено по отношение на независимостта на правосъдието и преплитанията между политиците и мафията. Затова процесът на сближаване, както и конкретните присъединителни преговори, ще трябва да се водят и контролират особено внимателно. Албания и Македония се числят към групата на шестте държави от Западните Балкани. Този регион е обременен с много исторически и актуални проблеми. Неразрешените държавни спорове с политически и етнически компоненти и до днес крият потенциал за въоръжени сблъсъци.Приятелската прегръдка на ЕС сега трябва да доведе до икономически подем и да помогне за намаляване на регионалните напрежения в този регион. След Сърбия и Черна гора, нова крачка към ЕС сега направиха също Албания и Македония. Бившите протекторати Косово и Босна и Херцеговина пък остават в плен на неизяснената си държавност и още дълго ще стоят пред вратите на ЕС.Да ги интегрираме, преди Русия и Китай да го сторятСитуацията на Западните Балкани е сложна. Въпреки това всички страни и народи се ориентират към ЕС. В ЕС съществува и основателен страх, че страните от региона могат да бъдат обзети от разочарование и да се ориентират по-силно към Русия, Китай или Турция. Затова и сигналът на ЕС е ясен: Вашето място е в Европа и ние се застъпваме за вас. Този сигнал не е за подценяване. Но всичко това остава на заден план в сравнение с един въпрос, по който ЕС и държавите от региона имат общ интерес: Става въпрос за европейската сигурност, за контрола на границите и бежанските потоци. Защото всички други аспекти са известни отдавна и въпреки това те не ускориха присъединителния процес. Изведнъж Македония и Албания обаче попаднаха в центъра на дискусията за капсулирането на Европа срещу мигрантите. Защото те предлагат нещо, което може да спаси ЕС от затрудненията, които сам си причини. Идеята за създаване на междинни контролни и приемни центрове пред вратите на ЕС, но извън Шенгенското и Дъблинското пространство, има реални шансове да бъде осъществена.Само полезни, но не и добре дошли?Звучи цинично, но и парадоксално: Албания и Македония се привлекателни за ЕС, защото не са част от ЕС, но имат стотици километри общи граници със страни-членки на общността. Ползи от тази ситуация могат да извлекат и двете страни - ЕС се измъква от дилемата за ограничения прием и разпределяне на бежанците, приобщавайки двете държави към концепцията си за сигурност чрез капсулиране и контрол. Независимо от това, че албанският премиер Еди Рама категорично отхвърли възможността за създаване на бежански лагери в собствената си страна, съществуват редица въпроси около сигурността и миграцията, които ЕС и Албания биха могли да решават заедно и то по-успешно, отколкото поотделно. Албания и Македония са част от европейската идея. Това вече бе осъзнато и в европейските столици. Следващата логическа стъпка ще бъде приемането на Македония в НАТО. Европа закрива своите незащитени флангове пред растящия бежански натиск. А едновремешните проблеми деца Македония и Албания ще станат част от решението на проблема.", "date": "2018.06.28", "title": "Македония и Албания вече са част от решението на проблема"}
{"url": "https://news.bg/world/pusnaha-redki-kadri-s-prezidenta-na-sasht-franklin-delano-ruzvelt.html", "text": "Президентската библиотека \"Франклин Делано Рузвелт\" публикува редки кадри с един от най-обичаните държавни глави в историята на САЩ.На кадрите Франклин Делано Рузвелт се вижда да върви с помощта на бастун и помощник. На 39 г. Рузвелт е повален от полиомиелит. Той е напълно парализиран от кръста надолу. Той е бил на инвалидна количка, не е можел да ходи.Кадрите са от 1935 г. - близо 15 г. след като заболява.По това време Белият дом налага стриктни правила как президентът да бъде сниман. Не са позволявани снимки и видеоматерали на инвалидна количка или когато някой му е помагал да се качи или да слезе от автомобил.Много от американците, които са гласували или не са гласували за Рузвелт, не са знаели, че държавният глава е бил парализиран и че не е можел да направи една крачка без чужда помощ.Само няколко частни видеозаписа показват американския лидер на крака.Разпространените от библиотеката кадри са на фермера от Невада Фредерик Хил. Те са заснети по време на Великден в Белия дом на 22 април 1935 г. Тогава 51 391 души посещават Белия дом - рекорден брой за времето си.Франклин Делано Рузвелт е 32-ят президент на САЩ (1933-1945). Има най-дългия мандат и е единственият президент, избиран повече от два пъти на тази длъжност - четири пъти. Той е една от основните политически фигури в историята на XX век.", "date": "2018.06.28", "title": "Пуснаха редки кадри с президента на САЩ Франклин Делано Рузвелт"}
{"url": "https://news.bg/world/kremal-i-beliyat-dom-potvardiha-sreshtata-tramp-putin-v-helzinki-na-16-yuli.html", "text": "Срещата на върха между президента на Русия Владимир Путин и американския му колега Доналд Тръмп ще се проведе в Хелзинки на 16 юли, потвърди Кремъл.Говорителят на Кремъл Дмитрий Песков съобщи, че двамата лидери ще се срещнат в столицата на Финландия на 16 юли.Белият дом също потвърди, че първата официална двустранна среща между Путин и Тръмп ще се проведе в Хелзинки на 16 юли. \"\", се казва в съобщение на американската администрация.По-рано медии съобщиха, че разговорите ще се състоят в Хелзинки в средата на юли.Двамата ще обсъдят редица въпроси от международен и двустранен характер, включително контрола над оръжията, Сирия, КНДР, Украйна, Иран и други.Американският лидер обяви по-рано тази седмица, че с Путин ще обсъдят Сирия и Украйна, както и други въпроси от международен характер и двустранните отношения. Но според \"Ройтерс\" Тръмп не включва казуса за руска намеса на изборите.За последно двамата световни лидери се срещнаха в кулоарите на Азиатско-тихоокеанския форум във Виетнам през ноември 2017 г. Руският лидер проведе две кратки срещи с Тръмп в кулоарите на международни форуми през миналата година.В историята Хелзинки е бил домакин на много срещи на най-високо равнище между световни лидери. Най-известната е през 1975 г., когато се сключва Хелзинкското споразумение, което открива пътя към намаляване на напрежението между Запада и СССР, довело до края на Студената война.", "date": "2018.06.28", "title": "Кремъл и Белият дом потвърдиха: Среща Тръмп-Путин - Хелзинки, 16 юли"}
{"url": "https://news.bg/regions/svlachishta-zatrudnyavat-dvizhenieto-v-oblast-smolyan.html", "text": "Ограничено е движението по път II-86 Чепеларе-Проглед поради свличане на наноси на платното. Шофьорите да карат внимателно в област Смолян, съобщават АПИ.Обходният маршрут е: Смолян - Девин - Кричим - Пловдив и обратно. Заради обилните валежи в региона председателят на Управителния съвет на Агенция \"Пътна инфраструктура\" инж. Светослав Глосов изпраща в Смолян директорът на дирекция \"Поддържане на пътната инфраструктура\" инж. Михаил Рашков.Екипи на пътноподдържащата фирма работят на 24-часов режим, за да разчистват падналата скална маса от проливните дъждове.От 14 и 30 часа днес е спряно движението по пътя Асеновград - Смолян, информират от ОДМВР - Пловдив. Причина за временното ограничение са паднали скални отломки на пътното платно на около 10 км след Бачково, в близост до разклон за Югово. Предприети са действия за разчистване на свлачището с помощта на специализирана техника. До приключване на работата полицейски екипи насочват автомобилите по обходни маршрути.Поради срутване на скални маси в една лента се осъществява движението по път II-86 в участъка Бачково - Нареченски бани. Трафикът е в една лента и по пътя III-8681 Рудозем - Смилян при Бяла река, заради пропадане на пътното платно.Временно движението по път III-866 Смолян - Стойките в кв. \"Райково\" в Смолян е ограничено за всички превозни средста. Причината е наводнено пътно платно от река Черна. Обходните маршрути са през уличната мрежа на Смолян.Поради свличане на земна маса движението по пътя III-197 Грохотно - Девин в границите на Девин е в една лента.Ограничено е движението по път III-8631 Момчиловци - Лъки поради възникнало свлачище. Шофьорите да карат с повишено внимание. Обходен маршрут: Момчиловци - Соколовци - проход \"Рожен\" - Лъки и обратно.", "date": "2018.06.28", "title": "Свлачища затрудняват движението в област Смолян "}
{"url": "https://news.bg/regions/sabaryat-92-godishno-uchilishte-v-selo-novoselets.html", "text": "Почти от месец работници събарят сградата на училище \"Петър Берон\" в село Новоселец. Селото се намира между Сливен и Нова Загора. В местното училище \"Петър Берон\" идвали стотици деца от близките села, но в последните години от сградата са останали руини, съобщи bTV.По думите на работниците, сградата е опасна, но след това техният шеф разпорежда по телефона да не говорят повече.На метри от училището е кметството. Кметът Силвия Димитрова не отговаря защо събарят сградата и какво ще се случи после.Опити да разберат какво се случва със сградата многократно са правили и хора от селото. Семейство, които са завършили училището през 1952 г. също няма информация какво е бъдещето на имота. \"Между нас само чуваме, че ще го взема някой, не знам какво щял да прави - паркинг за международни коли ли, всеки дрънка, а никой не знае ...\", обяснява мъжът.По думите на бившата учителка Димка Иванова, школото е изградено през 1926 г. с доброволен труд на няколко поколения. 40 години от живота на бившата учителка минават тук. Днес тя обвинява местната власт, че решават съдбата на сградата еднолично.Според кмета на Нова Загора сградата трябва да бъде съборена, защото е опасна. На мястото щял да бъде изграден парк.", "date": "2018.06.28", "title": "Събарят 92-годишно училище в село Новоселец"}
{"url": "https://news.bg/crime/izbyagaliyat-arestant-se-predade-na-politsiyata.html", "text": "Избягалият на 26 юни от Трето районно управление в Пловдив арестант Петър Петров се е предаде на органите на реда в родния си град Монтана. Това съобщава Апелативната прокуратура в Пловдив. Той е задържан за 72 часа.Припомняме, малко преди обсъждането на втория вот на недоверие към кабинета \"Борисов-3\" по темата сигурност, арестантът Петър Петров успя да се изплъзне от конвоиращите го полицаи. Служителите на реда го оставили да отиде в необезопасена тоалетна на втория етаж на полицейското управление.Петров е родом от Монтана. Залавян е многократно с хероин и марихуана.Сега ще му бъде повдигнато обвинение и за бягството от ареста (престъпление по чл. 297, ал.1 от НК)Повдигнатото му преди това обвинение е за държане, без надлежно разрешително, с цел разпространение, на високорискови наркотични вещества - марихуана с общо нето тегло над 193 грама - престъпление по чл. 354а, ал.1 от НК.Предстои Петров да бъде приведен от Монтана в следствения арест в гр. Пловдив, което ще бъде извършено от органите на ГД \"Охрана\" при Министерство на правосъдието.", "date": "2018.06.28", "title": "Избягалият арестант се предаде на полицията"}
{"url": "https://news.bg/disasters/ucheni-razkriha-osnovnata-prichina-za-izmiraneto-na-pchelite.html", "text": "Прегряването на кошерите заради глобалното затопляне ще бъде основната причина за масовата гибел на пчелите на всички континенти през следващите години. Това предупреждават учени в статия, публикувана в списание Functional Ecology.\"Ако температурите на Земята се увеличат толкова, колкото прогнозират климатолозите, пчелите ще се окажат на ръба на изчезването, тъй като ще достигнат физиологичните си предели и напълно ще изчезнат в по-топлите райони на техните местообитания. Подобна перспектива ни отрезвява и ни плаши\", изтъква Пол Карадона от Северозападния университет в Еванстън.През последните години учените регистрират бърз спад в броя на домашните и дивите пчели на всички континенти, с изключение на Антарктида, където тях просто ги няма. През последните пет до десет години популациите на диви пчели са намалели с 25-30 процента, а броят на домашните пчели в САЩ само през 2015 г. е намалял наполовина.Основните причини за масовото измиране на пчелите са глобалното затопляне, паразитни червеи от рода Varroa, които разпространяват вируси, деформиращи крилете на насекомите, пестициците и загадъчния \"синдром на колапса на колониите\", при развитието на който пчелите работнички внезапно хвърлят матката и напускат кошера.Карадона и колегите му са се опитали да разберат, каква роля може да играе климатът във всички тези процеси. След редица експерименти учените са стигнали до извода, че причината за масовото измиране на пчелите е това, че заради високите температури в кошера насекомите не могат да изпаднат напълно в хибернация през зимата. Поради тази причина те бързо изгаряли запасите от мазнини и са се събуждали през пролетта отслабени.Въпреки че този феномен няма почти никакво влияние върху живота на пчелите в естествените кошери, положението може да стане катастрофално през следващите години, когато температурите в кошерите ще са много по-високи на цялата планета.", "date": "2018.06.28", "title": "Учени разкриха основната причина за измирането на пчелите"}
{"url": "https://news.bg/politics/bsp-iska-ostavkata-na-shefa-na-kevr-i-go-dava-na-tsatsarov.html", "text": "БСП внася сигнал до главния прокурор Сотир Цацаров срещу председателя на КЕВР Иван Иванов.Лидерът на Столетницата Корнелия Нинова обясни, че причината за сигнала е днешното изказване на Иванов в зала. Той отказал да се намеси в сделката за ЧЕЗ. Наказателният кодекс предвижда за това до пет години лица лишаване от свобода, подчерта соцлидерът.Утре Левицата внася искане парламентът да освободи Иван Иванов от ръководния пост в КЕВР. Защо господин Иванов прави това, пита Нинова. Според нея той искал да прикрие ЧЕЗ, Гинка Върбакова и покровителите й.Тя посочи, че Иван Иванов трябва да отговаря за длъжностно престъпление с отказа да се намеси КЕВР в сделката, която си вървяла. Няма да оставим до края тази сделка, категорична е Корнелия Нинова.Т, убедена е Корнелия Нинова. Няма да оставим тази тъмна сделка да се случи на гърба на българския народ, допълни тя. Червените не предлагали заместник на Иван Иванов, само искали той да си понесе отговорността.Нашата работа е да покажем пороците, заяви още Корнелия Нинова. Други институции трябвало да посочат кои са покровителите на Гинка Върбакова. Законите се приемат и изпълняват такива, каквито са, отсече тя за поведението на Иван Иванов.Комисията за ЧЕЗ свърши много работа, това каза лидерът на БСП за днешната оставка на Жельо Бойчев. С днешния брифинг за председателя на КЕВР левицата не замазвала случая. Поведението на Бойчев било брилянтен пример как се постъпва в политиката. Заедно сме и ще работим заедно, доволна е Нинова.Припомняме, на 22 февруари 2018 г. стана ясно, че чешката ЧЕЗ е одобрила . Последва скандал, който предизвика министърът на енергетиката , защото познава собственикът на фирмата Гинка Върбакова.  по отношение на сделката и по-точно спрямо това дали купувачът има опит и може да осигури поддръжката на ЕРП на една трета от България.От интервю на Гинка Върбакова стана ясно, че  (КЕВР).  от шефа на Комисията Иван Иванов.Едновременно с това скандалът достигна и в Чехия, като изданието Lidové noviny започна собствено разследване. То излезе с информацията, че , въпреки че според предишна публикация половината от сделката Лично премиерът на Чехия Бабиш се е ангажирал пред Борисов да предаде документите от проверката на ЧЕЗ. Самият чешки премиер обаче коментира пред родното издание, че . Впоследствие от правителствения пресцентър суобщиха, че чешкият премиер е обещал съдействие, ако България прояви желанив да участва в сделката.", "date": "2018.06.28", "title": "БСП иска оставката на шефа на КЕВР и го дава на Цацаров"}
{"url": "https://news.bg/world/amsterdam-za-parvi-v-istoriyata-si-izbra-zhena-za-kmet.html", "text": "Холандският град Амстердам избра бившия политически лидер Фемке Халсема за кмет - първата жена в историята на града, която оглавява управлението, съобщава Би Би Си.Въпреки че повечето големи градове в Холандия са били управлявани от жени, Амстердам и Ротердам никога не са избирали жени за кметския пост.Бившият лидер на Зелената левица коментира, че е много щастлива от номинацията.Първият кмет на Амстердам е от 1343 г.Номинацията на 52-годишната Халсема, издигната от водения от левицата градски съвет, трябва да бъде потвърдена от правителството и краля, но това се разглежда като формалност.Тя се оттегли от политиката през 2011 г. и ще наследи Еберхард ван дер Лан, който почина през миналата година.Издигането й идва няколко месеца, след като група от 45 влиятелни жени в Амстердам протестират в отворено писмо, с което призовават жена да поеме кметския пост.Но издигането на Фемке за кмет не се приема от всички. Критици алармират, че тя няма административен опит. 7 400 души се подписаха под петиция срещу избора й.", "date": "2018.06.28", "title": "Амстердам за първи в историята си избра жена за кмет"}
{"url": "https://news.bg/regions/nankov-otchete-devette-yazovira-za-piteyno-bitovi-nuzhdi-sa-v-otlichno-sastoyanie.html", "text": "Стопанисваните от Министерството на регионалното развитие и благоустройството - МРРБ чрез ВиК операторите 9 язовира са в отлично експлоатационно състояние. Миналият петък са дадени инструкции на управителите на ВиК дружествата денонощно да следят нивата на язовирите за питейно-битово водоснабдяване и съоръженията към тях. Това съобщи пред медии днес министър Николай Нанков.Контролирано се изпускат водни количества от язовирите \"Христо Смирненски\" край Габрово и намиращия се в района на Бургас \"Ново Паничарево\" с цел превантивно освобождаване на обем. Изпускането е със стойности под допустимите за съответното съоръжение. Нивата в язовирите се поддържат в съответствие с подадения от Министерството на околната среда график. Речните легла до 500 метра след язовирните стени са почистени и е осигурена нормална проводимост в тези участъци.Има няколко новообразували се свлачища в Родопите и около Самоков. В авариен режим се прави укрепване и осигуряване на нормалната пропускливост на пътищата. Агенция \"Пътна инфраструктура\" и сформираният към нея щаб работят при денонощен режим, за да се реагира при необходимост, съобщи още регионалният министър", "date": "2018.06.28", "title": "Нанков отчете - деветте язовира за питейно-битови нужди са в отлично състояние "}
{"url": "https://news.bg/world/migrantite-v-germaniya-tsifri-i-razhodi.html", "text": "Германия е изправена пред разрастваща се политическа криза заради миграцията, въпреки че броят на мигрантите в страната рязко е спаднал през последните две години, съобщава ДПА.Осведомителната агенция представя данни за броя на мигрантите и отделяните от германското правителство разходи.През 2015 г. 890 000 мигранти са навлезли в страната, но броят им рязко спада след мигрантското споразумение между ЕС и Турция и затварянето на коридора на Балканите. През 2016 г. в Германия са пристигнали около 280 000 души, а през изминалата година намаляват до 187 000, което е равно с нивото от 2014 г. Между януари и април 2018 г. са регистрирани 55 000 мигранти в държавата или с 10% по-малко в сравнение със същия период през 2017 г.Федералната служба за миграция и бежанци, която се занимава с бежанските молби, е взела решение за повече от 110 000 случая между януари и май 2018 г. Всяка трета молба за убежище е одобрена. През 2017 г. са одобрени 43%, а през 2016 г. - почти 2/3. В края на 2017 г. около 600 000 души са регистрирани с бежански статут, тъй като според Женевската конвенция са преследвани на политическа или етническа основа. На около 85% от тях са им гарантирани ограничени права за престой. В допълнение в края на миналата година на почти 200 000 души е гарантирана ограничена закрила.В края на миналата година по документи почти 230 000 души трябва да бъдат депортирани, на половината от тях им е отхвърлена молбата за убежище. На 166 000 души им е позволено да останат до премахване на пречките, за да бъдат депортирани. През 2017 г. 52 000 души, чиито молби за закрила са отхвърлени, са напуснали Германия. Почти 24 000 са депортирани.2017 г. повече от 80% от отхвърлените молби за убежище са обжалвани в германския съд.През миналата година около 7 100 души са върнати в други европейски държави според Дъблинската регулация - почти 1/3 от тях в Италия.Мигрантите в Германия, настанявани в приемни центрове, получават храна, дрехи, подслон и медицинска грижа. Всеки мигрант получава джобни пари до 135 евро на месец. Ако не са предоставяни основните нужди, те получават финансова помощ.", "date": "2018.06.28", "title": "Мигрантите в Германия: Цифри и разходи"}
{"url": "https://news.bg/int-politics/italiya-zaplashi-da-nalozhi-veto-na-resheniyata-na-es-za-migrantite.html", "text": "Премиерът на Италия Джузепе Конте заплаши да наложи вето на изявлението след срещата на върха на Европейския съюз за миграцията, ако лидерите на другите страни членки не успеят да сторят повече, за да окажат помощ на Италия в справянето с мигрантите, съобщава \"Франс прес\".\"Това е възможност, до която се надявам да не прибягвам, но ако достигнем тази точка, от мое име няма да имаме споделени изводи\", коментира Конте пред журналисти, след като бил запитан дали Италия ще наложи вето върху съвместното изявление след срещата на ЕС за миграцията.Отказът му да подкрепи окончателното изявление на Общността се случва, докато лидерите на страните членки на ЕС се събират в Брюксел за срещата, на която основната тема ще бъде миграцията и справянето с притока на хора от Близкия изток и Африка към континента.Конте преди това разкри Европейската многостранна стратегия за справяне с потенциалната криза с мигрантите, която би принудила страните членки на ЕС да приемат определени квоти мигранти или ще им бъдат отказвани пари от еврофондовете.Европейските лидери обещаха да помогнат на канцлера Ангела Меркел да се справи с кризата във връзка с миграцията, предлагайки на отслабения германски лидер жизненоважна подкрепа преди срещата на върха.Пристигайки в Брюксел, лидерите на Испания, Гърция, Финландия и Люксембург изразиха подкрепата си за стремежа на Меркел да ограничи \"вторичната миграция\" на мигранти и бежанци, които пристигат на южната граница на ЕС, преди да се отправят на север към Германия.Най-дългогодишният лидер в Европа в момента е подложен на остър политически натиск от коалиционните си партньори от Християнсоциалния съюз, които заплашват чрез лидера си и вътрешен министър Хорст Зеехофер да затворят границата за мигранти, ако тя не успее да сключи споразумение с европейските партньори на Германия.Това може да предизвика падането на правителството на Меркел, което встъпи в длъжност само преди три месеца, както и да предизвика разпадането на Шенгенското пространство.Испанският премиер Педро Санчес коментира пред журналисти, че европейската солидарност за миграцията е жизненоважна, \"особено с Германия, която в момента е изправена пред политическа криза\".От своя страна премиерът на Люксембург Ксавие Бетел добави: \"Има толкова много хора, които пристигнаха в различни страни и след това се отправиха към Германия. Разбирам, когато Германия казва: \"Защо трябва да се справяме с всичко?\"Премиерът на Гърция Алексис Ципрас и премиерът на Финландия Юха Сипиля също обещаха да работят с Германия по този въпрос.Според проекта за заключително изявление, който беше разпространен преди двудневната среща на върха, лидерите ще се договорят за мерки за укрепване на външните граници на Европа, за изразходване на повече средства за борба с нелегалната имиграция и засилване на сътрудничеството, за да се предотврати преместването на бежанци и мигранти в рамките на Общността.", "date": "2018.06.28", "title": "Италия заплаши да наложи вето на решенията на ЕС за мигрантите"}
{"url": "https://news.bg/world/konsulstvoto-ni-v-solun-pomaga-na-oshte-balgari.html", "text": "Генералното консулство на България в Солун съдейства по още два сигнала за българи засегнати от циклона \"Нефели\", ударил Северна Гърция. През последните 24 часа Консулството помогнало на българи в района на Неа Врасна.Първият сигнал е подаден от българин, който обяснил, че няма нужда от спешна помощ, но автомобилът му не е в движение в следствие на бурята.Група българи пък подали втория сигнал. Те също не се нуждаели от незабавна помощ, но колите им са пострадали заради обилните дъждове.От своя страна Консулството ни е подало сигнали до гръцката противопожарна служба. Гръцките пожарникари се намират в района и работят по всички подадени сигнали.Българската мисия в Гърция е дала препоръки и съвети на сънародниците ни как семействата и да се приберат в България.От Министерство на външните работи информират, че по последна информация тази нощ най-тежка е била ситуацията в Неа Врасна, Хрисуполи и Ставрос. Обилни валежи се очакват и днес в района на цяла Северна Гърция. Най-рано на 29 юни следобед се очаква подобрение на метеорологичната обстановка.От Външно министерство са в постоянна готовност да окажат съдействие на българи попаднали в беда в Гърция.Всички български граждани, които имат нужда от съдействие или биха искали да подадат сигнал за техни бедстващи близки, могат да сигнализират дежурните телефони на ГК Солун - +30 2310 829 210 и +30 2310 869 510 и на посолството ни в Атина - +30 210 67 48 105, 106, 107.", "date": "2018.06.28", "title": "Консулството ни в Солун помага на още българи"}
{"url": "https://news.bg/regions/41-voenni-pomagat-za-izgrazhdane-na-digi-v-smolyan.html", "text": "Военнослужещи от състава на 101-ви алпийски полк помагат на населението в Смолян. Вследствие на обилните валежи в града е обявено бедствено положение.Модулното формирование е в състав от 41 военнослужещи, които със специализирана техника изграждат диги на река Черна в кв. Устово в града. Действията им се ръководят от командира на алпийците полковник Димитър Кацаров.Припомняме, от началото на денонощието , свързани с усложнената метеорологична обстановка. На телефон 112 са подадени 15 сигнала за локални наводнения на територията на област Смолян. Припомняме, от 14 и 30 часа днес е спряно движението по пътя Асеновград - Смолян. Причина за временното ограничение са паднали скални отломки на пътното платно на около 10 км след Бачково, в близост до разклон за Югово. Ограничено е движението по път II-86 Чепеларе-Проглед поради свличане на наноси на платното. Обходният маршрут е: Смолян - Девин - Кричим - Пловдив и обратно. Поради срутване на скални маси в една лента се осъществява движението по път II-86 в участъка Бачково - Нареченски бани. Трафикът е в една лента и по пътя III-8681 Рудозем - Смилян при Бяла река, заради пропадане на пътното платно.Временно движението по път III-866 Смолян - Стойките в кв. \"Райково\" в Смолян е ограничено за всички превозни средства. Причината е наводнено пътно платно от река Черна. Обходните маршрути са през уличната мрежа на Смолян.Поради свличане на земна маса движението по пътя III-197 Грохотно - Девин в границите на Девин е в една лента.Ограничено е движението по път III-8631 Момчиловци - Лъки поради възникнало свлачище. Шофьорите да карат с повишено внимание. Обходен маршрут: Момчиловци - Соколовци - проход \"Рожен\" - Лъки и обратно. ", "date": "2018.06.28", "title": "41 военни помагат за изграждане на диги в Смолян"}
{"url": "https://news.bg/world/poluchih-800-zaplahi-vklyuchitelno-chorapi-s-krav-i-patroni-oplaka-se-gratski-ministar.html", "text": "Министърът на външните работи на Гърция Никос Кодзиас се оплака, че е получил стотици заплахи и атакува прокуратурата, че бездейства, информира МИА.\"\", оплака се министърът пред радио 24/7.Той поясни, че е записал телефонните номера, адресите и имената на хората, които са свързани със заплашителните телефонни обаждания.Според него повечето заплахи са във връзка със споразумението с Македония за името. Той уважава правото на хората да се обявяват против сделката, но протестиращите трябва да се въздържат от подстрекателски призиви. Кодзиас намекна, че опозиционната партия \"Нова демокрация\" допринася за тази риторика на \"омразата\".", "date": "2018.06.28", "title": "Получих 800 заплахи, включително чорапи с кръв и патрони, оплака се гръцки министър"}
{"url": "https://news.bg/int-politics/v-severna-gartsiya-iskat-referendum-za-severna-makedoniya.html", "text": "Представители на администрации и общини от Северна Гърция искат да се проведе национален референдум за новото име на Македония, съобщават сръбски и македонски медии.Решение в тази връзка е било взето в Солун в сряда по време на среща на Регионалния съвет на Централна Македония с участието на 258 представители на местните власти, включително кметове и общински съветници, както и епископи и представители на институции и университети.Споразумението между Атина и Скопие, подписано на 17 юни за името Северна Македония, е определено като \"сериозно дипломатическо и национално поражение и вреди на интересите и бъдещето на страната и нейните граждани. В миналото не е имало гръцко правителство, което да е признавало \"македонска\" националност или \"македонски\" език, които са корените на иредентизма на нашите съседи\".\"Настояваме правителството да проведе референдум за \"Споразумението от Преспа\" и да даде на гражданите възможността да упражнят законното си право да ратифицират или отхвърлят това споразумение, което засяга критичен национален въпрос, историята и културата на Гърция\", се подчертава в решението, цитирано от МИА.", "date": "2018.06.28", "title": "В Северна Гърция искат референдум за Северна Македония"}
{"url": "https://news.bg/world/gartsiya-e-sased-na-turtsiya-oplaka-se-tsipras-v-london.html", "text": "Турският президент Реджеп Ердоган е непредсказуем. Това предупреди гръцкият премиер Алексис Ципрас, цитиран от \"Хюриет\".Запитан дали може да се вярва на лидера на Турция, Ципрас отговори, че \"няма отговор с една дума\".По време на визита в Лондон гръцкия министър-председател беше попитан два пъти дали може да се довери на Ердоган, който беше преизбран за президент на 24 юни.\"Няма отговор с една дума. Ердоган е важна политическа личност с голям опит. Но той е непредсказуем\", коментира Ципрас пред телевизия \"Блумбърг\".Гръцкият премиер се оплака, че Гърция е съсед на Турция.\"\", каза още той.Ципрас разкри, че е повдигнал казуса за двамата задържани гръцки войници в Турция по време на последния си телефонен разговор с Ердоган.\"\", обясни той.", "date": "2018.06.28", "title": "Гърция е съсед на Турция, оплака се Ципрас в Лондон"}
{"url": "https://news.bg/society/bedstveno-polozhenie-v-smolyan.html", "text": "Бедствено положение е обявено в Смолян. Река Черна преля. Проливните валежи доведоха до усложнена обстановка. Областният управител на Смолян Недялко Славов заяви пред БНР, че Кризисният щаб е взел решение да обяви бедствено положение.\"Бях информиран, че Кризисният щаб при община Смолян е взел решение да обяви бедствено положение и причината са обилните валежи и излизането на реките на много места в рамките на областния град. Най-напред в \"Устово\", където се събират река Черна и река Бяла, а след това и на много места, през които преминава коритото\", заяви Славов.Той акцентира, че няма бедстващи хора.Властите са предупредили хората, които живеят близо до реките.Частични няма ток в квартал \"Устово\" стана ясно по думите му. В цялата област вали силен дъжд.Принудително изпускат язовирите \"Доспат\" и \"Цанков камък\" в областта.Дъждовете са активизирали множество свлачища.Заместник областният управител Адриян Петров обясни, че най-тежко е положението в Чепеларе. На места там реката излизала от коритото си.\"Големият проблем в момента е в района на Чепеларе. На едно място в самия град реката започва да излиза от коритото. Там е изпратена тежка техника, която да насипе коритото, за да не позволи водата да излезе и да застраши близка детска градина и църква. Пратена е техника да разчиства и пътя за село Зорница заради активирало се свлачище. В Сърница е паднала стена\", информира Петров.", "date": "2018.06.28", "title": "Бедствено положение в Смолян"}
{"url": "https://news.bg/int-politics/v-turtsiya-se-razbraha-za-otmyana-na-izvanrednoto-polozhenie.html", "text": "Президентът на Турция Реджеп Тайип Ердоган и коалиционният му партньор са се разбрали да не удължават извънредното положение, когато изтече текущият 3-месечен период през юли, съобщава турският проправителствен вестник \"Сабах\".Извънредното положение беше въведено след опита за преврат през юли 2016 г. и беше удължавано на всеки три месеца оттогава. Ердоган заяви по-рано през месеца, че то ще бъде отменено, ако той спечели изборите на 24 юни.Ердоган спечели 53 процента от гласовете в президентските избори в неделя, удължавайки управлението му поне до 2023 г., но сега с широките изпълнителни правомощия, които турците подкрепиха с малко мнозинство на референдум миналата година.Ердоган и неговият коалиционен партньор Девлет Бехчели, който е лидер на националистическата Партия на националистическото действие (MHP), вчера проведоха среща. Източници заявиха, че Ердоган може да предостави на MHP министерски постове, възнаграждавайки ги за подкрепата им за неговата Партия на справедливостта и развитието в парламента.\"В преговорите беше постигнато споразумение да не се удължава извънредното положение\", пише в. \"Сабах\", без да предоставя подробности и без да уточнява източника на информацията си.Извънредното положение позволява на Ердоган и на правителството да заобикалят парламента при приемането на нови закони, а също така им позволява да суспендират правата и свободите. Критици твърдят, че Ердоган е използвал извънредното положение като предлог за потискане на несъгласните и инакомислещите. Турските власти твърдят, че мерките са необходими за премахване на заплахите за сигурността.", "date": "2018.06.28", "title": "В Турция се разбраха за отмяна на извънредното положение"}
{"url": "https://news.bg/politics/kontrol-varhu-nadzora-na-zdravnata-kasa-iskat-ot-bsp.html", "text": "Управителят на НЗОК, който участва в Надзорния съвет, трябва да има право на глас. Освен това е необходим контрол върху дейността на Съвета. В последните няколко години нито един управител на НЗОК не е изкарал целия си мандат, а повечето от тях са били на поста по-малко от година. Това съобщи пред БНР проф. Георги Михайлов - депутат от \"БСП за България\".По време на вчерашното парламентарно заседание той обяви, че левицата ще предложи законодателни промени в избора на управителя на НЗОК.Георги Михайлов уточни и част от промените, които ще предложи за обсъждане. От промяна се нуждае и числения състав на Касата, тъй като тя е обществена организация, а в момента председателят на Надзорния съвет е заместник-министър на здравеопазването.\"Всичко това прави НЗОК един обикновен платец, една обикновена касичка, която става предмет на тежки противоборства между определени интереси. Това трябва да се промени и да се потърси баланс в интерес на обществото. Липсата на контролен съвет върху Надзорния съвет, т.е. възможността да не бъде контролирана дейността на Надзорния съвет от никаква институция практически, освен де юре от парламента, но с така съществуващите законови норми де факто от никой\".Проф. Михайлов заяви, че е време да се обърне внимание на проблемите, свързани с финансирането на здравната система. Той изрази мнение, че има групи от интереси, които се опитват да дирижират запазването на статуквото. Според него само промени в избора на управител на НЗОК няма да решат всички проблеми в здравеопазването, чиято дейност и финансиране се регулират на 90% от Касата.Той обобщи сегашната практика на Здравната каса - механично прочитаме всеки 9-10 месеца един ферман от правила, които не са се променили от години. Избира се една личност и тя става изкупителна жертва на всички неуредици, които се случват в системата на здравеопазването. \"Безспорно има някои групи от интереси, които дирижират и се опитват да дирижират запазването на статуквото\", каза проф. Михайлов.Депутатът смята, че проблемите на НЗОК и предложенията за решенията им трябва да се разгледат надпартийно, за да се постигне консенсус.\"Имаме искреното желание да се погледне на здравния модел, на неговото управление и финансиране, надпартийно, да се постигне консенсус във всички важни решения. Трябва обаче да споделим, че всички документи, които излизат до момента през първите шест месеца на годината постигнаха негативен отзвук в цялата професионална общност, те не бяха консенсусно одобрени като документи и така не бяха създадени. Ако и сега се получи така, то консенсус трудно може да бъде постигнат\", допълни проф. Михайлов. Припомняме, на  от позицията директор на Касата. Той бе 17-ия директор в 18-годишната история на НЗОК.На 25 юни за .В края на февруари проф. Камен Плочев бе приет в болница. Преди това здравният министър  от поста управител на НЗОК.Тогава аргументът на Ананиев беше, че  на Касата за писмото, с което поиска от Народното събрание актуализация на бюджета ѝ заради задължения.Въпреки че тогава имаше обвинения за прикриване на документи, Плочев бе категоричен, че е спазил всички законови процедури.  тогава, но излезе в продължителен болничен, след като бе приет по спешност в болница.За втори път от както министър  ръководството на Министерство на здравеопазването се поражда конфликтна ситуация между ръководителите на двете институции.Кирил Ананиев , защото проф. Плочев не е информирал Надзорния съвет на НЗОК, не е уведомил и самия министър, а директно се обърнал към законодателния орган за актуализиране на бюджета. Пари трябвали, за да се платят дългове към чужди каси.Тогава Плочев изнесе близки до коректните данни. Последва спешна проверка на сумите, които дължим към чужди каси. Проверката беше предизвикана от На 14 юни  оставката на Камен Плочев.Камен Плочев бе избран за председател на Здравната каса през лятото на 2017 година. Той е 17-ият управител в 18-годишната история на Националната здравноосигурителна каса.", "date": "2018.06.28", "title": "Контрол върху Надзора на Здравната каса искат от БСП"}
{"url": "https://news.bg/world/98-gradusa-po-tselziy-e-nay-niskata-temperatura-na-zemyata.html", "text": "Учени обявиха, че са регистрирали най-ниската температура на планетата, информират агенции.Използвайки сателитни данни, климатолози са открили, че в източната част на Антарктида температурата е паднала до -98 градуса по Целзий.Учените, които публикуваха откритията си в журнала Geophysical Research Letters, подчертават, че това вероятно най-студеното място на планетата.Тъй като не е възможно да се разположи метеорологична станция в района, изследователският екип е проверил сателитни данни от 2003 до 2016 г., за да установят температурата в района.-89,2 градуса по Целзий е най-ниската температура на въздуха, която е измервана от метеорологична станция. Тук става въпрос за станция \"Восток\" на 23 юли 1983 г.Анализ от 2013 г. показваше, че най-ниската температура на планетата е -93 градуса по Целзий преди да бъдат актуализирани данните.", "date": "2018.06.28", "title": "-98 градуса по Целзий е най-ниската температура на Земята"}
{"url": "https://news.bg/society/nyama-da-ima-problem-s-integratsionnite-dobavki-uveryava-petkov.html", "text": "Парламентът осигурява бърза писта за гарантиране изплащането на интеграционни добавки на хората с увреждания с промени в Закона за интеграцията на хората с увреждания. Това стана ясно след провелото се открито заседание на ресорната комисия по труда и социалната политика. Председателят на комисията д-р Хасан Адемов обясни, че парламентът е длъжен да осигури \"бърза писта\" за необходимите законови промени, които се очаква да бъдат внесени още утре от ПГ на ГЕРБ.Припомняме, решение на Върховния административен съд спря плащането на интеграционни добавки в еднакъв размер за три категории добавки - транспортни, информационни и телекомуникационни услуги. Отменените текстове в Закона за интеграция на хората с увреждания предвиждат отпускането на месечна добавка в размер на 15% от гарантирания минимален доход - 75 лв. за транспортни услуги; Добавка в размер на 20% от гарантирания минимален доход за информационни и комуникационни услуги. По проблема в парламента бе изслушан и министърът на труда и социалната политика Бисер Петков, който обясни, че 152 млн. лв в бюджета за интеграционни добавки се получават от над 500 хиляди лица с увреждания.\"В момента има работна група, която подготвя нов закон за хора с увреждания\", посочи Петков. Той отказа да коментира решението на съда и обясни, че обикновено хората получават най-много по три добавки. Няма да има прекъсване на получаването на тези интеграционни добавки, увери социалният министър. Хасан Адемов заяви, че за промените в закона ще поискат становища от НСТС и Националния съвет за интеграция на хората с увреждания. Социалният министър Бисер Петков се надява на подкрепа от депутатите на закона за интеграция на хората с увреждания. Голямата ми цел е да не допуснем напрежение от прекъсване на изплащане на интеграционни добавки, обясни той след изслушването в социалната комисия. Министърът се надява до юли да има законови изменения, за да се получат интеграционните добавки от тези, за които не могат да бъдат постановени становища. Целта е да се реши проблема с висящите производства. Мисля, че проблемът е овладян, оптимист е Бисер Петков.Припомняме във връзка с протеста на майките на деца с увреждания социалният министър , но ден по-късно беше .След него оставка подаде и зам. социалният министър Росица Димитрова. .Тя подаде оставка заради общественото недоволство по повод участието й в , която се проведе в Ню Йорк.Въпреки рокадите  на протестиращите майки остана. Към тях се включиха и  Родителите не одобряват оставките, ", "date": "2018.06.28", "title": "Няма да има проблем с интеграционните добавки, уверява Петков"}
{"url": "https://news.bg/politics/dps-iska-komisiya-da-razsledva-kak-se-dava-balgarsko-grazhdanstvo.html", "text": "Депутатите от ДПС искат анкетна комисия да разследва корупционна схема с търговия за българско гражданство.114 лица, издирвани от Интерпол, са получили българско гражданство, обяви на брифинг Йордан Цонев. Те са станали граждани на ЕС, това минира пътя ни за Шенген, категоричен е депутатът.За подобни схеми разказват от Държавната агенция \"Разузнаване\" ДАР, както родни, така и чужди медии. Това е част от националната ни сигурност, според ДПС. Дълг на българския парламент е да направи това обследване, подчерта Цонев.Според чужди медии в схемата са замесени министър и вицепремиер от националистите. Трябва да изчистим това петно, каза още депутатът.ДПС ще търсят подкрепа за създаване на такава комисия от БСП, а впоследствие евентуално и от управляващите. Цонев посочи, че вицепрезидентът Илияна Йотова е обявила, че до изясняване на случая спира подписване на укази за българско гражданство.", "date": "2018.06.28", "title": "ДПС иска комисия да разследва как се дава българско гражданство"}
{"url": "https://news.bg/world/moskva-namekna-che-mozhe-da-napusne-ozho.html", "text": "Заместник-министърът на външните работи на Русия Сергей Рябков заяви, че Москва не признава новите пълномощия на Организацията за забрана на химическите оръжия (ОЗХО), които дават власт на органа да посочва виновниците за химически атаки, информира АФП.\"Москва не признава легитимността на новия механизъм в ОЗХО\", подчерта Рябков, цитиран от руски медии.\"\", добави той.Вчера организацията прие предложение на Великобритания, което засилва мандата на ОЗХО. То беше прокарано с 82 срещу 24 гласа.Външният министър на Великобритания Борис Джонсън похвали \"важната допълнителна власт, с която не само ще се установява използването на химически оръжия, но и организацията ще посочва държавата, която се смята, че е отговорна\".Но Москва, Сирия и Иран категорично се обявиха против предложението.Руският посланик в Холандия Александър Шулгин предупреди, че ОЗХО \"потъва като \"Титаник\", допълвайки, че е възможно Москва да напусне органа.", "date": "2018.06.28", "title": "Москва намекна, че може да напусне ОЗХО"}
{"url": "https://news.bg/society/prezidentat-naznachi-ivelina-dimitrova-za-chlen-na-sem.html", "text": "Президентът Румен Радев назначи Ивелина Димитрова за член на Съвета за електронни медии.Държавният глава подписа указ за назначаването на Ивелина Ганчева Димитрова.Тя е продуцент на предаването \"Малки истории\" по Българската национална телевизия, част от екипа на което беше и настоящият началник на кабинета на Румен Радев - Иво Христов. Сред продукциите, в които Димитрова е участвала е и \"Зелената линейка\".Медийният регулатор се състои от петима членове, трима от които се избират от Народното събрание, а двама се назначават от президента. Мандатът им е за срок от шест години.", "date": "2018.06.28", "title": "Президентът назначи Ивелина Димитрова за член на СЕМ"}
{"url": "https://news.bg/crime/sled-poveche-ot-15-g-prekratiha-po-davnost-delo-za-mele-s-buhalki.html", "text": "Дело за нанесен побой и потрошена с бухалки кола, продължило над 15 години, е прекратено поради изтичане на давност за наказателно преследване, констатира Инспекторатът към ВСС.15 години, 2 месеца и 17 дни е продължило производството. Заявления са подали тримата пострадали, които са участвали като частни обвинители и граждански ищци.Извършени са проверки от 1 януари до 31 март на 128 заявления от граждани за нарушаване на правото на разглеждане и решаване на делата в разумен срок. То е сред основателните 38 заявления по наказателни дела.През юни 2002 г. в оряховско село трима души са пребити с ритници и удари с ръце от двама установени и други неизвестни извършители. Колата на единия от пострадалите е удряна с дървена бухалка и метални пръти, като са счупени всички стъкла и фарове, а купето е било нагънато. Причинените вреди по колата са в размер на 3904 лв.Досъдебното производство е продължило 12 години и 7 месеца. Констатирани са редица пропуски, допуснати от прокурори и разследващите органи, които съществено са повлияли върху цялостната продължителност на делото.За първи път делото е внесено с обвинителен акт в съда през юни 2009 г. - 7 години и 13 дни след образуването му. След това то два пъти е връщано от съда на прокуратурата за отстраняване на допуснати съществени процесуални нарушения - през 2009 г. от първоинстанционния съд (Районен съд - Оряхово) и през 2012 г. от въззивния съд (Окръжен съд - Враца).Освен това се наблюдава почти 2-годишен период на абсолютно бездействие от страна на разследващите органи - от ноември 2003 г. до октомври 2005 г., когато са разпитани само двама от пострадалите.По делото са се сменят няколко наблюдаващи прокурори. По вина на първия в период от 5 години не са извършвани процесуално-следствени действия. След повторното връщане на делото на прокурора разследването е продължило почти 4 години и 8 месеца, като през този период производството е спряно за 4 години поради неразкриване на извършителите.През 2013 г. в Инспектората към ВСС постъпва жалба от един от пострадалите, а сега - заявител, с оплаквания за продължителността на наказателното производство. Проверката на Инспектората към ВСС е приключила със становище, съдържащо следните констатации: \"наблюдаващите прокурори .... не са давали нито указания по разследването, нито са провеждали действия по разследването. Наказателното производство продължава извън всякакви разумни срокове, което би могло да бъде реална предпоставка за търсене на обезщетение по глава III \"а\" от Закона за съдебната власт\".След отправени със становището препоръки, административният ръководител на районен прокурор на Районна прокуратура - Оряхово, решава по спряното наказателно производство да бъдат извършвани периодично устни доклади и да се изготвят писмени справки за проведените оперативно-издирвателни мероприятия.В съдебната фаза са установени нарушения при разглеждането на образуваното през 2009 г. дело от Районен съд - Оряхово. Производството по делото е продължило близо 2 години и 7 месеца. Проведени са 19 съдебни заседания, в 11 от тях не е даден ход и те са отлагани поради неявяване на защитниците на подсъдимите, свидетели и вещи лица. Причините за неявяването им са различни - например защитник е имал служебен ангажимент като председател на Общински съвет.Два пъти един от двамата подсъдими не се явил поради инциденти на пътя - спукана гума и ПТП час преди съдебното заседание. Съдията-докладчик не е предприел своевременни действия за призоваването и осигуряване присъствието на лицата, което е довело до увеличаване на продължителността на производството с около година.Освен това съдията-докладчик е допуснал нарушение, като не е констатирал допуснатите съществени процесуални нарушения от прокурора, разгледал е и е решил делото. Пропуските на съдията са станали причина постановената присъда да бъде отменена от въззивния съд и делото да бъде върнато на Районна прокуратура - Оряхово, което увеличава общата продължителност на производството с 2 години и 6 месеца.В резултат на всички забавяния производството е прекратено през август 2017 г. от Районен съд - Оряхово поради изтичане на абсолютния давностен срок за наказателно преследване.", "date": "2018.06.28", "title": "След повече от 15 г. прекратиха по давност дело \"за меле с бухалки\""}
{"url": "https://news.bg/world/sasht-i-koalitsiyata-priznaha-za-939-izbiti-tsivilni-v-siriya-i-irak.html", "text": "Ударите на международната коалиция, оглавявана от САЩ, в Сирия и Ирак, са довели до смъртта на 939 цивилни граждани. Това признаха от самата коалиция, цитирани от руските медии.САЩ и техните съюзници от август 2014 г. провеждат в Сирия и Ирак военна операция под наслов \"Непоколебима решителност\" срещу терористичната групировка ДАЕШ (\"Ислямска държава\"), като в Сирия действат без съгласието на властите, което според руските власти нарушавало международното право.За четири години коалицията е нанесла 29 596 удара.\"През това време, въз основа на наличната информация, по оценка на Съвместната обединена оперативна група, най-малко 939 цивилни лица са били убити непреднамерено при ударите на коалицията\", се уточнява в изявление, разпространено от пресслужбата на коалицията.Към края на май загиналите цивилни бяха 892 души.", "date": "2018.06.28", "title": "САЩ и коалицията признаха за 939 избити цивилни в Сирия и Ирак"}
{"url": "https://news.bg/world/britanskite-sluzhbi-iztezavali-i-otvlichali-zapodozreni-za-terorizam-sled-9-11.html", "text": "Разкриха истинския мащаб на ролята на Великобритания в изтезаването и предаването на заподозрени за тероризъм след атаките в САЩ на 11 септември 2001 г.Британският вестник \"Гардиън\" цитира два доклада на парламентарната комисия по разузнаване и сигурност.От тях става ясно, че британските служби са замесени в изтезания и отвличане на заподозрени терористи след терора в САЩ.Според изданието разкритията са едно от най-големите обвинения по адрес на британското разузнаване, тъй като се установява, че прилаганите от службите практики са били по-разпространени от известното до момента.Въпреки че няма реални доказателства британски агенти да са пряко свързани с изтезания над задържани, докладите показват, че МИ-6 и МИ-5 са замесени в изтезания на стотици заподозрени.Комисията пояснява, че в началото агенциите са били наясно, че САЩ и други държави прилагат изтезания над задържани, които предимно са в периода 2001-2010 г. Разузнавателните служби на Великобритания са знаели за 38 случая само през 2002 г., но не са ги приели на сериозно.При два случая британците са били страна при изтезаването на заподозрени, организирано от друга държава.Общо при 232 случая британските служби са знаели или са подозирали, че се прилагат мъчения над задържани за тероризъм.\"Ройтерс\" съобщава, позовавайки се на докладите, че британските служби са знаели за прилаганите от САЩ мерки срещу стотици заподозрени и са замесени в задържането на хора, които са изпращани в трета страна без съдебна процедура.В докладите се акцентира, че действията на Великобритания са непростими.", "date": "2018.06.28", "title": "Британските служби изтезавали и отвличали заподозрени за тероризъм след 9/11"}
{"url": "https://news.bg/regions/nad-70-signala-postapili-v-pozharnite-v-stranata.html", "text": "От началото на денонощието в пожарните служби в страната са получени над 70 сигнала за произшествия, свързани с усложнената метеорологична обстановка. Към момента силите и средствата на ГД \"Пожарна безопасност и защита на населението\" участват в извършването на 22 аварийно-спасителни дейности. Няма данни за застрашени хора и населени места.Модулно формирование от състава на 101-ви алпийски полк ще окаже помощ на населението в Смолян. Вследствие на обилните валежи в града е обявено бедствено положение.Модулното формирование е в състав от 41 военнослужещи, които със специализирана техника ще изграждат диги на река Черна в кв. Устово в града. Действията им се ръководят от командира на алпийците полковник Димитър Кацаров. Военнослужещите се включват в спасителните действия по молба от областния управител на Смолян Недялко Славов.Постъпилите в пожарните сигнали са предимно за територията на Столична община и областите Пловдив, Пазарджик, София, Смолян. Основната част от тях са за наводнени приземни етажи, мазета, дворове и части от пътна и улична инфраструктура, както и за отстраняване на опасни предмети и паднали дървета.В област Пловдив екипите са извършили отводнителни дейности на 21 сигнала за наводнени къщи, дворове, подлези, улици, обществени сгради. Отработени са и няколко сигнала за паднали дървета.На телефон 112 са подадени 15 сигнала за локални наводнения на територията на област Смолян. Със заповед на кмета на община Смолян е обявено бедствено положение на територията на цялата община. Основната част от сигналите са концентрирани около речното корито на река Черна. За оказване помощ на РДПБЗН - Смолян е предислоциран хидро-модул от пожарната служба в Пловдив.След интензивен дъжд в пожарните служби на територията на област Пазарджик са получени над 30 сигнала за произшествия. Основната част от сигналите са за наводнени мазета, както и на приземни етажи на обществени сгради и части от уличната инфраструктура.За по-малко от час пет екипа на пожарната са оказали помощ в 22 от случаите, работата по отводняване на останалите обекти продължава. Сред засегнатите обществени сгради са МБАЛ-Пазарджик и болница Ескулап. Към момента няма данни за бедстващи и пострадали хора.", "date": "2018.06.28", "title": "Над 70 сигнала постъпили в пожарните в страната"}
{"url": "https://news.bg/education/remontirat-26-detski-gradini-i-uchilishta-v-sofiya.html", "text": "Столична община ще отпусне от бюджета си допълнителни 5.6 милиона лева за реконструкция и изграждане на училища и детски градини в София.Хората трябва да знаят, че всички приходи от инвестициите отиват директно за подобряване инфраструктурата на училищата за възпитание и обучение.Това заяви кметът на София Йорданка Фандъкова, която подписа договор за изграждане, основен ремонт и реконструкция на 26 училища и детски градини в София.Договорът бе подписан заедно с регионалния министър Николай Нанков, зам.-кмета на Столична община Ирина Савина, ръководителя на управляващия орган на ОПРР Деница Николова.Общият размер на проекта е 63,6 млн. лв., от които 58 млн. лв. е стойността на безвъзмездната финансова помощ, предоставена по Оперативна програма \"Региони в растеж\" 2014-2020 г.Фандъкова посочи, че София е доказала, че европейските средства отиват директно при хората. 26-те детски градини, които се намират в районите \"Надежда\", \"Връбница\" и \"Илинден\", ще бъдат енергийно обновени. Предстои и разширението на Девета френска езикова гимназия.Втората фаза на този проект е насочена и към подобряване на интегриран градски транспорт, както и реконструкцията на градската част.\"Ще продължим и през следващата година с ремонтите по инфраструктурата, като се очаква да бъде ремонтирана и социалната и културната инфраструктура\", категорична бе Фандъкова.Тя благодари на целия управляващ орган на управляващата програма, защото Столична община разчита на подкрепа и колектив, за да изпълни проектите си, за да може гражданите на столицата да бъдат спокойни за развитието на столицата.Регионалният министър Николай Нанков посочи, че това е един от най-важните проекти, тъй като той е насочен към нашето бъдеще и нашите деца. Регионалният министър е убеден, че всяка една инвестиция ще се изплаща в пъти за годините напред. \"Това е един от най-чаканите проекти за Столична община\", посочи Нанков.По думите му инвестиционната програма на Столична община е добър пример, защото се инвестира балансирано и в почти цялата територия на общината. Дългосрочните устойчиви ефекти ще измерват инвестициите в нашите деца, създавайки предпоставки икономически и социално развитие на страната и цяла Европа, убеден е той.", "date": "2018.06.28", "title": "Ремонтират 26 детски градини и училища в София"}
{"url": "https://news.bg/world/otnovo-zadarzhaha-ruski-istorik-prouchval-gulag.html", "text": "Руският историк Юрий Дмитриев, оправдан по обвинения в детска порнография, отново е задържан. Това съобщи адвокатът му пред АФП.Дмитриев проучва дейността на ГУЛАГ.Дмитриев е задържан в сряда \"във връзка с ново криминално дело\", каза адвокатът му Виктор Ануфриев. Адвокатът добави, че днес съд в Северозападна Русия, където историкът живее, се очаква да реши за мярката за неотклонение.От десетилетия 62-годишният Дмитриев работи по откриването на масови гробове с избити хора по време на управлението на съветския лидер Йосиф Сталин.Активисти алармират, че историкът е преследван от властите, за да му попречат да разкрива подробности за една от най-мрачните страници от историята на Русия.Дмитриев остана повече от година в ареста. През април съдът го оправда по обвинения в детска порнография. Според активисти това е изключително рядка победа в страна, където съдиите обикновено изпълняват исканията на прокуратурата. Но историкът беше признат за виновен по обвинения в притежание на огнестрелно оръжие. Той беше освободен при условие, че ограничи движението си през следващите 3 месеца.Ануфриев обясни, че изглежда новият случай е свързан със стари обвинения в сексуален тормоз.Държавната телевизия НТВ съобщи вчера, че Дмитриев планира да избяга в Полша. Адвокатът му отхвърли информацията, пояснявайки, че историкът дори няма задграничен паспорт.От неправителствената организация \"Хюман райтс уоч\" алармираха, че Русия е изправена пред най-тежката криза със спазването на правата на човека от съветската ера.", "date": "2018.06.28", "title": "Отново задържаха руски историк, проучвал ГУЛАГ"}
{"url": "https://news.bg/int-politics/rusiya-izteglila-13-samoleta-14-helikoptera-i-1140-voenni-ot-siriya.html", "text": "През последните няколко дни бяха изтеглени 13 самолета, 14 хеликоптера и 1140 военнослужещи. Това обяви руският президент Владимир Путин, цитиран от руските медии.\"Всички те са хора, които имат опит и преминаха изпитанието, сражавайки се. Вие и вашите колеги ще се възползвате пълноценно от този опит за бойно обучение на военнослужещите тук на руска територия, да тренирате най-трудните нестандартни задачи\", изтъкна Путин пред випускници на военни университети в Кремъл, подчертавайки, че изтеглянето от Сирия продължава.Руският държавен глава също така е обещал да увеличи паричните надбавки за военнослужещите, както и да разреши някои социални проблеми.\"Държавата ще разработи система от социални гаранции за военнослужещи, офицери и техните семейства\", обеща той, добавяйки, че индексацията на паричните надбавки е била направена от 1 януари 2018 г.Путин отбелязал също така, че руските въоръжени сили ще получат стратегически ракетни системи \"Авангард\" в близко бъдеще, докато новата междуконтинентална ракета \"Сармат\" ще влезе в снаряжение до една година.\"Редица въоръжения руско производство са години, може би, дори десетилетия напред в сравнение с техните чуждестранни аналози. Както знаете, новият авиационен комплекс \"Кинжал\" беше разположен в Южния военен окръг. Това е само част от съвременното въоръжение, което ще увеличи експоненциално възможностите на руската армия\", подчерта Путин.", "date": "2018.06.28", "title": "Русия изтеглила 13 самолета, 14 хеликоптера и 1140 военни от Сирия"}
{"url": "https://news.bg/politics/po-gavkav-i-kontsentriran-byudzhet-predlaga-ek.html", "text": "По-гъвкав и концентриран бюджет предлага ЕК. Добавена стойност, опростяване и отговорност са трите ключови думи, с които Витория Алиата ди Вилафранка, директор в ГД \"Регионална и селищна политика\" на ЕК, описа предложенията за нова кохезионна политика в ЕС. Дискусията за бъдещето на кохезионната политика се проведе в Дома на Европа и се организира от българското представителство на ЕК.Витория Алиата ди Вилафранка коментира трите ключови думи като обясни, че добавената стойност е, защото социалният и регионалният фонд са налице с цел намаляване на различията в развитието на различните региони. \"Имаме силно усещане, че наличното финансиране трябва да бъде насочено към цели, които са в основите на икономическо преобразуване - икономика базирана на иновации, умения и включване на всички граждани\", посочи тя. Опростяването е свързано с предложенията на ЕК, които са гъвкави и дават възможност държавите членки и регионите да направят избор под каква форма да придобият инвестициите.Витория Алиата ди Вилафранка посочи, че причината да са днес тук днес е, че искат да започнат един дебат, като изтъкна че Европейския парламент и Съвета ще имат последната дума.\"Много важно да имаме информиран дебат във всяка държава. Да обясним какви са нашите предложения. Ние сме решени, че това е в наш интерес\", заяви тя.Тя настоя процесът на приемането на регламентите да бъде бърз и законодателството реално да бъде готово преди провеждането на европейските избори 2019 г.Основната цел, която се застъпва, е инвестициите да конвергират към една по-интелигентна Европа, по-зелена и нисковъглеродна Европа, да се намаляват отпадъците и да има ръст в икономиката. Друга заложена цел е постигането на по-социална Европа и една Европа по-близка до гражданите. Така за региони, като тези в България, на европейско ниво е важно, програмите и посланията да бъдат силно концентрирани. \"Искаме концентриране или съсредоточаване върху нисковъглеродна Европа\".Така например за регламента за устойчиво градско развитие по програмата Региони в растеж се предлага вместо 5% инвестициите в градска среда да станат 6%.Витория Алиата ди Вилафранка подчерта, че това финансиране не е да се използва от общините за финансиране на проекти тук или там, а да се използва да допринесе за истинското развитие на града.Седмия кохезионен доклад сочи, че кохезионната политика работи, но продължава да има трудности като завишено ниво на вторично законодателство, съществуващо усещане, че парите стигат бавно и трудно до бенефициента.По време на председателството България е защитила успешно тезата, че кохезионната политика трябва да продължи да бъде за всички региони, защото само тогава може да има истинска конвергенция.Като проблем се изтъкна, че ЕС няма стратегия - нямаме Европа 2030. Необходимостта й по време на криза се обуславя от нуждата на ясни приоритети.Успех за България е и постигнатият компромис за кохезиония пакет по време на Европейския съвет на 12 април. Близо 9 млрд. евро ще получи България за кохезионна политика през новия програмен период след 2020 г. Страната ни получава увеличение на средствата с 8%.", "date": "2018.06.28", "title": "По-гъвкав и концентриран бюджет предлага ЕК"}
{"url": "https://news.bg/regions/vav-veliko-tarnovo-podmenyat-kamenni-stalbishta-s-beton.html", "text": "В старопрестолния град Велико Търново унищожават вековни каменни стълбища. При ремонт на мястото на каменните стъпала изливат бетон. Граждани настояват с петиция културно-историческото наследство на старата столица да не се заменя от имитация, информира БНР.Петицията срещу изнасянето на масивните каменни стъпала и бордюри от Стария град е организирана от Влади Ванков. \"Стъпала, които са били там повече от 100 години, може би 200, които са ръчно дялани, биват премахвани и на тяхно място се слага прост бетон\", недоумява търновецът.Опасенията на хората са, че огромните дяланите камъни на по два века ще отидат в дворовете на частни луксозни имоти. Директорът на строителната дирекция в Община Велико Търново инж. Динко Кечев обясни, че много от каменните блокове са били нацепени.\"Каменните блокове са прибрани на съхранение в складове. Болшинството от тях са нацепени. Те са направени от пясъчници, в момента са абсолютно негодни\", твърди инж. Динко Кечев.Ремонтите на 38 улици в Стария град се финансират с 11 милиона лева от програмата \"Региони в растеж\".", "date": "2018.06.28", "title": "Във Велико Търново подменят каменни стълбища с бетон"}
{"url": "https://news.bg/regions/prolivniyat-dazhd-zalya-ulitsi-v-sliven.html", "text": "Проливен дъжд остави под вода улици в Сливен и блокира движението в града, съобщи bTV.Пороят блокира възлови кръстовища. Десетки коли бяха във вода. Някои от тях бяха извадени от пожарната. Загубите и щетите шофьорите ще покриват сами.На много улици водата достигна до къщите. Според местните хора причината за наводнението са непочистените шахти.Дъждът започнал малко след 18 ч. и за минути залял цялата улица \"Харкан\". \"При голям порой стига до прозореца на партерния етаж\", каза жена, която живее там.Основите на къщите са пропити с влага, а хората многократно подавали сигнали до общината. По думите им това се случва при всеки дъжд. Според тях трябва да се направи дига, която да отклонява водата.От полицията в Сливен заявиха, че след силния дъжд 5 автомобила са изтеглени от пожарната, мазета в близките села са отводнени, а от 2 часа няма сигнали, защото водата се е оттекла.", "date": "2018.06.28", "title": "Проливният дъжд заля улици в Сливен"}
{"url": "https://news.bg/regions/mikroyazovir-kray-harmanli-prelya-i-navodni-patishta.html", "text": "Микроязовир край Харманли е прелял и е наводнил пътища. Това заяви директорът на Главна дирекция \"Пожарна безопасност и защита на населението\" гл. комисар Николай Николов пред БНТ.По думите му, през нощта са постъпили около 50 сигнала в Националния оперативен център. Те са свързани с наводнени мазета и приземни етажи.Няма застрашени хора, няма бедстващи, никъде не се наложи да правим евакуация, съобщи Николов.Причинените от валежите щети са в три области. \"Условно нека го разделя на три - област Средец, наводнени са няколко стопански постройки и жилищни сгради, област Хасково - около Харманли - вследствие на обилните валежи един микроязовир е прелял, по пътя си е наводнил пътища. Пловдив - около 12-13 жилищни сгради, приземни етажи и 2 подлеза са наводнени\", каза гл. комисар Николов.Обикновено наводненията идват от сухите дерета - там, където реката си тече традиционно, тя се наблюдава, рано можем да видим повишаване на нивото и да се вземат мерки, поясни той.Нашата обиколка с министър Радев беше свързана с това да повишим вниманието към ранното предупреждение към хората. Идеята е да не допуснем жертви, подчерта Николов.Той обясни, че заедно с министерството на околната среда и регионалното министерство работят за довършване на картите за риск. С тях ще имат цялостна картина къде може да се строим, къде пак можем да строим, но с повишена опасност, къде е забранено да сторим.Той посъветва хората да изпълняват превантивните мерки, както и предписанията на местните власти.В сряда привечер бе обявено частично бедствено положение в района на Ивайловград в три села - Ленско, Соколенци и Меден бук. Падналият там пороен дъжд, както и в Симеоновград, е достигнал 100 литра на литра на квадратен метър за последното денонощие, информира БНР.Придошлите води са разрушили части на пътната настилка до село Ленско. Там са се образували дупки по 250 квадратни метра.Второто населено място с частично бедствено положение е село Соколенци, където поради големия водосбор има увредена пътна настилка. Част от пътя е непроходим заради натрупани наноси и лепкава кал. В село Меден бук е отнесено половината от пътното платно с ширината на участъка над метър и половина и дължина около 5 метра.В тези населени места няма пострадали и бедстващи хора. Екипи работят по захранването с електричество в пет ивайловградски села.Кметът на Ивайловград Диана Овчарова обясни мотивите за обявяване на частично бедствено положение.\"Най-разрушен е пътят за село Мандрица и Меден бук, където точно преди него в продължение на 9 метра участъкът от едното пътно платно, което е част от републиканската пътна мрежа, е отнесено от придошлата вода. И всъщност и компрометиран целият подход към пътят, който води към селото, защото това е единствения вход за селото\", каза Диана Овчарова.\"Никой нито очакваше, нито предвещаваше да се случи това бедствие, на което станахме свидетели. Небето отново се затъмнява, но се надяваме, че няма да имаме неприятната ситуация\", допълни кметът на Ивайловград. Очаква се бедственото положение ще бъде отменено след спиране на обилните валежи.Направен е и разчет на необходимите финансови средства за преодоляване на кризата.", "date": "2018.06.28", "title": "Микроязовир край Харманли преля и наводни пътища"}
{"url": "https://news.bg/regions/svlachishte-stesni-dvizhenieto-po-pat-sofiya-samokov-pri-km-75.html", "text": "Движението по път II-82 София - Самоков, при км 75, временно е в една лента поради срутена скална маса, съобщиха от АПИ. Трафикът се регулира от екип на поддържащата фирма.Временно в една лента е и движението по Северната скоростна тангента (ССТ) при км 14, в посока Калотина.Трафикът се регулира от екип на Пътна полиция. Всички граждани и транспортни фирми могат да получават информация за актуалната пътна обстановка от безплатното мобилно приложение LIMA, от интернет страницата на АПИ - www.api.bg, lima.api.bg, както и по всяко време от денонощието на тел. 0700 130 20 в АПИ.В агенцията целогодишно при 24-часов режим работи Ситуационен център, който събира и обобщава данните за състоянието по републиканските пътища.", "date": "2018.06.28", "title": "Свлачище стесни движението по път София-Самоков при км 75"}
{"url": "https://news.bg/politics/mestan-turtsiya-dade-primer-za-provezhdane-na-chestni-izbori.html", "text": "Турция дава , там има икономически бум, бедността и безработицата намаляват непрекъснато и това са положителни резултати, коментира пред БТВ лидерът на партия ДОСТ Лютви Местан.Той обясни, че никога не е имал намерение да бъде или да се смята за \"топла връзка\" между България и турския президент Ердоган. Никой не се е намесвал в избори в България, както и абсолютно недопустимо е ДПС или ДОСТ да се намесват в избори в Турция, а по отношение на .\"Не е редно в отношенията между две суверенни държави да има отделни партии политически посредници, който има такива претенции просто е маниак\", обясни допълни той. Местан не очаква финансиране от Турция, защото това би било незаконно и по българските закони, допълни той.\"Нито Република Турция и ПСР са се намесвали в изборите в България, нито партия ДОСТ си е позволила по време на референдума и по време на тези избори да се намесва във вътрешните работи на Турция - за разлика от ДПС, които по време на референдума и по време на изборите не само взеха страна, но и грубо се намесиха във вътрешните работи на Турция\", обясни Местан.Според него, за Турция се говори политизирано и профанизирано, защото няма как при авторитарно управление, опозиция да прави многомилионни митинги. Въпреки извънредното положение и възстановяването от \"тежък опит за преврат\", никой не пречи на никого да участва в избори.Има какво да научим от Турция, защото тук законът забранява агитация на майчин език, което не е европейско, обясни той.Местан коментира, че за 16 години Ердоган е повишил БВП на глава от населението почти 3 пъти, рязко е намалил детската смъртност и почти всички млади хора са в образователната система.На въпрос за намаляване на бедността и проблемите на образованието в България, въпреки че Местан и ДПС са били дълго във властта, той отговори, че Ердоган е добра новина за България, защото е добър приятел на България.Да не се бърка политиката на духовните граници и териториални претенции, иска Местан. А неговите духовни граници се простират дотам, където има български граждани. Той очаква проевропейски политика от Ердоган и задълбочаване на отношенията с ЕС.Местан коментира и карикатура на Ердоган с изборна урна на главата наподобяваща тюрбан. Според него това показва преобладаващи възприятия в българското общество, които явно се дължат на незнание.", "date": "2018.06.28", "title": "Местан: Турция даде пример за провеждане на честни избори"}
{"url": "https://news.bg/politics/zhelyo-boychev-napuska-rakovodstvoto-na-pg-na-bsp.html", "text": "Депутатът от БСП Жельо Бойчев напуска ръководството на ПГ \"БСП за България\". Лидерът на левицата Корнелия Нинова обясни, че той много щял да липсва на социалистите.Причините за напускането на Бойчев са лични.Няма драма, обясни Корнелия Нинова. Бойчев оставал не само в столетницата, но и в градската организация на БСП в столицата. Той активно щял да помага на партията. Скоро обаче смятал да напусне и НС, и политиката. Щял да се занимава с бизнес.Според лидера на партията Бойчев бил качествен колега. Постъпката му била изключително коректна.Нямам драма нито с колегите, нито с ръководството на ПГ, подчерта самият Бойчев. Осмислил заниманията си в бъдеще, каза той, но допълни, че не знае до кога ще остане в парламента. Напускането му нямало общо с драмите около депутата от Земеделския съюз \"Ал. Стамболийски\" Спас Панчев.", "date": "2018.06.28", "title": "Жельо Бойчев напуска ръководството на ПГ на БСП"}
{"url": "https://news.bg/politics/branshova-asotsiatsiya-zashtitava-promenite-v-zakona-za-gorivata.html", "text": "Желание за по-строг контрол върху доставките и търговията с течни горива и подкрепа за внесените промени в Закона за горивата заявиха от Българската петролна и газова асоциация. Браншовиците подкрепят внесените промени в Закона за горивата.Повод за тяхната позиция са двудневните протести на дребни собственици на бензиностанции, които настояват да не бъдат приемани промените в Закона за горивата.От Асоциацията подкрепят намеренията на законодателната власт да засили контрола над доставките и търговията с течни горива, да обезпечи равнопоставеност на всички участници на пазара на горива у нас и да ограничи влиянието на сивата икономика чрез приемането на секторен закон.От браншовата асоциация смятат, че законът е крайно необходим, дори закъснял.\"Той ще доведе до изсветляване на сектора и съответно до повече приходи в държавната хазна, ще въведе ред в един структуроопределящ за икономиката на България сектор и ще стимулира лоялната конкуренция. Законопроектът напълно съответства на европейското законодателство и в този смисъл не се нуждае от специална нотификационна процедура\", пише в позицията на асоциацията.Недопустимо е Държавата да бъде насилствено принуждавана да изключва отделни групи участници на пазара от въвеждането на еднакви за всички правила. Когато става дума за законови изисквания, те трябва да бъдат общовалидни, за да се пресече всяка възможност за незаконна или полулегална търговия.От Българската петролна и газова асоциация възразяват срещу опитите на група собственици на фирми от бранша да избягат от контрола на институциите.\"В течение на повече от две години междуведомствена комисия, съставена от представители на министерствата на икономиката, финансите, транспорта и енергетиката, подготвяше законопроекта за регулиране на икономическите дейности, свързани с нефт и продукти от нефтен произход. Както БПГА, така и редица други браншови организации изразиха своите становища и дадоха предложения по текстовете на проектозакона пред тази комисия. Диалогът с бранша продължи и по времето, когато законопроектът влезе в Народното събрание, продължава и сега, когато той вече е приет на първо четене\", пише в позицията на Българската петролна и газова асоциация.Според тяхното становище: \"От изказванията на самообявилите се за защитници на дребния и средния бизнес организации личи, че не познават текстовете на закона и досега не са подготвили и внесли разумни предложения. Нещо повече - деленето на \"големи\", \"малки\" и \"средни\" е неуместно, защото законът е еднакъв за всички\".Изборът на уличния натиск пред конструктивния и експертен диалог, както и разпространението на неверни и манипулативни твърдения будят съмнения какви са истинските цели на заплахите за блокиране на магистрали и гранични пунктове и чии интереси обслужват.Компаниите, които членуват в Българската петролна и газова асоциация, призовават депутатите и министрите да не се поддават на уличен рекет. След като половината от цената на горивата представлява държавни вземания, държавата има пълното право да поиска обезпечения, с които да ги гарантира.Още повече - борбата с контрабандата и избягването на данъци, които са често срещани явления при търговията с горива, е в интерес на данъкоплатците и цялото общество, а не на държавната администрация или членовете на Асоциацията, пише в позицията на БПГА.", "date": "2018.06.28", "title": "Браншова асоциация защитава промените в Закона за горивата"}
{"url": "https://news.bg/politics/za-mareshki-motivite-na-vota-za-nedoverie-sa-smeshni.html", "text": "За председателят на партия \"Воля\" Веселин Марешки мотивите на  са \"смешни\". Дебатът е безсмислен и циничен, и без идеи и е загуба на време, коментира той пред БНТ.Марешки обясни, че са решили да не участват в този вече 30-годишен спектакъл на управляващи и опозиция, които разиграват и се сменят през годините и никога нищо не вършат. Нямат роля в този цирк, смята той и определя партията си като алтернатива на статуквото.\"Некадърници има навсякъде, във всяко стадо има мърша, ние заради един министър или вицепремиер, който отговаря за тема \"Сигурност\" няма как да тласнем държавата в хаос и в безсмислено явяване на избори, защото към днешна дата заради псевдоалтернативи, които излъгаха хората, защото след година и половина, откакто БСП са спечелили президентските избори, нещо хубаво да се е случило в държавата\", обясни Марешки подкрепата си за правителството и гласуването против вота на недоверие.Според него проблемът в държавата е, че нищо не се случва и това са фалшивите алтернативи, \"кресливите политици, които нищо не вършат - аз няма да се притеснявам да ги казвам, например такива като Каракачанов, като Корнелия Нинова, които нищо хубаво не вършат за България, но само мислят за своите рейтинги\".По отношение на темата сигурност, той коментира, че \"хората, които работят в МВР са в това състояние, защото всичките ей такива хора са се изреждали през годините, нищо хубаво не са свършили за работещите в МВР, за да може те пък да свършат нещо добро за всички българи\". на Съвета на ЕС Марешки обясни, че  по темите, които си е избрало, но пита \"какво стана за България\". Той допълни, че все още ядем храни с по-ниско качество, хората продължават да мизерстват, продължават да ги ограбват, затова според \"Воля\", темата е тябвало да бъде за двойния стандарт, за стандарта на живот в Централна и Източна Европа.", "date": "2018.06.28", "title": "За Марешки мотивите на вота за недоверие са смешни"}
{"url": "https://news.bg/world/sadiya-ot-varhovniya-sad-na-sasht-predizvika-politicheski-trus-s-reshenie-da-se-pensionira.html", "text": "Съдия Антъни Кенеди от Върховния съд на САЩ съобщи, че се пенсионира от 31 юли, съобщават местни медии.81-годишният беше номиниран за съдия в най-висшата съдебна инстанция в САЩ от президента Роналд Рейгън. През 1988 г. той стана съдия от Върховния съд.Лидерът на мнозинството на САЩ в Сената Мич Макконъл заяви , че горната камара ще гласува за потвърждение на нов съдия през есента.Президентът на САЩ Доналд Тръмп обяви, че процесът по избор на наследник на Кенеди ще започне \"веднага\". Той добави, че има списък с 25 потенциални кандидати. Американският лидер добави, че иска да номинира съдия, който ще служи 40-50 г.Според анализатори пенсионирането на Кенеди е политическо земетресение, което може да засегне милиони хора, а също така това е възможност за Тръмп да остави трайна следа в САЩ.Лидерът на демократите в Камарата на представителите Нанси Пелоси предупреди, че наследникът на Кенеди \"може радикално да промени курса на американското правосъдие през следващите десетилетия\".\"Бъдещето на демокрацията ни е заложено на карта\", добави тя.Кенеди беше важен \"суинг глас\" - решаваш вот, когато няма ярко изявено мнозинство, в съда повече от десетилетие. Той ще бъде заменен от консерватор, който ще може да допринесе за налагане на нови ограничения по важни теми като аборта, ЛГБТ общността и изборното право.Първото заседание на Върховния съд е през 1790 г. Съдът се е доказал като решаваща институция за запазване върховенството на закона в американското общество, изпитвайки конституционно прокараните от политиците закони.В деветчленния съд 30 г. 81-годишният Кенеди заставаше на страната на либералното правосъдие в полза на правата на гейовете, правото на аборт, включително по случаи за расата, смъртното наказание и правата на хората, задържани без обвинения в Гуантанамо. Той е написал почти всички големи решения за хомосексуалистите, включително отсъждане от 2015 г., с което еднополовият брак се обявява за конституционно право на национално ниво.Но Кенеди също така беше ключов глас, когато консерваторите спечелиха на изборите за президент през 2000 г., за правото да се притежава оръжие и други.Без Кенеди съдът ще бъде разделен на четирима консервативни съдии, номинирани от президенти от Републиканската партия, и четирима либерални съдии, които са издигнати от демократични президенти.Тръмп вече номинира един съдия, който беше избран от Конгреса. Нийл Горсъч положи клетва през април 2017 г. Той замени починалия Антонин Скалия. Върховните съдии в САЩ се избират пожизнено.", "date": "2018.06.28", "title": "Съдия от Върховния съд на САЩ предизвика политически трус с решение да се пенсионира"}
{"url": "https://news.bg/world/london-se-opasyava-ot-sdelka-tramp-putin-podkopavashta-nato.html", "text": "Великобритания се страхува, че президентът на САЩ Доналд Тръмп ще подкопае НАТО, сключвайки \"мирно споразумение\" с държавния глава на Русия Владимир Путин.Това пише британският вестник \"Таймс\".Британските министри са обезпокоени, че Тръмп може да бъде убеден да намали военните ангажименти на САЩ в Европа. Така американската администрация ще компрометира отбраната на страните членки на НАТО пред руска агресия.В Лондон също са разтревожени, че Путин може да изкове пропаганда победа, ако бъдат отменени или променени планираните от Алианса военни учения.Подобни решения могат да предизвикат екзистенциална криза в НАТО, който гарантира сигурността на Запада от 1949 г., разчитайки на военната мощ на САЩ.Представители на НАТО се опасяват, че Тръмп може да поиска да сключи \"мирно споразумение\" като това с лидера на КНДР Ким Чен-ун. Той изненада наблюдателите с преговорите с КНДР, които доведоха до прекратяване на американско-южнокорейските военни игри на Корейския полуостров.Вчера Кремъл съобщи, че Путин и Тръмп ще проведат първа официална среща. Днес се очаква двете държави да съобщят подробности за мястото и датата.", "date": "2018.06.28", "title": "Лондон се опасява от сделка Тръмп-Путин, подкопаваща НАТО"}
{"url": "https://news.bg/politics/11-darzhavi-izvan-es-iskat-otslabvane-na-proektoreshenieto-na-yunesko-za-pirin.html", "text": "11 държави извън ЕС искат отслабване на проекторешението на ЮНЕСКО за Пирин. Обсъждането се очаква да се проведе този следобед по време на годишното заседание на организацията по-късно днес, съобщиха от коалиция \"За да остане природа в България\".Искането за промяна на проекторешението на комитета за Пирин е представено от членове на Комитета за световното наследство на ЮНЕСКО.Тъй като в момента България не е член на комитета, в който на ротационен принцип участват около 20 държави, българското правителство трябваше да се разбере с друга държава, която да поиска отваряне на решението.Държавите, поискали промяна на доброто проекторешение за Пирин, са Азербайджан, Буркина Фасо, Куба, Босна и Херцеговина, Зимбабве, Китай, Танзания, Бразилия, Тунис, Кувейт и Ангола. Нито една от тях не е член на Европейския съюз, въпреки че в Комитета за световното наследство в момента са както Испания и Унгария, така и държави с развита демокрация като Норвегия и Австралия, пишат от природозащитната организация.Те дават пример с годишната среща на комитета през 2016 г., когато отново е дискутиран казуса за Пирин. Българското правителство се беше уговорило с Казахстан, който поиска отслабване на тогавашното проекторешение.България е изпратила шестчленна делегация за тазгодишното заседание на комитета в Бахрейн, където се провежда заседанието на Комитета за световното наследство на ЮНЕСКО. Водещ делегацията е вицепремиера Валери Симеонов, който ще лобира за отслабване на проекторешението за Пирин.В проекторешението на ЮНЕСКО се казва българското правителство да не прилага промените от декември 2017 г. в сегашния план за управление на Национален парк Пирин, докато той не се подложи на екологична оценка. Тези промени отвориха за застрояване до 48% от територията на парка, припомнят еколозите.В проекторешението на ЮНЕСКО се иска и пълна екологична оценка на проекта за нов план за управление на Национален парк Пирин и се приветства решението на Върховния административен съд от май 2018 г., което също изисква това.Българското правителство трябва да представи екологичната оценка на плана за проверка от страна на ЮНЕСКО, когато тя стане готова. Подготвеният нов план за управление предвижда строителство върху 12,5 пъти повече площ от националeн парк Пирин спрямо сега. Предвиждате се и сечи на горите върху 60% от територията на парка. Финансирането е с европейски средства.Отслабеното предложение за проекторешение не се спира изпълнението на промените в сегашния план за управление на Национален парк Пирин от декември 2017 г., заради което има няколкомесечни протести. Промененият план няма да се подлага като цяло на екологична оценка, каквото е по принцип изискването на българското и европейското законодателство. Ще се подлагат само отделните последващи инвестиционни предложения, което е игра на парче от полза само за инвеститора.Ще се изчакат резултатите от съдебното дело дали има нужда новият проектоплан за управление да се подлага на екологична оценка и ще се процедира спрямо тях, вместо да се изиска да се направи такава оценка, както е според законодателството. Природозащитните организации наскоро спечелиха на първа инстанция този проектоплан да има екологична оценка, но екоминистерството обжалва на по-горна инстанция.Дава се на българското правителство срок чак до юни 2020 г. да докладва какви мерки е взело, а не още на следващото заседание на Комитета на ЮНЕСКО през 2019 г.Тази година България е единствената европейска държава с проблемно място, което ще бъде разглеждано на заседанието на Комитета по световното наследство на ЮНЕСКО, информират еколозите. Те сравняват стойността на командировката на българската делегация в Бахрейн със средствата, необходими за екологичните оценки на новия план за управление на Национален парк Пирин и на промените в сегашния. И тази делегация лобира срещу тези екологични оценки, пишат от екологичната коалиция.", "date": "2018.06.28", "title": "11 държави извън ЕС искат отслабване на проекторешението на ЮНЕСКО за Пирин"}
{"url": "https://news.bg/world/migratsiyata-reshava-sadbata-na-es-predupredi-merkel-pred-bundestaga.html", "text": "Съдбата на Европа може да бъде решена от въпроса за миграцията.Това предупреди германският канцлер Ангела Меркел в отчет пред Бундестага преди срещата на върха на ЕС в Брюксел днес и утре, информират световни агенции.Меркел повтори, че няма да успеят да постигнат споразумение за общата бежанска политика на ЕС на срещата в белгийската столица.Всички в Европа са съгласни, че е необходимо да се намали нелегалната имиграция, подчерта лидерът на Германия, но поясни, че все още не са на това ниво по отношение на разрешаването на въпроса за миграцията, на което искат да бъдат.Според нея, ако няма споразумение между 28-те страни членки за миграцията, трябва да се обсъди коалиция на желаещите в областта на миграцията.Германският канцлер подчерта, че решението да се отворят вратите за бежанци в Европа през 2015 г. не беше едностранно, \"ние действахме в помощ на Австрия и Унгария\".\"Трябва да търсим споразумение за миграцията с африкански държави, както го направихме с Турция\", поиска тя.Европа трябва по-добре да управлява миграцията в ЕС, тъй като миграционната политика може да реши съдбата на съюза, предупреди канцлерът.", "date": "2018.06.28", "title": "Миграцията решава съдбата на ЕС, предупреди Меркел пред Бундестага"}
{"url": "https://news.bg/politics/bsp-se-styagat-za-otpor-na-kontsesiyata-na-letishte-sofiya.html", "text": "БСП е против концесията на Летище София. Това обяви на брифинг в парламента Герги Свиленски. Поводът за изразеното становище е .Свиленски посочи, че Летището е най-печелившото българско дружество и няма защо да се дава на концесия. По думите му всички ще бъдат изненадани от параметрите на концесията. Свиленски коментира, че точката е вкарана като извънредна на заседанието на МС. Летище София е обект от национална сигурност , припомни още депутатът.Той бе категоричен, че със всички средства ще се постараят тази концесия да не стартира. Стана ясно, че освен депутати от левицата има и техни колеги от Обединени патриоти, които са против концесията. \"Няма как това решение да бъде взето без знанието на българския парламент\", припомни Свиленски. БСП внася искане за незабавно предоставяне на условията за концесията на депутатите, както и Проект на решение за спиране на решението на МС за страртиране на процедурата за концесия на летище София.Той обяви, че на Летище София са започнали съкръщения на работниците. \"Ние ще застанем зад всеки един работник, който е неоснователно съкратен\", обеща левият депутат.Той напомни, че вчера е изтекъл срокът за разплащане дълговете на БДЖ. Свиленски алармира, че сградата на ул. \"Иван Вазов\" може да бъде продадена. Намерението бе приходите от концесията на летището да се използват за покриване на част от задълженията на БДЖ.Кое налага концесията на летище София? - попита Драгомир Стойнев и припомни, че всичко е построено с парите на българските данъкоплатци. \"Това е продажба на българския национален интерес\", категоричен бе той и настоя летището да остане държавно предприятие.\"Нашето мнение е, че въобще концесия не трябва да има\", коментира още Стойнев.Припомняме, идеята за  бе възобновена веднага след формиране на третия кабинет \"Борисов\" и в началото на  обяви намеренията на правителството да възобнови процедурата, спряна от служебния кабинет на Огнян Герджиков.Месец по-късно Московски посочи септември 2017 г. като срок за , с международен консултант. Летище София е един от един от най-големите държавни активи, с изключение на енергийните.Πpи пъpвoтo oтвapянe нa пpoцeдypaтa дъpжaвaтa пoиcĸa oт ĸoнцecиoнepa плaщaнeтo нa пъpвoнaчaлнa cyмa oт 550 милиoнa лeвa, 480 млн. oт ĸoитo тpябвa дa бъдaт пoлзвaни зa пoĸpивaнe нa дългoвeтe нa БДЖ. Гoдишнaтa ĸoнцecиoннa тaĸca тpябвaшe дa бъдe пoнe 9,9 милиoнa лeвa, a инвecтицитe - пoнe 306 милиoнa лeва.Министерството на транспорта е получило и анализ, поръчан на Световна банка и Eвpoпeйcĸaтa бaнĸa зa възcтaнoвявaнe и paзвитиe.Това ще е втори опит летище \"София\" да се даде на концесия, след като о на Румен Радев, като преди това имаше и . отдаването на концесия с аргумент, че държавата ще е само на загуба. Според плановете с приходите от концесия трябва да се оздравят Българските държавни железници.", "date": "2018.06.28", "title": "В БСП се стягат за отпор на концесията на летище \"София\""}
{"url": "https://news.bg/crime/ministerstvo-na-turizma-razkri-6-nezakonni-zavedeniya.html", "text": "Проверки разкриха 6 незаконни заведения на плажа в Шкорпиловци, предаде bTV. От Министерство на туризма провериха 6 незаконни заведения на плажа в Шкорпиловци. Това съобщи след проверката министърът на туризма Николина Ангелкова.От заведенията четири се намират на плаж \" Шкорпиловци юг\", а две на \"Шкорпиловци север\". Ангелкова бе категорична, че плажовете са неохраняеми и нямат одобрена схема, което означава, че заведенията трябва да се премахнат като незаконни.Ангелкова обясни, че ще сезират кмета на Долни чифлик, за да започнат премахването на обектите. Нарушителите не плажа дори искат пари от посетителите за такса услуги, информира Нова.Министърът на туризма заяви, че е започнала процедурата по премахване на заведенията. Освен това се налагат и санкции на собствениците. Предстоят търгове за двата неохраняеми плажа, обясни Ангелкова и допъли, че не се знае нали ще имат стопаин.Припомняме, на 18 юни стана ясно, че  (ДНСК) на плажовете в курорта \"Слънчев бряг\" установи, че общо 32 преместваеми обекта върху плажната ивица са в нарушение. Констатираните нарушения - обектите не са предвидени, не са в съответствие с одобрената от министъра на туризма схема или са без разрешения за поставяне от главния архитект на община Несебър.По-рано вицепремиерът Валери Симеонов заяви, че . Той подал и сигнал за извършването на проверката. По думите му това са шумните дискотеки, проверявани през изминалото лято заради силната музика. Заведенията също така имали незаконно изградени паркинги и бариери на общински път.Тогава министърът на туризма Николина Ангелкова заяви, че . Според нея заведенията изцяло попадат в одобрените от ресорното министерство схеми.Припомняме и че вицепремиерът Валери Симеонов и министърът на туризма Николина Ангелкова са в конфликт още от миналата година. Тогава Симеонов направи първите , а министър Ангелкова изрази мнение, че това не е съвсем редно. В началото на юни месец тази година Симеонов обясни, че не става дума за спор с Ангелкова, те по-скоро .По-рано той информира, че министърът на туризма \", а тя от воя страна отвърна, че  От министерството на туризма заявиха, че ведомството няма право да продава плажовете, а само да ги управлява, като ги отдава под наем или на концесия съгласно закона.  в най-известния ни курорт с налични специализирани карти, които са по-актуални от кадастралните.Наложи се министърът на регионалното развитие и благоустройството Николай Нанков да коментира въпроса, Той заяви, че .", "date": "2018.06.28", "title": "Министерство на туризма разкри 6 незаконни заведения"}
{"url": "https://news.bg/world/gartsiya-gotova-za-sdelka-s-germaniya-za-vrashtane-na-migranti.html", "text": "Премиерът на Гърция Алексис Ципрас е готов да се подпише под споразумение с канцлера на Германия Ангела Меркел, което ще улесни Берлин при връщането на бежанци в други европейски държави.Информацията съобщава вестник \"Файненшъл таймс\".Ципрас е заявил пред вестника, че е отворен за специално споразумение с Берлин за ограничаване на \"вторичното движение\" на бежанци, които пристигат в южноевропейски държави, но се насочват на север към Германия. Според него съществуващата в ЕС бежанска политика не работи.В неделя Меркел заяви, че ще търси двустранни споразумения със страните членки, признавайки, че съюзът се е провалил при опитите си да намери общо решение на проблема.", "date": "2018.06.28", "title": "Гърция готова за сделка с Германия за връщане на мигранти"}
{"url": "https://news.bg/politics/borisov-obyasni-na-vondrachek-kak-uspeshno-se-spravyame-s-migratsiyata.html", "text": "Премиерът Бойко Борисов обсъди с председателя на Камарата на депутатите на Чехия Радек Вондрачек напредъка по ключови теми по време на българското председателство, съобщиха от Министерския съвет.Премиерът Борисов запозна Радек Вондрачек с българската позиция по темата миграция. Министър-председателят заяви, че страната ни показа как успешно може да бъде защитена външната ни граница и да се справи с миграционната вълна. Той ще настоява да бъде намерено съгласие между всички държави-членки по темата с бежанския поток.Бойко Борисов иска незабавни мерки за затваряне на външните граници на ЕС и строг контрол на влизащите, включително и по вътрешните граници.Друго предложение на българския премиер е да бъдат изградени кризисни центрове за прием на бежанци извън територията на Европа.В тях да се прави преглед на молбите и да се определят тези, които имат действителна нужда от закрила. Българският министър-председател смята, че е необходим и анализ на вече пристигналите и намиращите се в Европа мигрантски потоци.Малко по-късно Радек Вондрачек посети българския парламент и се срещна с председателя Цвета Караянчева.Двамата се обединиха около мнението, че България и Чехия споделят общи възгледи по отношение на бъдещото на кохезионната политика, общата селскостопанска политика.Вондрачек е на официално посещение в България по покана на председателя на 44-то Народното събрание Цвета Караянчева. Тя подчерта значението на парламентарното взаимодействие като изтъкна, че е важно да имаме добро взаимодействие между групите за приятелство и работата на отделните комисии.Вондрачек подчерта, че това е втората им среща. \"Нашите две страни имат общи възгледи по въпросите на кохезионната и общата селскостопанска политика, както и Европа на 27-те, а не Европа на две скорости\", заяви той. По темата с миграцията, Вондрачек отбеляза, че и тук България и Чехия споделят сходни възгледи и очакват с нетърпение какво ще реши днешната среща в Брюксел.\"Работата на нашите два парламента е доста сходна, имаме сходни проблеми\", каза още Вондрачек.", "date": "2018.06.28", "title": "Борисов обясни на Вондрачек как успешно се справяме с миграцията"}
{"url": "https://news.bg/press/spetssadat-otkaza-da-osvobodi-kmeta-na-mladost-ginka-varbakova-poiska-uskorena-protsedura-za-pridobivane-na-chez.html", "text": "Иванчева. \"Сега\":Спецсъдът отказа да освободи кмета на \"Младост\"Отстраненият кмет на столичния квартал \"Младост\" Десислава Иванчева поиска от Специализирания наказателен съд по-лека мярка за неотклонение. Молбата й е продиктувана от факта, че е насред процедура по инвитро, стана ясно от пледоариите.Съдът обаче й отказа с аргумента, че има обосновано предположение, че е взела подкуп в особено големи размери.Иванчева от няколко дни е в болницата на затвора.Тя и нейната заместничка бяха показно арестувани преди два месеца по обвинение в корупция. Промени. \"24 Часа\":Професор и доцент ще се става по нов, затегнат режимВъвеждат се минимални национални изисквания към научната, преподавателската, художественотворческата или спортната дейност на кандидатите за придобиване на научни степени и за заемане на академични длъжности в университетите и научните организации.Това предвиждат изменения в правилника за прилагане на Закона за развитието на академичния състав, приети от Министерския съвет.Сред изискванията са статии и доклади, монографии, публикувани в научни издания и др. Прилагането на закона след приемането му през 2010 г. без наукометрични изисквания към кандидатите доведе единствено до значително увеличаване на броя на хабилитираните и на присъдените научни степени, без това да допринесе за увеличаване на научната продукция и нейната значимост в институционален и национален мащаб, сочи анализът към проекта.Проблемът бил усложнен допълнително от липсата на достатъчно строги изисквания към професионалната компетентност и обективност на членовете на журито, както и на конкретни механизми за обективен контрол. Бедствие. \"Сега\":Обявиха частично бедствено положение в три села в ИвайловградскоВ три села на Йвайловградско е обявено частично бедствено положение - Ленско, Соколенци и Меден бук, съобщи БНР. Поройният дъжд, който е паднал там, както и в Симеоновград, е достигнал 100 литра на квадратен метър за последното денонощие. Придошлите реки са разрушили части от пътната настилка до село Ленско и са отворили дупки от 250 квадратни м. Поради големия водосбор пътната настилка при село Соколенци е компроментирана. Натрупани наноси и кал са затворили част от пътя. В село Меден бук пък е отнесено пътното платно в участък с дължина около 5 м. Няма пострадали хора. Аварийните екипи работят по отстраняване на повредите в електричеството на пет села. Телефонни измамници. \"Монитор\":Ало-измамници отмъкнаха 9 бона, пратили жертвата си в банята Жителка на Казанлък престоя часове наред заключена в банята на апартамента си след като преди това метнала през балкона плик с 8 800 лв.Поредната жертва на ало-измамниците получила обаждане на домашния си телефон към 10,50 часа на 26 юни. Представил се за високопоставен служител на МВР непознат мъж \"обяснил\" че в съседство с кооперацията й се провежда специализирана операция. Жената можела да помогне на полицаите да заловят опасните престъпници като предостави наличните в дома си спестявания. Тя обаче трябвало веднага след това да се скрие на безопасно място тъй като имало вероятност \"престъпниците\" да окажат въоръжена съпротива.Обърканата и изплашена М.Н. изпълнила указанията на \"криминалиста\" и метнала торбичка с предварително описани банкноти около 11,30 часа. Веднага след това с 4-годишната си дъщеричка се заключила в банята и зачакала ново обаждане.Чакането продължило близо 3 часа, след което жената отишла в местното РУ \"Полиция\", където разбрала че е станала жертва на класическа схема.\"Докато ние се опитваме да научим възрастните да не се подават на подобни уловки ето че млада и видимо интелигентна жена се вкара в капан. Видели сме се в чудо, тези хора или не четат и не гледат телевизия или ...\", коментира началникът на казанлъшкото районно Стойчо Крачолов. ЧЕЗ. \"Дума\":Гинка Върбакова поиска ускорена процедура за придобиване на ЧЕЗ Пазарджишката \"Инерком България\" е поискала ускорена процедура за придобиване на предприятията от групата на ЧЕЗ в България. Фирмата на Гинка Върбакова е подала уведомление до Комисията за защита на конкуренцията, в което иска регулаторът да прецени дали нотифицираната сделка за покупката на ЕРП-то представлява концентрация между предприятия, подлежаща на предварително уведомяване. Ако сделката не е проблемна, \"Инерком\" иска тя да бъде одобрена с ускорена процедура и КЗК да постанови незабавното й изпълнение. Планираната концентрация ще бъде осъществена въз основа на договор за покупка на акции, сключен на 23 февруари 2018 г. между \"ЧЕЗ а.с.\" и \"ЧЕЗ Бългериън Инвестмънтс Би Ви\" като продавачи и \"Инерком България\" ЕАД като купувач, гласи съобщение от фирмата на Върбакова. Става ясно, че в средата на миналата седмица представители на \"Инерком\" са разговаряли в Прага с ръководството на ЧЕЗ. От фирмата припомнят, че уведомлението до КЗК е изискване по вече подписания договор с чехите.Междувременно от КЗК съобщиха, че на 26 юни е започнала проверка за концентрация по покупката на ЧЕЗ от \"Инерком\". Уведомлението за предстоящата концентрация е подадено още през март, а по закон ведомството разполага с пет седмици, за да се произнесе по казуса. Становище трябва да даде и КЕВР.", "date": "2018.06.28", "title": "Спецсъдът отказа да освободи кмета на \"Младост\"; Гинка Върбакова поиска ускорена процедура за придобиване на ЧЕЗ"}
{"url": "https://news.bg/world/hilyadi-na-protest-v-solun-sreshtu-dogovora-s-makedoniya.html", "text": "Хиляди се включиха в пореден протест срещу името на Македония, предаде АП. Повече от 2500 души участваха в демонстрацията вчера. Националистите се обявиха против спорзумението, което бе сключено между премиерите на Гърция и Македония Алексис Ципрас и Зоран Заев. По време на предишния протест се стигна до сблъсъци между демонстранти и полиция. То трябваше да уреди дългогодишен спор, но обществеността и в двете държави е разделена. Гръцките националисти считат, Македония е част от страната им, а македонските не приемат предложените нови имена. Заев е убеден, че референдумът за името ще има успех, докато президентът Георге Иванов дори заплаши с вето.", "date": "2018.06.28", "title": "Хиляди на протест в Солун срещу договора с Македония "}
{"url": "https://news.bg/world/pompeo-uveren-v-satrudnichestvoto-s-kndr-za-yadrenoto-razorazhavane.html", "text": "Увереност в сътрудничеството с КНДР за ядреното разоръжаване. Това изрази американският държавен секретар Майк Помпео. Той направи изказването пред Сенатска подпомисия, предаде \"Ройтерс\".По думите му, САЩ са били достатъчно ясни какво точно разбират под \"ядрено разоръжаване\". Според него, властите в Пхенян разбират америкнската позиция по въпроса. Припомняме, че той участва в срещата между лидерите на двете държави Доналд Тръмп и Ким чен Ун, след което посети Северна Корея. Помпео заяви, че би направл ново посещение, но без да даде подробности на този етап. Той е убеден, че срещите са помогнали за овладяване на наппрежението и че рискът е намален. Така отговори Помпео на молба да обясни изказването на Тръмп, че КНДР вече не е ядрена заплаха. ", "date": "2018.06.28", "title": "Помпео уверен в сътрудничеството с КНДР за ядреното разоръжаване "}
{"url": "https://news.bg/world/sasht-iskat-oon-da-nalozhi-sanktsii-na-iran.html", "text": "Налагане на санкции на Иран. Това поиска от Съвета за сигурност на ООН американският представител Ники Хейли. По думите й, когато системно се нарушават резолюции, трябва да има и последствия. Срещата бе посветена на изпълнението на ядреното споразумение с Иран от 2015 година. Припомняме, че администрацията на настоящия президент Доналд Ттъмп втвърди тона към Иран и подкрепи Израел срещу споразумението. От своя страна, Техеран обяви, че няма да се огъне под натиска и ще продължи да обогатява уран. ", "date": "2018.06.28", "title": "САЩ искат ООН да наложи санкции на Иран "}
{"url": "https://news.bg/crime/uchenitsi-tvardyat-che-sa-biti-pred-stolichna-gimnaziya.html", "text": "Пореден случай на агресия в столично училище, съобщи bTV. За това сигнализират самите пострадали. Трима ученици са били пребити след възникнал спор с неизвестни лица. Нападението, според техните разкази, е станало пред входа на Професионалната гимназия по механоелектротехника. От ръководството обаче твърдят след прегледаните записи от охранителните камери, че данни за побой няма.Това не е първият случай на насилие в училището. Преди няколко месеца младежи с качулки нахлуха с бухалки в същото училище, за да се саморазправят с ученик.", "date": "2018.06.28", "title": "Ученици твърдят, че са бити пред столична гимназия "}
{"url": "https://news.bg/economics/evrostat-52-8-ot-predpriyatiyata-u-nas-sa-s-do-50-dushi-personal.html", "text": "52,8% от предприятията у нас са малки. В тях работят до 50 души. Това показват резултатите от проучване на \"Евростат\" за заетостта в страните-членки на Европейския съюз. Данните са от 2017 година. Приложени са и такива от 2015 година, които не се различават особено. За страната ни средните предприятия са 21,7%, а големите - 25,2 процента. Според класификацията, в средните работят до 250 души, а в големите - над 250 служители. В сравнение с другите страни-членки, страната и има близки показатели. Най-много, 66% са малките фирми в Италия. Само 37% са те във Великобритания. Общо за ЕС едва 0,2 процента са големите предприятия. Цели 93% имат по-малко от 10 служители. ", "date": "2018.06.28", "title": "Евростат: 52,8% от предприятията у нас са с до 50 души персонал "}
{"url": "https://news.bg/world/oon-10-000-detsa-sa-zhertvi-na-voynite-po-sveta.html", "text": "Повече от 10 000 деца са станали жертва на военните конфликти в световен план. Те са били убити, осакатени или изнасилени, предаде АП.Повече от 21 000 са сигналите за нарушени права на деца. Данните са на ООН и се отнасят за миналата година.В сравнение с минали години се наблюдава тревожно нарастване. Генералният секретар на Организацията Антониу Гутериш вече осъди печалната статистика. Докладът обхваща продължаващи конфликти като тези в Йемен и Нигерия. Според информацията, хиляди непълнолетни лица насилствено са привличани в армията като войници. Много ранени деца не са получили навреме спасяващо лечение. ", "date": "2018.06.28", "title": "ООН: 10 000 деца са жертви на войните по света "}
{"url": "https://news.bg/world/proliven-dazhd-blokira-transporta-v-istanbul.html", "text": "До транспортни проблеми е довела вчерашната буря в турския град Истанбул, предаде Daily Sabah. Съобщава се за наводнени улици. Съобщава се за порои и гръмотевици. Няма данни за пострадали. Засегнат е бил графикът на летище \"Ататюрк\".Припомняме, че Гърция бедства от дни заради проливни дъждове.В страната ни за днес е обявен оранжев код в почти всички области за интензивни валежи.  ", "date": "2018.06.28", "title": "Проливен дъжд блокира транспорта в Истанбул "}
{"url": "https://news.bg/economics/oblekcheni-usloviya-za-naemane-na-rabota-na-14-godishnite-iskat-hotelieri.html", "text": "За облекчени условия при наемане и на 14-годишни на работа са настояли от Съюза на хотелиерите и ресторантьорите. Причината са двойно по-големия брой поискани разрешения за работа от Инспекцията по труда в Русе от началото на годината в сравнение с миналата година. Работодателите също проявяват интерес, тъй като трудно намират персонал, съобщи БНТ.От Съюза на хотелиерите и ресторантьорите с писмо са поискали от социалното министерство да се облекчи режимът за получаване на разрешителни. От Инспекцията по труда в Русе са започнали проверки дали се спазват трудовите права на непълнолетните.76 разрешителни за работа на непълнолетни са издали от Инспекцията по труда в Русе. Повечето от тях са бармани, сервитьори и продавачи. Интерес са проявили и от строителни компании, но засега в този бранш няма наети младежи. От инспекцията казват, че фирмите са длъжни да осигурят едни и същи почивки и заплащане на всички свои служители.Ирена Николаева - директор на Инспекцията по труда в Русе обясни, че когато младежите работят на трудов договор те получават равни пари с пълнолетните. Няма как едната сервитьорка, примерно, да взема 500 лева, а непълнолетния да взема 250. Би било нарушение, обясни Николаева.Броят на документите за наемане на 16-годишните бяха намалени, коментираха работодатели. Процедурите за 14-годишните са тромави и минават поне 20 дни преди младежите да могат да започнат работа.Според Красимир Иванчев - председател на Съюза на хотелиерите и ресторантьорите в Русе обясни, че за 14-годишните се вадят 22-23 документа и има и допълнителни такси, които са в рамките на 100-110 левa. \"В краткия период, в който те могат да помогнат, а то е след училище от 1 юли и до 5 септември, е невъзможно\", каза Иванчев.", "date": "2018.06.28", "title": "Облекчени условия за наемане на работа на 14-годишните искат хотелиери"}
{"url": "https://news.bg/world/manafort-poluchil-zaem-ot-usd10-mln-ot-oligarh-blizak-na-putin.html", "text": "Пол Манафорт, бивш председател на предизборния щаб на държавния глава Доналд Тръмп, е получил заем от 10 милиона долара от олигарх, който е близък на руския лидер Владимир Путин.Това съобщава осведомителната агенция \"Ройтерс\", която се позовава на публично огласени съдебни документи.Агент на ФБР съобщи, че е прегледал данъчните декларации на компания на Манафорт и съпругата му, които показват, че той е получил 10 милиона долара заем от олигарха Олег Дерипаска.Издадена е заповед за претърсване на апартамент на Манафорт във Вирджиния, която позволила на специалния прокурор Робърт Мълър да се сдобие с ключови доказателства в разследването срещу лобиста като част от разследването дали Русия се е намесила на президентските избори през 2016 г.Екипът на Мълър разследва финансовите връзки на Манафорт с Дерипаска - един от руските олигарси, който е санкциониран от САЩ през април.Мълър разследва и Константин Килимник - руско-украински политически консултант, който е бил връзка между Манафорт и Дерипаска. Според американския прокурор Килимник има контакти с руското разузнаване, което се отрича от консултанта.Документите разкриват още, че Дерипаска финансово е подкрепил консултантската работа на Манафорт в Украйна в периода 2005-2006 г.", "date": "2018.06.28", "title": "Манафорт получил заем от $10 млн. от олигарх, близък на Путин"}
{"url": "https://news.bg/crime/osvobozhdavat-predsrochno-shofyora-pregazil-4-godishniya-paolo.html", "text": "С решение на старозагорския окръжен съд, освобождават предсрочно Георги Сапунджиев, който през 2014 г. прегази и , съобщава БТВ.Той е  затвор, но излежава 4 г. и 1 месец, като над година е под домашен арест заради лошо здраве. Според съда, той е излежал повече от половината от наказанието, няма провинения, работи във външна фирма, записва курс за отговорно шофиране с \"блестящи резултати\" и вече се интересувал и от религия.Според съдии, началници на затвора и психолози почти няма риск от рецидив. В оставащите две години от присъдата Сапунджиев ще се среща с пробационен работник на адреса си по местоживеене.", "date": "2018.06.28", "title": "Освобождават предсрочно шофьора, прегазил 4-годишния Паоло"}
{"url": "https://news.bg/world/mey-iska-es-da-udalzhi-sanktsiite-sreshtu-rusiya.html", "text": "Премиерът на Великобритания Тереза Мей ще призове на срещата на върха на ЕС днес да се удължат санкциите срещу Русия, информира Press Association.Преди дни беше разпространена информация, че лидерите на Европейския съюз ще удължат икономическите санкции срещу Русия заради намесата в Украйна до януари 2019 г. Рестриктивните мерки срещу енергийния, отбранителния и финансовия сектор на Русия са удължавани на всеки шест месеца от налагането им в средата на 2014 г., след като Москва анексира Крим и подкрепя сепаратистите в Източна Украйна. Те ще постигнат споразумение за още едно удължаване на санкциите срещу Москва с още шест месеца, тъй като изтичат в края на юли.Отношенията между Лондон и Москва са обтегнати след отравянето на бившия руски агент Сергей Скрипал в Солсбъри през март, което принуди Обединеното кралство да изгони руски дипломати.\"\", се очаква да каже Мей пред евролидерите.Британският премиер също ще запознае европейските лидери за закона за Брекзит и ще обсъдят бъдещите отношения с ЕС.", "date": "2018.06.28", "title": "Мей иска ЕС да удължи санкциите срещу Русия"}
{"url": "https://news.bg/politics/moskovski-obeshta-tsyalata-papka-za-letishte-sofiya-na-sotsialistite.html", "text": "С това решение (за подновяване на концесията на летище София - б.р.)  на Огнян Герджиков, назначено от президента Румен Радев. Това заяви по време на пресконференция в парламента министърът на транспорта Ивайло Московски.Той обясни, че с решението на служебния кабинет да се прекрати концесията на летище \"София\" е възложено на следващия кабинет да се обърне към международен консултант и да стартира процедурата по коригиран начин.\"Това е направено, тъй като от месец октомври имаме сключен договор със Световната банка и Европейската банка за възстановяване и развитие (ЕБВР). Цялата документация представлява около 2000 страници и ще бъде публикувана официално във вестника на ЕС, за да има равен достъп на всички потенциални участници\", уточни Московски.Транспортният министър уточни, че след като имат желание от БСП да получат документацията - ще я получат. \"Няма никакви проблеми с процедурата, спазваме стриктно Закона за концесиите\", обясни Московски.Той бе категоричен, че концесията в никакъв случай не означава смяна на собствеността - по думите на Московски тя си остава публично-държавна. Такъв е примерът на летищата във Варна и Бургас, които са концесионирани по времето на управлението на БСП.\"Това са концесии, които доказват, че концесията е един нормален инструмент, който може да гарантира професионално управление на летищната инфраструктура\", настоя транспортният министър.Това е единственото, което целим и искаме да направим с развитието на летище \"София\". Там не само, че няма уволнения масови - може да има единични уволнения, но последните няколко месеца имам справка, че са назначени около 100 души допълнително, каза Московски.Транспортният министър успокои социалистите и по темата за БДЖ, тъй като поне от година отдаването на концесия на летище \"София\" се обвързва с БДЖ. Идеята е с пари от концесията да бъдат финансирани дългове на държавната железница.Няма да има продажби на активи, нито на вагони, нито на сгради. Това увери транспортният министър Ивайло Московски, който дойде в парламента, за да изложи контрааргументи предвид твърденията на БСП, че \".Московски уточни, че в момента текат преговори за намаляване на лихвите. Той посочи, че има уговорка и с министъра на финансите сумата да бъде предоставена като безлихвен заем от държавния бюджет. \"Няма да има никакви продажби на активи, нито на вагони, нито на сградата на БДЖ. Държа да успокоя БСП и по тази тема\", коментира той.Московски коментира, че концесията е използвана от БСП като икономически инструмент. \"Нека за една нормална икономическа практика - да не спекулираме и да не я правим черна\", настоя Московски.Припомняме, идеята за  бе възобновена веднага след формиране на третия кабинет \"Борисов\" и в началото на  обяви намеренията на правителството да възобнови процедурата, спряна от служебния кабинет на Огнян Герджиков.Месец по-късно Московски посочи септември 2017 г. като срок за , с международен консултант. Летище София е един от един от най-големите държавни активи, с изключение на енергийните.Πpи пъpвoтo oтвapянe нa пpoцeдypaтa дъpжaвaтa пoиcĸa oт ĸoнцecиoнepa плaщaнeтo нa пъpвoнaчaлнa cyмa oт 550 милиoнa лeвa, 480 млн. oт ĸoитo тpябвa дa бъдaт пoлзвaни зa пoĸpивaнe нa дългoвeтe нa БДЖ. Гoдишнaтa ĸoнцecиoннa тaĸca тpябвaшe дa бъдe пoнe 9,9 милиoнa лeвa, a инвecтицитe - пoнe 306 милиoнa лeва.Министерството на транспорта е получило и анализ, поръчан на Световна банка и Eвpoпeйcĸaтa бaнĸa зa възcтaнoвявaнe и paзвитиe.Това ще е втори опит летище \"София\" да се даде на концесия, след като о на Огнян Герджиков, назначено от Румен Радев, като преди това имаше и . отдаването на концесия с аргумент, че държавата ще е само на загуба. Според плановете с приходите от концесия трябва да се оздравят Българските държавни железници.", "date": "2018.06.28", "title": "Московски обеща цялата папка за летище \"София\" на социалистите"}
{"url": "https://news.bg/world/pentagonat-nyama-da-izteglyame-amerikanski-voynitsi-ot-yuzhna-koreya.html", "text": "Военният министър на САЩ Джеймс Матис заяви в Сеул, че страната му няма да изтегля военнослужещи от Южна Корея, въпреки че Пхенян и Вашингтон продължават преговорите и решението на САЩ да отменят военни игри, информират световни агенции.Матис поясни, че ще се запази настоящото ниво от 28 500 американски военнослужещи в Южна Корея.\"\", обяви шефът на Пентагона след среща с южнокорейския си колега.Матис добави, че двете държави ще продължат да си сътрудничат в усилията за \"постигане на пълно, проверимо и необратимо ядрено разоръжаване на Корейския полуостров\".През миналата седмица САЩ обявиха, че прекратяват съвместни военни игри с Южна Корея. Решението е в резултат на обещанието на лидера на КНДР Ким Чен-ун да работи за \"пълно ядрено разоръжаване\".", "date": "2018.06.28", "title": "Пентагонът: Няма да изтегляме американски войници от Южна Корея"}
{"url": "https://news.bg/world/sreshtata-tramp-putin-shte-se-provede-v-helzinki.html", "text": "Срещата на върха между президента на САЩ Доналд Тръмп и руския му колега Владимир Путин ще се проведе в Хелзинки, информира \"Фокс нюз\".Вчера Тръмп обяви, че финландската столица е потенциално място за срещата, но двете страни планират да обявят датата и мястото по-късно днес.Руски медии също информират, че разговорите ще се проведат в столицата на Финландия.Вчера Москва и Вашингтон постигнаха споразумение за организиране не първа среща на върха между двамата лидери.По-рано Виена се спрягаше като едно от възможните места за разговорите.Предвижданията са срещата да се проведе на 14 юли, тоест след срещата на върха на НАТО в Брюксел на 11 и 12 юли и преди закриването на Световното първенство по футбол в Русия на 15 юли.Американският лидер обяви по-рано тази седмица, че с Путин ще обсъдят Сирия и Украйна, както и други въпроси от международен характер и двустранните отношения. Но според \"Ройтерс\" Тръмп не включва казуса за руска намеса на изборите.За последно двамата световни лидери се срещнаха в кулоарите на Азиатско-тихоокеанския форум във Виетнам през ноември 2017 г.В историята Хелзинки е бил домакин на много срещи на най-високо равнище между световни лидери. Най-известната е през 1975 г., когато се сключва Хелзинкското споразумение, което открива пътя към намаляване на напрежението между Запада и СССР, довело до края на Студената война.", "date": "2018.06.28", "title": "Срещата Тръмп-Путин ще се проведе в Хелзинки?"}
{"url": "https://news.bg/world/17-tsivilni-zhertvi-v-siriya-pri-vazdushni-udari-na-silite-na-asad.html", "text": "Сирийският център за наблюдение на човешките права обяви, че най-малко 17 цивилни, включително деца, са били избити при въздушен удар срещу подземно убежище в контролиран от бунтовниците район в югозападната част на Сирия, съобщава \"Асошиейтед прес\".Сирийският център, чието седалище се намира във Великобритания и разчита за информациите си на мрежа от източници в Сирия, определи днешния въздушен удар в Ал Мусайфрах в източната част на провинция Дераа като най-ужасния от началото на офанзивата на правителството на Башар Асад на 19 юни в югозападно направление.От Сирийския център за наблюдение на човешките права допълват, че въздушният удар е бил част от бараж от ракети, които са ударили района, докато правителствените войски се опитват да спечелят територия и са се насочили към южната част на Дераа и стратегически граничен пункт с Йордания.Активист на опозицията изтъква, че спасителите все още вадят тела от подземното убежище. Според него загиналите са 20 души, посочвайки, че сред тях имало жени и деца.", "date": "2018.06.28", "title": "17 цивилни жертви в Сирия при въздушни удари на силите на Асад"}
{"url": "https://news.bg/regions/fandakova-uveryava-pargov-sofiya-e-gotova-za-bedstviya-i-krizi.html", "text": "Целият щаб и екип за отстраняване на аварии в столицата е мобилизиран, увери кметът на София Йорданка Фандъкова.Нивата на реките са завишени, но в момента няма пострадали райони. Всички екипи са на терен и са взети допълнителни мерки за превенция.\"Никой не е по-силен от природата и никой не е застрахован от проблеми\", допълни обаче тя. По отношение на искането на общинските съветници от БСП за свикване на извънредно заседание на СОС за готовността на Столичната община да реагира при бедствия и кризи, Фандъкова коментира, че общинският съветник от мястото си на банката в съвета не може да види всички мерки, които се взимат, но увери, че общината е в готовност. \"Аз разбирам, че е забавно на г-н Паргов, но мисля, че няма нищо забавно в природните бедствия\", коментира Фандъкова.Регионалният министър Николай Нанков от своя страна предупреди, че прогнозата е за валежи включително до събота. Разпоредено е да се следят на денонощен режим всички язовири.Фандъкова да обяснява какви плановите мерки на СО при възникване на подобни ситуации, какви са мерките за предотвратяване на подобни явления, какви са екипите за действие при кризисни ситуации, какви са финансовите средства отделени от общината и какво е състоянието на канализационната мрежа и на шахтите. Това искат общинските съветници от БСП.Калоян Паргов от групата на БСП в СОС призова Фандъкова на изслушване относно взетите мерки при бедствия и кризи.\"Призовахме всички, които мислят за София и са загрижени за това какво се случва в София и каква е готовността на Столична община за реакция при бедствия и кризи, особено след това, което се случи с наводненото метро и то не една метро станция, а няколко и булеварди, да положат подписи под Доклад за искане за извънредна сесия, която да се проведе заедно със следващата редовна, на която да изслушаме кмета\", обясни пред медии Паргов.Социалистите в СОС са събрали 15 подписа, нужни са още 6. Това ще лежи на съвестта на всички колеги, независимо опозиция или управляващи, посочи Паргов", "date": "2018.06.28", "title": "Фандъкова уверява Паргов: София е готова за бедствия и кризи"}
{"url": "https://news.bg/politics/demokratichna-balgariya-poiska-ostavkata-na-borisov.html", "text": "Кабинетът \"Борисов 3\" трябва да подаде оставка, защото е качил България на кораба, който пътува към изтока, периферията на Европейския съюз.Това заяви Христо Иванов на пресконференция на Демократична България.Иванов посочи, че кабинетът на Борисов 3 продължава да живее в безвремие и по отношение на присъединяването ни към чакалнята на еврозоната. По думите му преди седмица Борисов е започнал да мрънка, че пак са се поставили условия, с нови изисквания, с които аргументира това че сроковете няма да се спазят.Иванов оцени управлението на Борисов 3 като управление, в което се гарантира собственото оцеляване на управляващите.Бившият правосъден министър и лидер на \"Да, България\" призова страната да бъде преориентирана към ядрото на ЕС, което зависи в реформата на правосъдието, банките и регулаторите. \"Правителството просто няма мисъл за здрави реформи\", заяви Иванов.Управлението разкритикува и лидерът на ДСБ Атанас Атанасов, според който най-важният орган на управление в държавата - парламентът - е превърнат в пародия, като това се е показало с начина, по който е преминал този по този толкова важен проблем, сигурността, вот на недоверие. Дори и опозицията не е посмяла да попита къде се намира премиерът Борисов и защо той не е в зала.Според Атанасов вотът на недоверие към Борисов 3 е поредното доказателство за тоталното обезличаване на най-важната българска институция. Той конкретизира, че сме свидетели на поредната серия от парламентарната пародия в България. Едновременно с това, по думите на Атанасов, публичното пространство е заето от някакъв фалшив скандал дали премиерът е собственик на остров или полуостров.Борислав Сандов посочи като аргументи за неправилната и пагубна политика на кабинета примерите със решението за съживяване на проекта \"Белене\", концесията на летище \"София\", както и позицията на страната ни на настоящата сесия на ООН за ЮНЕСКО в Бахрейн във връзка с национален парк \"Пирин\". Държавите, . Нито една страна от ЕС не е подкрепила България.\"Това е показателно за пътя, по който върви България\", подчерта Борислав Сандов и допълни: По този начин се потвърждават всички аргументи за тежкото непознаване на международните актове и тежкото незачитане на процедурите на Европейския съюз и на самата страна.\"Това е моментът за вот на недоверие не само към правителството ни, но и към държавата, защото тя е беззъба\", призова Сандов и добави, че българският народ има нужда от нови избори.", "date": "2018.06.28", "title": "Демократична България поиска оставката на Борисов"}
{"url": "https://news.bg/crime/zadarzhaha-20-godishen-moldovets-za-grabezh-na-benzinostantsiya-v-shumen.html", "text": "Окръжната прокуратура в Шумен задържа 20-годишен гражданин на Молдова за грабеж и нападение на бензиностанция. Молдовецът Т.Г. е имал и съучастници, три неизвестни до момента лица. Тежкото криминално деяние е извършено на 11 април 2018 год. на бензиностанцията на Пети километър край Шумен.При грабежа е взета метална каса с 254 лева, собственост на \"Петрол\" АД. Служителката в бензиностанцията е причинена средна телесна повреда, а клиент е с лека телесна повреда.Окръжната прокуратура в Шумен внася искане за определяне на постоянна мярка за неотклонение \"Задържане под стража\" от съда. Уведомено е посолството на Република Молдова.", "date": "2018.06.28", "title": "Задържаха 20-годишен молдовец за грабеж на бензиностанция в Шумен"}
{"url": "https://news.bg/politics/borisov-iska-tsvetni-kodove-za-migrantskite-valni-kam-evropa.html", "text": "Българският министър-председател ще апелира споразумението с Турция за мигрантския поток да продължи да работи и ЕС да изплати останалата част от договорените средства. За това той ще търси подкрепата на Италия и Австрия.Борисов потвърди пред медиите в Брюксел, че ще продължи да настоява на българската позиция по въпроса за бежанците в Европа - затваряне на външните граници, изграждане на центрове и вторичното разпределение вътре в съюза с отчитане на интереса на държавите на първа линия.Борисов иска и да се изгради тристепенна система за действие по подобие на метеорологичните кодове - жълто, оранжево и червено, с разчет за действие при автоматично влизане в сила. Няма значение, според Борисов, че в момента мигрантският натиск е спаднал, а практически при нас е нула. Автоматичното задействане на кодовете е, за да се спестят ненужните и много срещи, на които вече е присъствал Борисов.По въпроса как ще убеди европейските лидери да подкрепят един такъв план, Борисов заяви, че ще търси подкрепата на Италия и Австрия, като според него положителната оценка на Себастиян Курц за българското европредседателство дава основания за оптимизъм в тази посока. Според премиера обаче България не е хипотеза да обсъжда изобщо двустранни споразумения, каквито поиска германският канцлер Ангела Меркел за договорено връщане на регистрирани мигранти. Припомняме, днес гръцкият премиер По думите на премиера обаче българската позиция е ясна и твърда и след като в продължение на шест месеца тя е обяснявана, сега той ще иска да чуе от останалите евролидери какъв друг план те ще предложат. \"Ние сме предложили компромисите, по които шест месеца сме работили\", заяви Борисов и допълни, че очаква конкретен план.\"Всички лидери са категорични, че българското председателство на Съвета на ЕС беше успешно. Положихме огромни усилия да бъдат решени проблемите с миграцията. Всички дават за пример добре охраняваната българска граница с Турция и казват, че се справяме прекрасно\", каза още премиерът Борисов.", "date": "2018.06.28", "title": "Борисов иска цветни кодове за мигрантските вълни към Европа"}
{"url": "https://news.bg/crime/akusherkata-prebila-novorodeno-ne-chuvstva-vina.html", "text": "Акушерката Емилия Ковачева, която преби новороденото момиченце Никол в болница през 2015 г., не чувства вина за това, за което е осъдена, предаде Нова.Това стана ясно днес след като съда гледа молбата за промяна на мярката за неотклонение на Ковачева от домашен арест на парична гаранция.Румен Димитров, бащата на малката Никол обясни, че вследствие побоя, детето е получило епилепсия преди няколко месеца.Припомняме, преди осем месеца Ковачева беше осъдена на 18 години затвор. Присъдата обаче още не е влязла в сила. Заради това защитникът на акушерката поиска по-лека мярка за неотклонение. Съдът обаче не уважи молбата, тъй като макар и не влязла в сила присъдата на Ковачева е тежка.", "date": "2018.06.28", "title": "Акушерката, пребила новородено, не чувства вина"}
{"url": "https://news.bg/crime/ivan-ivanov-obvini-chervenite-v-natisk-varhu-kevr.html", "text": "Председателят на КЕВР Иван Иванов не е казвал в пленарна зала, че няма да изпълни закона.Това стана ясно от извънреден брифинг на шефа на регулатора Иван Иванов. Той обвини червените в натиск върху КЕВР. Според него левицата използвала кризисен PR, за да отклони вниманието от вътрешните си проблеми, проличали си днес след оставката на Жельо Бойчев.Дадох пояснение относно обстоятелствата, при които комисията може да се произнесе с решение, което е в съответствие със закона, което е прозрачно и което е правилно мотивирано, обясни Иванов. За подписката, внесена от БСП в КЕВР за спиране на сделката за ЧЕЗ, шефът на регулатора подчерта, че становището на юристите било, че една подписка не може да бъде основание за произнасяне на комисията по определен начин, категоричен бе Иван Иванов.Подписка, внесена от политическа сила в независим регулатор, по думите му, е очевиден опит за натиск върху действията и решенията му.В подписката не се настоявало за обективно произнасяне на регулатора, а да излезе със становище по строго определен начин, такъв, какъвто го е формулирала политическата сила. Иван Иванов припомни, че в момента има арбитражно дело на ЧЕЗ срещу страната ни и всяко публично говорене по този повод можело да доведе до вреди за страната ни и те да се измерват в стотици милиони евро.Председателят на КЕВР обясни, че именно това е причината за неговата пестеливост с коментара по темата, а и защото регулаторът е колективен орган.Припомняме, по-рано от . По думите на Корнелия Нинова сделката за ЧЕЗ .Припомняме, на 22 февруари 2018 г. стана ясно, че чешката ЧЕЗ е одобрила . Последва скандал, който предизвика министърът на енергетиката , защото познава собственикът на фирмата Гинка Върбакова.  по отношение на сделката и по-точно спрямо това дали купувачът има опит и може да осигури поддръжката на ЕРП на една трета от България.От интервю на Гинка Върбакова стана ясно, че  (КЕВР).  от шефа на Комисията Иван Иванов.Едновременно с това скандалът достигна и в Чехия, като изданието Lidové noviny започна собствено разследване. То излезе с информацията, че , въпреки че според предишна публикация половината от сделката Лично премиерът на Чехия Бабиш се е ангажирал пред Борисов да предаде документите от проверката на ЧЕЗ. Самият чешки премиер обаче коментира пред родното издание, че . Впоследствие от правителствения пресцентър суобщиха, че чешкият премиер е обещал съдействие, ако България прояви желанив да участва в сделката.", "date": "2018.06.28", "title": "Иван Иванов обвини червените в натиск върху КЕВР"}
{"url": "https://news.bg/int-politics/opozitsiyata-v-siriya-hoka-sasht-che-si-malchat-za-ofanzivata-na-asad.html", "text": "Главният преговарящ на сирийската опозиция Наср ал Харири заклейми \"мълчанието на САЩ\" във връзка с офанзивата на сирийските правителствени сили в югозападната част на Сирия, където Вашингтон договори зона за \"деескалация\" през миналата година с Йордания и Русия, която е съюзник на Дамаск, информира \"Ройтерс\".Говорейки в Рияд, Харири подчерта, че само \"злонамерено споразумение\" би могло да обясни липсата на реакция от страна на САЩ във връзка с подкрепяната от Русия кампания на сирийското правителство в югозападната част на страната, след като Вашингтон използва военна сила срещу нападения против съюзници на други места в Сирия.", "date": "2018.06.28", "title": "Опозицията в Сирия хока САЩ, че си мълчат за офанзивата на Асад"}
{"url": "https://news.bg/world/kitay-hvali-vizitata-na-shefa-na-pentagona-v-pekin.html", "text": "Китай похвали тона по време на визитата на военния министър на САЩ Джим Матис по-рано тази седмица, заявявайки, че са постигнати положителни резултати и че министърът на отбраната на азиатската държава ще посети Вашингтон през тази година, информира \"Ройтерс\".Матис беше първият шеф на Пентагона, който посети Пекин за последните четири години. Военният министър на САЩ разказа, че е провел много добри разговори с президента Си Дзинпин и колегите си.Визитата беше проведена на фона на покачващото се напрежение между двете държави в сфери като търговията, Южнокитайско море и Тайван.Говорител на Министерството на отбраната на Китай коментира, че двете държави са постигнали \"важен консенсус\" за взаимно доверие, допълнителна размяна на мнения, сътрудничество, управление и контрол на рискове и предизвикателства.\"Визитата доведе до положителни, конструктивни резултати\", поясни говорителят и допълни, че военният министър на Китай е приел поканата на Матис да посети САЩ през тази година.В материал на редакцията на държавния вестник China Daily се подчертава положителният тон на Матис, но се предупреждава, че би било глупаво да се очаква кратката среща да доведе до разрешаване на всички проблеми., пише изданието.", "date": "2018.06.28", "title": "Китай хвали визитата на шефа на Пентагона в Пекин"}
{"url": "https://news.bg/world/arestuvanata-v-rusiya-karina-tsurkan-smyata-che-deloto-sreshtu-neya-e-nakazatelna-aktsiya.html", "text": "Арестуваната в Русия румънска гражданка Карина Цуркан отхвърли обвиненията в шпионаж и заяви, че задържането й е опит да бъде отстранена от управата на енергийната компания \"Интер РАО\", предаде Би Би Си.Днес московският съд разгледа на закрито заседание жалбата на нейните адвокати срещу съдебното решение от 15 юни, според което тя трябва да остане в ареста до 13 август.Припомняме, Цуркан е обвинявана, че е шпионирала \"в полза на чужда държава\", като се изтъква, че може да е изнасяла информация за трансграничните енергийни проекти на Русия.Съдът отхвърли жалбата на адвокатите и отказа да смекчи мярката й за неотклонение.\"Моята довереница отхвърля обвиненията и не разбира какво е направила\", заяви след съдебното заседание адвокатът Дмитрий Цуприк.По думите му, Цуркан смята, че воденото срещу нея дело е просто опит тя да бъде отстранена от ръководството на компанията заради своята принципност и неподкупност.Делото се превърна в един от най-шумните съдебни процеси през годината в Русия. Карина Цуркан може да получи 20 години затвор, ако бъде призната за виновна.", "date": "2018.06.28", "title": "Арестуваната в Русия Карина Цуркан смята, че делото срещу нея е наказателна акция"}
{"url": "https://news.bg/bulgaria/kiril-voynov-v-momenta-nyama-opasni-yazoviri.html", "text": "На територията на страната има няколко преливащи язовира, но те не представляват опасност за населението. Това заяви пред БНР Кирил Войнов, заместник-председател на Държавната метрологична агенция, която наблюдава нивата на язовирите.Към момента под особен контрол се намират 291 каскадни язовира.\"Нормално е това, което става в Смолян и в другите части на страната - след обилните дъждове да се вдигат нивата на реките. Язовирите имат свободен обем и могат да поемат.\" - увери Войнов.По-рано днес министърът на регионалното развитие и благоустройството Николай Нанков съобщи, че 9-те язовира, които се използват за питейни нужди са в отлично състояние, а ВиК дружествата денонощно да следят нивата им.", "date": "2018.06.28", "title": "Кирил Войнов: В момента няма опасни язовири"}
{"url": "https://news.bg/bulgaria/chastichno-bedstveno-polozhenie-v-sadovo-skasa-se-diga.html", "text": "Частично бедствено положение е обявено в община Садово заради скъсана дига на река Чая след село Катуница, предаде БНР.Заради скъсаната дига край Катуница са наводнени земеделски земи, съобщи кметът на община Садово Димитър Здравков.Той допълни, че е залят общински път, има опасност водата да достигне и републиканския път Е-80 за Свиленград. Застрашен е и мостът на входа на Катуница.По думите му, няма опасност за къщите.Няма и бедстващи хора, но стотици декари са под вода, подчерта Димитър Здравков.Аварийни екипи са мобилизирани и ще следят обстановката през цялата нощ.", "date": "2018.06.28", "title": "Частично бедствено положение в Садово – скъса се дига"}
{"url": "https://news.bg/world/5-dushi-sa-ubiti-pri-strelba-v-ofisa-na-amerikanski-vestnik.html", "text": "Петима души са загинали при стрелба в редакцията на в. \"Capital Gazette\" в американския град Анаполис, в щата Мериленд, предаде Би Би Си. Има и ранени.Стрелецът е арестуван от полицията.Съобщения за инцидента се появиха в социалните мрежи в следобедните часове по местното време.Местната полиция съобщи в профила си в Туитър, че хората са евакуирани от сградата и служителите на реда извършват проверки във всички офиси.Репортерът от вестника Фил Дейвис съобщи в Туитър, че нападателят е започнал да стреля през стъклената врата към хората в редакцията, където в този момент е било доста многолюдно.По данни на CBS News, нападателят бял млад мъж, малко над 20 години. Съобщава се, че той не е имал в себе си документи.", "date": "2018.06.28", "title": "5 души са убити при стрелба в офиса на американски вестник"}
