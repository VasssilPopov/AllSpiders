{"url": "https://news.bg/world/parizh-i-london-sa-garanti-na-sdelkata-s-iran.html", "text": "Министрите на външните работи на Франция и Великобритания, Жан-Ив льо Дриан и Борис Джонсън, изразиха общата си решимост да спасят иранското ядрено споразумение от 2015 г.Това стана на брифинг в Лондон. Преди дни президентът на САЩ Доналд Тръмп обяви, че изважда родината си от ядрената сделка.В сряда в Брюксел ще обсъдим какво може да се направи за помагане на британските и европейските фирми да са уверени, че могат да продължат да развиват търговска дейност с Иран. Не казвам, че ще е лесно, но сме решени да защитим нашите фирми\", заяви Борис Джонсън.Ние оставаме страни по споразумението и ще го прилагаме докато Иран го спазва, добави френският първи дипломат.Франция, Великобритания, Германия и Иран ще обсъждат в Брюксел бъдещето на сделката.", "date": "2018.05.14", "title": "Париж и Лондон са гаранти на сделката с Иран"}
{"url": "https://news.bg/crime/iskaniyata-za-srs-narastvat.html", "text": "Исканията за използване на специални разузнавателни средства (СРС) бележат сериозен ръст през изминалата година. През 2017 г. прокурорите са изготвили общо 2211 искания за използване на СРС, което е рекорд за последните пет години.Това показват данните в доклада на прокуратурата.От 2211 изготвени искания през изминалата година, съдилищата са уважили 1769, а отказите са 441 (около 20%). За сравнение, през 2016 г. исканията са били 1866, от които 1572 са били уважени, а отказите са били 294 (15,5%). Увеличението спрямо 2015 г. е още по-голямо и от прокуратурата посочват, че ръстът е със 72%. Тогава прокурорите са отправили едва 1287 искания за използване на СРС, а съдилищата са уважили 1151 и са отказали 135 пъти (10,5%). Тенденция от предходните години е най-много искания да отправя Специализираната прокуратура (1340).Така подслушването, следенето и останалите чувствителни способи за разследване отново започват да гонят нивата отпреди пет години, когато исканията бяха масови, а съдебният им контрол клонеше към нула.Обобщените данни за изминалата година показват, че в съда са внесени общо 16 936 обвинителни акта, 10 293 предложения за споразумения и 6313 предложения за освобождаване от наказателна отговорност. Осъдените са 33 778, като се запазва тенденцията те да са около 97% от всички предадени на съд.От делата с висок обществен интерес, към които прокуратурата причислява над 22 000 производства, осъдените са 4894, а оправданите - 218, което е малко над 4%.Най-много оправдани има по дела за корупция, злоупотреби с еврофондове и данъчни престъпления. Паралелно с това делата за корупционни престъпления са от най-връщаните от съда през 2017 година.От общо 4 959 внесени в съда прокурорски актове, върнатите от съда са 73. Това прави относителен дял от 5% и нарежда делата за корупция на първо място в класацията на върнатите дела. Върнатите дела за всички останали престъпления от Наказателния кодекс е 4.7 %.От прокуратурата признават, че една от причините за големия брой върнати дела за корупция е именно техен:\"Запазеният висок относителен дял на върнати дела, образувани за корупционни престъпления, за организирана престъпност и за наркотици е показател, че не се упражнява достатъчен контрол от страна на наблюдаващия прокурор съобразно изискванията на НПК и не се отстраняват своевременно допуснатите процесуални нарушения в хода на разследването.Запазва се и голям брой оправдани по делата за корупция - 21.4%, срещу 14% за 2016 г. и 25.3% за 2015 г. Едва 25 са ефективните присъди по обвинения за корупционни престъпления. 237 присъди са условни, което е и най-високият дял. 77 присъди са пробация, със 126 е наложена глоба.Най-голям е обемът на делата за корупция в Софийската градска прокуратура и в спецпрокуратурата, където са наблюдавани и образувани малко над 1/4 от всички дела от особен обществен интерес в страната. Това се дължи най-вече на специфичната компетентност на СГП по делата срещу лица с имунитет, срещу магистрати и др.Прокуратурата се позовава на статистиката на МВР за увeличeниe нa peгиcтpиpaнитe пpecтъплeния и cпaд нa paзкpивaeмocттa. Доминират пpecтъплeнията cpeщy coбcтвeнocттa, увеличават се икoнoмичecкитe и пpecтъплeниятa cpeщy личнocттa.Един от приоритетите за 2018 г., които прокуратурата си поставя, е активизиране на дейността на наблюдаващите прокурори по разследванията за изпиране на пари, корупционни и данъчни престъпления, като значима част от категорията дела за тежки престъпления и представляващи особен обществен интерес.В доклада се правят и някои предложения като например военни прокурори да разследват престъпления в МВР, ДАНС и при надзирателите в затворите.Една от слабостите при разследването, които са констатирани в последните няколко години, показва слаба подготовка на разследващите полицаи. За това прокуратурата смята, че са необходими по-високи изисквания за квалификация и специализация на разследващите полицаи и полицейските органи, натоварени с извършване на неотложни действия по разследването.От прокуратурата разглеждат и възможността за увеличаване на срока за прилагане на СРС на повече от 6 месеца за престъпления за организирана престъпна група и да се даде възможност за внедряване на служители под прикритие до две години.За поредна година прокуратурата изтъква в годишния си доклад, че са необходими промени в Наказателния кодекс, с които да не се наказва човек, който е дал подкуп и е съобщил доброволно за това, включително и когато не е бил изнудван. Отново се прави предложение за \"внимателно обмисляне\" на възможността да отпадне отговорността за провокация към подкуп, както и за своеобразен имунитет за лица, които са разкрили тежки престъпления, в които сами са участвали.В доклада са изложени и предложения за декриминализация на загубили значение престъпни състави, като закана с престъпление извън убийство, издръжката, наемането на работа на непълнолетен, несъобщаване за намерена чужда вещ и т.н.", "date": "2018.05.14", "title": "Исканията за СРС нарастват"}
{"url": "https://news.bg/crime/otnovo-zadarzhaha-tantsyorkata-gabriela-medarova.html", "text": "По разпореждане на Районната прокуратура в Пловдив полицията отново задържа танцьорката Габриела Медарова, която стана известна, след като .Този път танцьорката е задържана за срок до 24 часа за нанесена лека телесна повреда по хулигански подбуди.Според прокуратурата от установените към настоящия момент факти е видно, че Медарова е нанесла удар спрямо 21-годишната студентка Катя Андреева в нощен клуб \"Мегами\" в Пловдив.Според пострадалата в ранните часове на 11 май, петък, тя празнувала рождения си ден в дискотеката с приятели. Около 2.50 часа студентката отишла до тоалетната в заведението. На излизане от тоалетната непозната жена я удря с юмрук в лицето.Ударът е станал пред свидетели, посочват от държавното обвинение. Вследствие на крушето пострадалата паднала на земята, а от носа ѝ потекла кръв.По случая е образувано бързо производство. В хода на действията е установена и самоличността на извършителя - танцьорката Габриела Медарова. Медарова е арестувана за срок до 24 часа.Предстои по производството да се установят и разпитат всички очевидци на инцидента. Следва да се изготви и медицинска експертиза относно вида на нанесената телесна повреда, както и обстоятелствата около причиняването на травмата.За подобно деяние законът предвижда наказание затвор до 1 година или пробация.Относно инцидента постаралата Катя Андреева заяви пред bTV, че с нищо не е провокирала агресията от страна на задържаната. Тя празнувала рождения си ден в клуб и тъкмо възнамерявала да си тръгва, когато получила крушето от Медарова.\"Около 3 ч. с моя приятелка отидохме до тоалетните. Точно преди да си тръгнем. След което аз стоях отпред пред огледалото... Изчаках моята приятелка. В този момент се отвори вратата на една от тоалетните - излязоха момче и момиче. И в този момент, в който виждам как излизат, срещу мен една ръка - с татуси, момиче ме удря с юмрук, и аз просто цялата в кръв. Шурти много кръв, цялата ми рокля... Само чух момчето как казва: \"Какво направи?\" Нещо такова... Други хора в тоалетната, пак момче и момиче, ми помогнаха веднага, защото аз бях на земята, започнаха да ме свестяват\", разказва потърпевшата. Тя прекарала нощта в болницата.Свидетелите на инцидента и охранителите веднага разпознали нападателката - Габриела Медарова.Версията на танцьорката обаче е по-различна. По думите ѝ тя ударила Катя Андреева с вратата на тоалетната без да иска. Пострадалата обаче е категорична, че това е измислица, понеже вратите на тоалетните се отварят навътре, а не навън.Адвокатът на Медарова посочи, тя категорично не желае да коментира инцидента.Работата по случая продължава.Припомняме, на 15 април  пред комплекс \"Оазис 4\" в Пловдив. Свидетели разказват, че жената е била видимо почерпена. Според версията на полицията тя шофирала БМВ и увредила 10 автомобила, паркирани пред комплекса в областния град. Причинената щета възлиза за над 40 000 лева.По-късно органите на реда установиха и че жената е шофирала под въздействието на алкохол и марихуана.В края на април пред съда Медарова се разплака и заяви, че не издържа в ареста. \"Много съжалявам. Никога повече няма да се кача зад волана, дори да ми върнат книжката. Искам при семейството ми. Много ми е тежко в ареста\", обясни Медарова.Тогава Районният съд в Пловдив реши обвиняемата да бъде . След обжалване, съдът свали гаранцията на Медарова от 20 на 5 хиляди лева.", "date": "2018.05.14", "title": "Отново задържаха танцьорката Габриела Медарова"}
{"url": "https://news.bg/crime/ban-gotvi-metodika-za-psihologicheska-otsenka-na-shofyorite.html", "text": "В БАН дългосрочно оценяват психогодността на шофьорите. От Института за изследване на населението и човека към Българска академия на науките (ИИНЧ-БАН) работят по дългосрочен проект за изработване на методики за оценка на психологическата годност на водачите, съобщиха от БАН.Научният състав включва проф. д-р Антоанета Русинова-Христова - ръководител, гл.ас. д-р Зорница Тоткова, гл. ас. д-р Росица Рачева и докторант Калина Крумова, която бе депутат в 41-то народно събрание.В последната година са изведени характеристиките на рисковите водачи, подбрани са методиките, по които да се оценяват и в момента работим по адаптирането и валидизирането им, уточняват от академията.Екип учени от института работи по третия етап на методологията - \"Провеждане на научно изследване, валидизация и стандартизация на селектираните методики за изследване на психологическата годност на кандидатите за придобиване на правоспособност за управление на МПС, на водачите на МПС и на лицата, временно лишени от правото да управляват МПС или загубили придобитата правоспособност\".За това изследване има Договор за обществена поръчка с предмет: \"Повишаване нивото на пътната безопасност чрез разработване на нови методики за изследване на психологическа годност на водачи на моторни превозни средства /МПС/\". Той е сключен между Министерство на транспорта, информационните технологии и съобщенията /МТИТС/ и Института за изследване на населението и човека към БАН на 26 юни 2017 г.Договорът е финансиран по проект от Приоритетна ос 5 - \"Техническа помощ\" на Оперативна програма \"Транспорт и транспортна инфраструктура\" 2014 - 2020 г. с бенефициент транспортното ведомство.Целта на проекта е да се осъвременят психологическите методики за оценка на психологическата годност на шофьорите на обществен превоз на пътници и товари. Методиката е и за водачите, временно лишени или загубили правоспособност за управление на автомобил.В резултат от работата ни по този проект, разработваме профил на рисковия водач и определяме какви характеристики - когнитивни, социални и личностни - имат влияние върху поведението му на пътя.Перспективата на проекта е да подготви програми за превенция на водачи, за които е установен рисков профил. Срокът за изпълнение на поръчката е 18 месеца, считано от 26 юни 2017 г.", "date": "2018.05.14", "title": "БАН готви методика за психологическа оценка на шофьорите"}
{"url": "https://news.bg/crime/napadenieto-nad-zam-kmeta-na-lovech-mozhe-da-ne-e-ot-gorskiya-sektor.html", "text": "Биячът на заместник-кмета на Ловеч Цветан Георгиев е бил добре дегизиран - със строителна каска и с маска, пише \"\".Припомняме, на 10 май в четвъртък рано сутринта пред дома си бе жестоко пребит зам.-кмета Георгиев. Преди това той е получавал устни заплахи.Според разследващи това затруднява разпознаването. Побойникът бил облечен като строителен работник, а наблизо имало строителен обект. Всякакви твърдения, че Георгиев е видял бияча са волни интерпретации по темата, заяви отлично информиран източник.Твърде възможно е истината за наказателната акция да е в друга посока, а не засегнати бизнес интереси в дърводобива, както се твърдеше до сега, пише ежедневникът.От общинското ръководство на Ловеч са подали пет сигнала до прокуратурата за нарушения при дърводобив от общинския горски фонд, по които са били образувани преписки. От Районна прокуратура били възложили веднага на Икономическа полиция проверки по сигналите. По два от тях е отказано да се образува досъдебно производство, по другите три има образувани. Работи се по тях в посока установяване има ли извършени престъпления.Отказ на Районна прокуратура има в случая, при който се касае за пет тополи в землището на село Казачево и за 130 пр. куб. м, добити в землището на село Баховица. Този сигнал бе цитиран от кмета на Ловеч Корнелия Маринова като вероятен мотив за нападението над заместника й. От изданието уточняват, че няма персонални жалби от него, както бе тиражирано в началото.Образуваните досъдебни производства са за извозени от горския фонд 41,9 пространствени кубика дървесина от землището на село Лисец, за отсечени с редовно позволително 25 пр. кубика дървета от акация край с. Баховица и за 4 пр. куб м орехова дървесина, добити в с. Йоглав.\"Изразът горска мафия звучи твърде сериозно и претенциозно. Това би трябвало да е добре структурирана престъпна организация. Кой от фирмаджиите заети с дърводобива в Ловешко работи в структура с другите? Те направо не могат да се гледат и се конкурират, та не да въртят далавери заедно\", коментира юрист пред изданието.", "date": "2018.05.14", "title": "Нападението над зам.-кмета на Ловеч може да не е от горския сектор"}
{"url": "https://news.bg/crime/otstraniha-9-sluzhiteli-na-dai-blagoevgrad.html", "text": "Отстраниха деветима служители на \"Автомобилна администрация\" - Благоевград. Това реши Специализираният наказателен съд, съобщиха от Спецсъда.Решението е по искане на Специализираната прокуратура. Деветимата са обвинени за участие в организирана престъпна група за подкупи.Десетият обвинен като участник в групата, не се яви в съдебната зала по здравословни причини. За него Специализираната прокуратура ще изготви отделно искане за отстраняването му от длъжност.Съдът уважи искането на прокуратурата деветимата, явили се на делото, да бъдат отстранени. Мотивът е, че има наличие на обосновано предположение, че са извършили умишленото престъпление, за което са обвинени и то е във връзка с работата им.Освен това, има и достатъчно основание да се счита, че служебното положение на обвиняемите ще създаде пречки за обективното, всестранно и пълно изясняване на обстоятелствата по делото.", "date": "2018.05.14", "title": "Отстраниха 9 служители на ДАИ-Благоевград"}
{"url": "https://news.bg/crime/pusnaha-pod-domashen-arest-edin-ot-obirdzhiite-na-bankomata-v-sapareva-banya.html", "text": "Пуснаха под домашен арест един от обирджиите на банкомата в град Сапарева баня. Това стана с решение на Окръжния съд в Кюстендил. Мярката на К.М. беше изменена от\"задържане под стража\" в по-лека - \"домашен арест\", съобщиха от прокуратурата.К.М. е обвиняем за това че около 03.20 ч. на 9 ноември 2017 г., в гр. Сапарева баня, от офис на банка ДСК ЕАД на ул. \"Княз Борис I\", заедно с Кр. Й., Т. Б. и Г. Д. отнели сейф, съдържащ касета с парични средства в размер на 9 000 лева.За извършване на кражбата била разрушена преграда, здраво направена за защита на имот - взривяване на вратата на АТМ - устройство и използване на леки автомобили марки \"БМВ Х5\" и \"Фолксваген Кадди\".К.М. е бил задържан заедно с Кр. Й. на 22 януари 2018 г. в Перник, като им е била наложена мярка за неотклонение \"задържане под стража\".На 27 април 2018 г., във връзка с постъпила от К.М. молба за изменение на мярка за неотклонение \"задържане под стража\", взета по повдигнатото му обвинение, се е провело съдебно заседание в Районен съд - Дупница. Тогава с определение на съда същата е била оставена без уважение.В законоустановения срок К. М. е обжалвал определението на Районния съд пред Окръжен съд - Кюстендил, който е изменил наложената му мярка за неотклонение от \"задържане под стража\" в \"домашен арест\". Определението на съда не подлежи на обжалване и протест.", "date": "2018.05.14", "title": "Пуснаха под домашен арест един от обирджиите на банкомата в Сапарева баня"}
{"url": "https://news.bg/world/ne-e-nyakakav-fetish-tselta-ni-2-ot-bvp-da-otivat-za-otbrana-obyavi-merkel.html", "text": "Канцлерът на Германия Ангела Меркел заяви, че е важно страната да изпълнява ангажиментите си към НАТО, включително да увеличи разходите за отбрана до целта 2% от БВП, информира \"Ройтерс\".Целта не е \"някакъв фетиш\", но отразява променящите се изисквания в областта на сигурността в света, каза Меркел пред висши военнослужещи. Тя поясни, че въоръжените сили на Германия трябва да се модернизират след години на съкращения на разходите за отбрана.Меркел призова Германия да продължи да изпълнява многостранните споразумения, след като САЩ се оттеглиха от ядрената сделка с Иран и Парижкото споразумение за климата. Но според нея трансатлантическите отношения ще останат стълб в европейската сигурност, въпреки че има различия.Междувременно военният министър Урсула фон дер Лайен заяви, че Германия ще каже на НАТО през юли, че очаква да увеличи разходите за отбрана до около 1,5% от БВП до 2025 г.В момента Германия отделя 1,2%. С плана държавата няма да покрие целта на НАТО всяка държава да отделя по 2,0% от БВП от 2024 г.", "date": "2018.05.14", "title": "Не е „някакъв фетиш” целта ни 2% от БВП да отиват за отбрана, обяви Меркел"}
{"url": "https://news.bg/crime/postoyanen-arest-za-velosipedista-blasnal-dete-v-yuzhniya-park.html", "text": "Определиха постоянен арест за велосипедиста, блъснал дете в Южния парк, съобщиха от прокуратурата.Решението е взето в събота, 12 май 2018 г. от Софийския районен съд (СРС). По искане на Софийската районна прокуратура 24-годишния Борислав Миланов остава в ареста.Съдът изтъкна като изключително укоримо поведението на обвиняемия това, че е избягал и не е оказал помощ на детето, опитвайки се да прикрие своята самоличност.На следващо място съдът посочва, че има опасност от извършване на ново престъпление от Миланов. Той вече е трикратно осъждан, като два пъти му е налагано наказание \"пробация\", за едно и също деяние.", "date": "2018.05.14", "title": "Постоянен арест за велосипедиста, блъснал дете в Южния парк"}
{"url": "https://news.bg/world/nyama-da-vi-se-razmine-atakata-sreshtu-siriya-zakani-se-hizbula-na-izrael.html", "text": "Лидерът на ливанската групировка \"Хизбула\" Хасан Насрала обяви, че 55 ракети са били изстреляни от Сирия към Голанските възвишения, пише \"Таймс оф Израел\".Израел съобщи, че в сряда вечерта са били изстреляни 20 ракети, от които четири са свалени от системата за противовъздушна отбрана \"Железен купол\", докато останалите са паднали в Сирия. Тел Авив обвинява иранските сили в Сирия за баража. Еврейската държава отговори с бомбардиране на позиции в Сирия.Хасан Насрала не пое отговорност за изстреляните ракети, но разкри, че 55 ракети са изстреляни към окупирани от Израел позиции на Голанските възвишения, \"принуждавайки всички жители на окупирания Голан и някои в Северен Израел панически да бягат към бомбоубежища\", според ливанската медия Naharnet.Посланието с изстреляните ракети по Голан е, че ще последва отговор на всеки удар на Израел в Сирия, закани се Насрала.", "date": "2018.05.14", "title": "Няма да ви се размине атаката срещу Сирия, закани се „Хизбула” на Израел"}
{"url": "https://news.bg/crime/vas-dade-hod-na-deloto-sreshtu-promenite-v-plana-za-pirin.html", "text": "Върховният административен съд даде ход на делото срещу решение на МС за промени в Национален парк \"Пирин\".Делото е образувано по жалба на организации от коалицията \"За да остане природа в България\" и граждани. То е срещу решението на Министерски съвет от декември 2017 г. да промени сега действащия план за управление на Национален парк Пирин 2004 - 2013 г., съобщиха от коалиция \"За да остане природа в България\".Съдът прие част от доказателствените искания. Те са решения на Комитета за световно наследство на ЮНЕСКО, според които всяко развитие в буферните зони на обекта на световното наследство (а това са ски зоните Банско и Добринище, които са част от Национален парк Пирин) трябва да се подложи на екологична оценка.Съдът даде 10-дневен срок за писмени бележки, след което следва едномесечният законов срок за взимане на решение.Припомняме, след решението на МС имаше  в различни градове на страната. В защита на Пирин се обявиха и световноизвестни личности.", "date": "2018.05.14", "title": "ВАС даде ход на делото срещу промените в плана за Пирин"}
{"url": "https://news.bg/crime/momche-naraga-drugo-momche-v-stolichen-troley.html", "text": "Момче наръга с нож друго момче в тролей №7 в София. Двамата пътували заедно в мотрисата. С пострадалия е била и приятелката му, която е на 17 години, съобщи \"\".Пострадалото момче е откарано в \"Пирогов\" заедно с приятелката си. Тя е припаднала при вида на гледката.До спречкването се стигнало, след като група от няколко деца на около 10 години от ромски произход пускали семки по пода и плюли в тролея. Пострадалото момче прави забележка на групичката и друг младеж, по-голям от децата, но също от ромски произход, се намесва в спора. Двамата се спречкват. След сбутване момчето паднало и изкрещяло: \"Прободоха ме\", разказа свидетелка на кървавата сцена.Тролеят спира на ъгъла на ул. \"Опълченска\" и бул.\"Сливница\". На мястото са повикани линейка и полиция. Нападателят е заловен от органите на реда. На мястото има около 4 шишета метадон и окървавен нож.На мястото се провежда разпит.", "date": "2018.05.14", "title": "Момче наръга друго момче в столичен тролей"}
{"url": "https://news.bg/world/orban-ne-sme-koravosardechni-kam-migrantite.html", "text": "Премиерът на Унгария Виктор Орбан заяви, че опозицията на страната му към приемане на мигранти в Европа не означава, че унгарците са коравосърдечни, информира АП.По време на посещение във Варшава Орбан и полският му колега Матеуш Моравецки защитаха отказа си да приемат бежанци - позиция, която е в конфликт с ЕС.Двамата лидери отбелязаха, че държавите им помагат на хората в Африка и Близкия изток, което според тях е по-добрият начин за разрешаване на мигрантската криза.На пресконференция Орбан подчерта: \"\".", "date": "2018.05.14", "title": "Орбан: Не сме коравосърдечни към мигрантите"}
{"url": "https://news.bg/energy/kevr-mozhe-da-poskapnat-gazta-parnoto-toplata-voda-i-toka.html", "text": "Ако цените на петрола продължат да растат, ни очакват по-високи цени на газта, парното, топлата вода и тока, съобщи председателят на Комисията за енергийно и водно регулиране (КЕВР) Иван Иванов пред БНР.От юли се очакват по-високи цени на природния газ, парното, топлата вода и токът, произвеждан от топлофикациите по комбиниран начин, ако се запази тенденцията на скок на цените на петрола на международните пазари.Иван Иванов обясни, че все още е много рано да се направят точните разчети за евентуалното повишение на цените.Преди дни от \"Булгаргаз\" публикуваха прогнозата си, според която искат поскъпване с над 16% на природния газ.Според Иван Иванов: \"Искането на \"Булгаргаз\" за поскъпване на синьото гориво с над 16 процента от юли е основателно, тъй като цените на петрола на световните пазари се повишиха\".", "date": "2018.05.14", "title": "КЕВР: Може да поскъпнат газта, парното, топлата вода и тока"}
{"url": "https://news.bg/regions/dobrovoltsi-prebroiha-vrabchetata.html", "text": "4071 врабчета в 90 населени места в страната преброиха доброволците, които се включиха във второто издание на кампанията \"Ние броим врабчетата 2\" на Българското дружество за защита на птиците на 12 май.Запазва се закономерността от миналогодишното преброяване, което беше първото за България, най-много от регистрираните врабчета да са домашни (66%), като през 2017 г. те са били 70 на сто от преброените птици. Следва полското врабче, което тази година почти запазва относителния си брой - 29% от всички преброени врабчета са полски. На много повече локации за наблюдение на врабчета са забелязани и отчетени испански врабчета на 12 май. В миналогодишната кампания испанските врабчета са съставлявали 3% от регистрираните птици, а в тазгодишното преброяване те достигат 5%. Това, разбира се, има своето обяснение. Второто издание на кампанията \"Ние броим врабчетата 2\" се проведе с месец по-късно от първото, като за този период испанското врабче се завърна от по-южните страни у нас. Това е единственият мигриращ вид от врабчетата, срещащи се в страната ни.Кампанията \"Ние броим врабчетата 2\", на база анализ на насъбраните данни, има за цел да разкрие закономерностите в разпространението на трите вида врабчета, както и предпочитаните от тях места и условия за хранене и размножаване, но не и да отчита точния броя на врабчетата в страната ни.Наблюденията на 12 май са извършени в 331 локации в 90 населени места. В първото издание на кампанията, хората които доброволно излязоха и броиха врабчета, направиха това в 130 селища с 580 точки за наблюдения в тях. Друга отчетена тенденция в \"Ние броим врабчетата 2\", е, преобладаващото включване на хора, живеещи в по-големите градове в страната и това са София с 126 места за наблюдение, Варна (22), Русе (11) и Пловдив (8).Оказва се, че в 21% от местата за броене не са установени врабчета, като това са с 5% повече локации без врабчета в сравнение с миналата година. София е градът, в който има най-висок брой локации без отчетени в тях врабчета - 40% от всички места, в които не са отчетени врабчета.Най-висок среден брой врабчета в една точка (17-19 птици на точка) са регистрирани в Бургас, Пловдив и Свищов. А най-нисък среден брой врабчета в една точка на наблюдение (6-7 птици на точка) са отчетени в София и Варна. Тези резултати са вече доказателство, че тези дребни птици, постоянни обитатели на градската среда от много години, избягват по-големите градове и особено най-шумните места в тях, като категорично предпочитат и избират, както за себе си, така и за потомството си тихи, спокойни паркове или къщи с дворове, селски улици и площади.Българско дружество за защита на птиците благодари на всички участници в кампанията \"Ние броим врабчетата 2\" и специално на всички \"ветерани\", които за втора година посетиха местата си за броенe.", "date": "2018.05.14", "title": "Доброволци преброиха врабчетата"}
{"url": "https://news.bg/politics/moskovski-tarsim-balansirani-resheniya-za-paketa-mobilnost.html", "text": "Търсят се балансирани решения за пакета \"Мобилност\", които да са приемливи за българския бранш и всички държави членки. Съвместно с екипа на еврокомисаря Виолета Булц още днес започваме работа по конкретни текстове, касаещи пакета \"Мобилност\". Това обяви министърът на транспорта, информационните технологии и съобщенията Ивайло Московски след днешната среща в Министерския съвет с премиера Бойко Борисов, еврокомисаря по транспорт Виолета Булц и представители на българския транспортен бранш, съобщиха от МС.Министър Московски заяви още, че предложенията ще бъдат внесени за разглеждане от работна група КОРЕПЕР и е изключително важно да се постигне съгласие от страните по този въпрос.Припомняме, КОРЕПЕР е помощен комитет към Съвета на Европейския съюз (Съвета на министрите). Той подпомага работата на Съвета като разпределя въпросите за обсъждане и дневния ред. Работата му започва след 17:00 часа, когато се изпратят позициите по различните въпроси на министрите от всяка държава членка.\"Транспортният сектор осигурява почти една пета от БВП на страната и ние сме длъжни да защитим този бранш\", коментира Московски.В своето изказване европейският комисар по транспорта Виолета Булц подчерта, че срещата, организирана от премиера Бойко Борисов, е била изключително успешна. Българското правителство и бранш са защитили своята категорична позиция относно промените в първия пакет за мобилност. Изразена беше обща позиция, че участниците в срещата продължават диалога и ще търсят конкретни решения по спорните въпроси.Правителството продължава активния диалог с бранша по темата, увериха от МС.", "date": "2018.05.14", "title": "Московски: Търсим балансирани решения за пакета \"Мобилност\""}
{"url": "https://news.bg/world/parlamentat-na-kataluniya-izbra-za-premier-radikalniya-separatist-kim-tora.html", "text": "Каталуния има нов премиер след близо петмесечна политическа безизходица, пише вестник \"Паис\".Ким Тора е наследникът на бившия лидер Карлес Пучдемон.Местният парламент проведе второ гласуване, след като в събота не беше осигурено абсолютно мнозинство.Разглеждан като радикален сепаратист, Тора беше подкрепен от 66 гласа срещу 65, четирима депутати се въздържаха.По време на дебата тази сутрин новият лидер се опита да отхвърли обвиненията, че е радикален сепаратист, който възнамерява да пренебрегне нуждите на каталунците, които искат да останат част от Испания. Тора обеща, че делата му ще бъдат в полза на всички 7,5 милиона каталунци и че протяга ръка към всеки. Според него \"възможно е да се намери обща основа\".Но новоизбраният лидер подчерта, че планира да продължи с плановете за отделяне на Каталуния от Испания.Тора намекна, че менторът му Карлес Пучдемон може да играе някаква роля, въпреки че официално не може да се кандидатира за лидерския пост.Кандидатът представи правителствена програма, която е изпълнена с обещания за по-справедливо общество и икономика.Тора, възприеман като твърдолинеен сепаратист, е известен с язвителните си коментари по адрес на Испания. В събота той се обяви за изграждане на държава с \"максимален радикализъм\".Парламентът на Каталуния избра премиер близо половин година след предсрочните избори през декември 2017 г., организирани от правителството в Мадрид. Вотът беше спечелен от партиите, обявяващи се за независимост, но те нямат абсолютно мнозинство.Тора, адвокат по професия, е в политиката от 10 г. Той е автор на седем книги, повечето са за каталунски журналисти и интелектуалци от 20-те и 30-те г. на XX век.", "date": "2018.05.14", "title": "Парламентът на Каталуния избра за премиер радикалния сепаратист Ким Тора"}
{"url": "https://news.bg/politics/bioproizvoditeli-gotvyat-protesti.html", "text": "Членове на Националната био асоциация (НБА) се готвят за протести. Причината е спрените субсидии по три агроекологични мерки. Това са мярка 214 \"Агроекология и Биоземеделие\", мярка 10 \"Агроекология\" и мярка 11 \"Биоземеделие\".Председателят на асоциацията Слави Трифонов обяви това на пресконференция на тема: \"Министерството на земеделието, храните и горите - основен съучастник в източването на европейски средства по структуроопределящи мерки и схеми от Програмата за развитие на селските райони (ПРСР) на Република България (от 2007 г. - до момента)\".Трифонов обясни, че бюджетът на ПРСР за периода 2014-2020 г. е изчислен така, че да стигне за всичките седем години. Още след първата година се образува дефицит от 60 млн. лв. заради схеми, заяви Слави Трифонов, който припомни и че 2014 г. е била нулева за цялата оперативна програма.Спирането на приемите по мерките за биопроизводство и агроекология предизвика протести през зимата и пролетта на 2017 г. Тогава фермерите получили уверения от МЗХГ, че ще потърсят начини за преразпределяне на средства, така че стопаните от сектора да не бъдат ощетени. Това обаче не се е случило.\"Първата година, през която бе допуснато земеделските производители да кандидатстват по двете мерки 10 и 11, бе през 2015 г. През 2016 г. трябваше да бъде направено заплащането, а през отминалата 2017 г. тогавашният министър на земеделието уволни шефът на Държавен фонд \"Земеделие\", каза Трифонов.\"Вместо това през февруари тази година МЗХГ издава заповед, с която отказва приема на заявления от нови земеделски производители по мерките за биоземеделие и агроекология\", подчерта председателят на организацията. По думите му, \"през тази една година от страна на министерството не са си мръднали пръста да осигурят средства по тези три мерки\".От асоциацията предлагат два варианта за решението на този проблем - чрез кандидатстване по евросредства или държавни помощи.", "date": "2018.05.14", "title": "Биопроизводители готвят протести"}
{"url": "https://news.bg/world/sasht-ofitsialno-otkriha-posolstvoto-si-v-jerusalim.html", "text": "САЩ официално откриха посолството си в Йерусалим. Така президентът на Щатите Доналд Тръмп изпълни обещанието си да признае свещения град за столица на Израел, информират \"Ройтерс\" и други световни агенции.\"\", обяви посланикът на Съединените щати в еврейската държава Дейвид Фридман в началото на официалната церемония, на която участват лидерите на Израел и високопоставени представители на САЩ.В същото време повече отПрез декември 2017 г. президентът на САЩ Доналд Тръмп взе спорно решение да обяви Йерусалим за столица на Израел. Решението разгневи палестинците, които обявиха, че САЩ не могат повече да заемат ролята на честен посредник в мирния процес с еврейската държава.Палестинците настояват Източен Йерусалим да бъде столица на бъдещата им държава.Посолството първоначално ще се помещава в сградата на консулството в квартала \"Арнона\".По време на официалното откриване на посолството беше пуснат видеозапис с послание на президента на САЩ Доналд Тръмп. ", "date": "2018.05.14", "title": "САЩ официално откриха посолството си в Йерусалим"}
{"url": "https://news.bg/world/v-germaniya-sa-raztrevozheni-ot-kiberataki.html", "text": "Чужди разузнавания готвят кибератаки по важни инфраструктурни обекти в Германия. За това предупреди директорът на германската служба за защита на конституцията Ханс-Георг Маасен. В интервю за първа програма на германската обществена телевизия той отбеляза, че е възможно да бъдат атакувани и извадени от строя важни доставчици на ток или вода.Тъй като в Германия почти всичко вече е свързано с интернет, рисковете от кибератаки стават все по-големи. Едно-единствено слабо звено ще е достатъчно за хакерите да извадят от строя цялото електроснабдяване, подчертава Маасен. Това може да се очаква да стане в навечерието на големи политически или дипломатически събития.Маасен предлага службите в Германия да имат право да извършват превантивни удари, ако имат информация, че срещу важна за страната инфраструктура се готви атака.", "date": "2018.05.14", "title": "В Германия са разтревожени от кибератаки"}
{"url": "https://news.bg/economics/kitayski-konglomerat-s-interes-da-stroi-tunel-pod-vrah-shipka.html", "text": "Китайският конгломерат \"СИТИК Констракшън\" проявява инвестиционен интерес към изграждането на тунела под Шипка и автомагистралата Русе - Велико Търново.Това стана ясно по време на проведената среща между министъра на регионалното развитие и благоустройството Николай Нанков (МРРБ) с представители на китайската компания, съобщиха от МРРБ.Двете делегации обсъдиха възможностите за подписване на Меморандум за сътрудничество, включващ конкретни параметри за публично-частно партньорство.\"Ще бъда щастлив, ако успеем да отбележим напредък в нашите съвместни усилия за реализиране на инфраструктурни проекти под формата на публично-частно партньорство\", подчерта по време на срещата Нанков. Той допълни, че за напредъка на бизнес отношенията между България и Китай ще допринесе и предстоящият форум 16+1 в София. Целта на тази инициатива е да поощри сътрудничеството между Китай и шестнадесетте страни от Централна и Източна Европа, чийто домакин ще бъде София.Припомняме, още през 2008 г. се заговори за строеж на тунел под връх Шипка. По тогавашни изчисления .През 2013 г. о на тунел под Шипка. На 3 юни 2013 г. адвокат Александър Коджабашев заяви, че във Върховния административен съд се води дело срещу решението за издаване на ОВОС. Той се надяваше, че съдът, след като вече се е запознал с някои ключови експертизи, ще постанови отмяна на решението за издаване на положителен ОВОС.Според тогавашния шеф на АПИ Лазар Лазаров това съдебно дело забавя усвояването на европейските средства за обхода на Габрово и това може да доведе до невъзможност за тяхното усвояване.Само . На 25 юни 2014 г. председателят на Управителния съвет на Агенция \"Пътна инфраструктура\" (АПИ) инж. Стефан Чайков подписа договора за изработване на разширен идеен проект за обект: Път ІІІ-5004 Обход на гр. Габрово от км 0+000 до км 31+000, тунел под връх Шипка. Той е с дължина 3220 м от км 24+400 до км 27+620\". Проектът се съфинансира от Кохезионния фонд на Европейския съюз и националния бюджет чрез ОП \"Транспорт\" 2007-2013 г. Проектът е разделен на 5 етапа.Година по-късно - през  към изграждането на тунела под Шипка.", "date": "2018.05.14", "title": "Китайски конгломерат с интерес да строи тунел под връх Шипка"}
{"url": "https://news.bg/health/80-mln-lv-se-ochertava-defitsitat-v-nzok-za-onkolekarstva.html", "text": "80 милиона лева дефицит се очертава в бюджета на Здравната каса за лекарства за злокачествени заболявания, прилагани в болничната помощ. Недостигът се очертава за ноември и декември, а причините за него са свързани с обхващането на лекарства за повече болни през тази година, обясни пред БНР председателят на Надзорният съвет на Касата Жени Начева.\"Не е я ясен размерът на преразхода, който ще се породи от заплащането на новите лекарствени продукти, които за първи път тази година ще се появят за заплащане. Предприели сме действия за разговори с притежателите на разрешение за употреба на лекарства за договарянето на допълнителни отстъпки. Всички фирми-притежатели на разрешение за употреба категорично отбелязаха, че пациентите ще получат необходимите лекарствени продукти.\" , отбеляза Жени Начева.Болниците ще получат през тази година 159 милиона лева средно месечно, което е средно с 18 милиона повече, отколкото през миналата година, съобщи Жени Начева след заседание на Надзорния съвет. По-рано днес тя посети болницата във Враца и обеща на медиците, че ще получат забавените си заплати до края на юни. Врачанските медици обаче посрещнаха с недоволство Начева, а по нея бяха хвърлени яйца.", "date": "2018.05.14", "title": "80 млн. лв. се очертава дефицитът в НЗОК за онколекарства"}
{"url": "https://news.bg/health/lekarite-ot-vrachanskata-bolnitsa-poluchiha-fevruarskite-si-zaplati.html", "text": "На 14 май платиха февруарските заплати на работещите във врачанската болница МБАЛ \"Христо Ботев\". Това съобщи зам.-здравният министър Жени Начева, която по-рано през деня посети лечебното заведение и разговаря с персонала на врачанската болница.По време на срещата от здравното министерство обещаха болницата да получи изработените по договор със Здравната каса пари за месец април. В тях са и парите за медицинските работници. Стремежът е до края на месец юни да се преодолее и изоставането в изплащането на мартенските възнаграждения.Зам.-министър Начева съобщи, че е постигнато съгласие с кредиторите на болницата, според което парите за персонала да започнат да се изплащат регулярно. За да се изпълнят обаче поетите ангажименти, всички лекари, които в момента са в отпуск, трябва да се върнат на работните си места, за да може лечебното заведение да възстанови нормалния си 24-часов ритъм на работа.Според зам.-министър Начева парите по Националния рамков договор за 2018 г. за врачанската болница са не по-малко от тези по миналогодишния договор. Врачанската болница има потенциал и възможност да реализира същия обем дейност, като гарантира на хората от областта качествено, достъпно и навременно здравеопазване, убедена е Жени Начева.По време на срещата зам.-министър Жени Начева е била замеряна с яйца.", "date": "2018.05.14", "title": "Лекарите от врачанската болница получиха февруарските си заплати"}
{"url": "https://news.bg/world/vremeto-izticha-predupredi-es-london-za-brekzit.html", "text": "Европейският съюз предупреди Великобритания, че времето изтича за сключване на споразумение за Брекзит тази есен и да се гарантира, че Лондон няма да изгуби през март 2019 г., когато напусне Общността, информира \"Ройтерс\".Осведомителната агенция коментира, че Брюксел оказва допълнителен натиск върху премиера на Обединеното кралство Тереза Мей.Дипломати и официални представители в Брюксел отчитат малък напредък на преговорите за Брекзит от последната среща на евролидерите, което повдига съмнения дали блокът и Лондон ще постигнат напредък преди следващата среща на върха на ЕС на 28-29 юни.\"\", предупреди германският министър по европейските въпроси Михаел Рот пред журналисти преди разговори със своите колеги от ЕС в Брюксел.\"Сега се нуждаем от съществен напредък, но това не се случва. Конкретно ни безпокои въпросът за Северна Ирландия, където ние очакваме реално приспособяване от британска страна\", добави той.У дома Мей е между чука и наковалнята, тъй като поддръжниците на Брекзит искат орязване на връзките с ЕС, докато поддръжниците на ЕС искат тясно митническо сътрудничество със съюза.И двете страни се безпокоят, че \"твърда\" граница между Северна Ирландия и Ирландия може да възобнови насилието.", "date": "2018.05.14", "title": "Времето изтича, предупреди ЕС Лондон за Брекзит"}
{"url": "https://news.bg/politics/vmro-iska-restart-na-aets-belene.html", "text": "ВМРО - Българско национално движение подкрепя всяка стъпка към енергийна независимост, както и към стабилен икономически растеж, в който и да било регион на страната.С такава теза от ВМРО искат вдигане на мораториума върху строителството и рестартиране на проекта АЕЦ \"Белене\" от страна на правителството. \"Очакваме българското правителство да започне процедура без условия за дългосрочно изкупуване и без допълнителни плащания или гаранции от бюджета. Сделката трябва да е подчинена само на условието за защита на икономическия интерес на страната и потребителите\", се посочва в позицията на ВМРО.Според тях интересът, заявен от Китайската национална ядрена корпорация (CNNC), е достатъчно основание България да започне нова прозрачна процедура за избор на стратегически инвеститор.Според тях \"Белене\" е сериозен стратегически обект, който е важен за цялата държава. Строежът на АЕЦ-а не само ще даде нови работни места, но и ще бъде инвестиция в един високотехнологичен сектор, инвестиция, която би дала на България нови позиции на енергийния пазар в Европа.От ВМРО ще направят предложение и до коалиционните си партньори това да стане позиция на Обединените патриоти.Припомняме, ВМРО като позиция беше срещу затварянето на III-ти и IV-ти блок на АЕЦ \"Козлодуй\". Също така бяха и сред инициаторите на референдума за продължаване строежа на \"Белене\". Според ВМРО след като се е наложило да заплатим милиарди за двата реактора и незавършеното строителство, би било липса на здрав икономически разум просто да забравим тези пари и да не търсим възвращаемост от тях.Припомняме, мораториумът върху строителство на АЕЦ \"Белене\" беше въведен от Народното събрание през 2012 г. с мнозинството на ГЕРБ през 2012 г. Преди дни обаче  в посока той да отпадне, а днес  в рамките на участието си в международния форум \"Атомекспо\". В началото на март месец тази година   да изготви предложение за бъдещето на АЕЦ \"Белене\" и какво ще е бъдещето на пасивите и активите на проекта.Припомняме, темата за проекта АЕЦ \"Белене\" стана отново актуална, след като от Българска академия на науките изготвиха по поръчка на БЕХ доклад за изготвяне на Национална стратегия в областта на енергетиката с фокус върху електроенергетиката. , след изрично разрешение от БЕХ (като поръчител), но дори и това не намали споровете за целесъобразността на изграждането на нова ядрена централа.На 16 ноември 2017 г. се състоя и представянето на . Това резюме дава вариант за реализация на АЕЦ \"Белене\", но при условие, че бъдат постигнати параметрите на финансовите анализи.  и 90-те варианта, които той дава.Въпреки че в публичното пространство продължава да се говори преди всичко за или против проекта \"Белене\", акцент в дейността и думите на министър Теменужка Петкова в последните месеци е проблемът , което е изготвено от Русия по договор и .Според Теменужка Петкова не се изключва възможността и Русия да бъде привлечена за , чието строителство беше замразено през 2013 г. Конкретни преговори по този въпрос не са водени. През октомври миналата година премиерът Бойко Борисов се срещна с представители на руската държавна компания \"Росатом\".След това обаче премиерът , който да се осъществи с европейско финансиране.", "date": "2018.05.14", "title": "ВМРО иска рестарт на АЕЦ \"Белене\""}
{"url": "https://news.bg/world/vlastite-v-gartsiya-preduprezhdavat-tiradzhiite-da-debnat-za-skriti-migranti.html", "text": "Властите в Гърция предупреждават шофьорите на тирове да бъдат внимателни при пътуване от пристанище Патра.Причината - няколко хиляди мигранти непрекъснато се опитват да се качат в заминаващите камиони, така че да напуснат Гърция, съобщи кореспондентът на БНР в южната ни съседка.Мигрантите атакували непрекъснато заминаващите товарни камиони. Те се опитват да се скрият сред стоката, която се превозва. Така шофьорите на тирове, пътуващи от пристанище Патра към Италия например, са поставени в непрестанен риск да бъдат арестувани и обвинени за нелегален трафик на хора.Имало случай, в който бежанци дори заплашвали шофьор на ТИР, така че да се качат в багажното отделение.Междувременно полицията и граничната охрана в Гърция полагат усилия да овладеят мигрантския поток и да гарантират сигурността както на бежанците, така и на шофьорите.\"Проблемът за нас, шофьорите, не е дали искаме или не да им помогнем. Може да са влезли в камиона без да си ги видял. Те са много изобретателни. Това се тълкува от властите като престъпление, защото реално шофьорът им е помогнал да преминат нелегално границата\", коментира пред БНР шофьор.Заради проблема, много транспортни фирми вече са пренасочили пътя на камионите през пристанище Игуменица.", "date": "2018.05.14", "title": "Властите в Гърция предупреждават тираджиите да дебнат за скрити мигранти "}
{"url": "https://news.bg/int-politics/iran-finansira-nasilieto-na-hamas-po-granitsata-na-gaza-s-izrael-obyavi-shin-bet.html", "text": "Иран финансира кампанията на радикалната ислямистка палестинска групировка \"Хамас\" за насърчаване на насилието и атаките срещу Израел под прикритието на масови демонстрации по границата с Газа. Това обявиха от израелската служба за вътрешна сигурност Шин Бет, цитирани от израелските медии.\"Хамас\" е предупредил членовете си да не се доближават до граничната ограда по време на масовите протести в Газа, за да не бъдат простреляни или застреляни, докато активно насърчават палестински цивилни - особено деца и тийнейджъри - да се доближават до границата, добавят от Шин Бет, цитирайки заключения от редица разпити.\"Има забрана за агентите на \"Хамас\" да се приближават до границата от страх, че ще бъдат убити или заловени от войници на израелските въоръжени сили, освен ако граничната ограда не падне, след което те трябва да влязат въоръжени в Израел под прикритието на масите и да извършат терористични атаки\", се подчертава в изявлението на Шин Бет.През последните няколко седмици на кървави демонстрации по границата с Газа под наслов \"Велик марш на завръщането\" израелските сили арестуваха множество палестинци, някои от тях членове на \"Хамас\", които са прекосили граничната ограда и са влезли на израелска територия.Преди масовите размирици, които се разразяват днес, Шин Бет публикуваха заключенията от разпитите си на тези заподозрени, които според израелската служба за сигурност показвали, че \"Хамас\" използва методи, които дестабилизират граничния район, нарушават оградата и се опитват извършат терористични атаки навътре в територията на Израел.\"От информацията, с която разполагаме, изглежда, че \"Хамас\" насърчава и изпраща протестиращи до граничната ограда, за да извършат актове на насилие и да нанесат щети на инфраструктурата за сигурност. Освен това беше установено, че Иран финансира \"Хамас\", за да извършва тези насилствени действия по граничната ограда на Ивицата Газа\", допълват от Шин Бет.", "date": "2018.05.14", "title": "Иран финансира насилието на \"Хамас\" по границата на Газа с Израел, обяви Шин Бет"}
{"url": "https://news.bg/economics/prevozvachi-se-zakanvat-da-blokirat-sofiya-na-16-i-17-may.html", "text": "Блокират София с 33 камиона и автобуса, заканиха се превозвачи. Това може да стане по време на срещата на върха между лидерите на ЕС и Западните Балкани на 16 и 17 май.\"Видяхме огромната опасност за българския транспортен бранш. Още през октомври българските евродепутати излязохме с позиция, която казва, че всички тези условия - за престоя, спането в хотел - не са удачни и това ще убие бизнеса в държавите от Източна Европа\", заяви евродепутатът от ГЕРБ Емил Радев пред Нова телевизия.Собствениците на транспортни фирми се опасяват, че новите правила, добили известност като \"Закона Макрон\", .Припомняме, работодателски организации, както и министърът на транспорта Ивайло Московски се обявиха срещу промените в бранша. Московски дори заплаши, че ще подаде оставка.По думите на евродепутата Радев основните двигатели на този пакет за мобилност са Франция, Германия, Австрия, Италия.\"От другата страна сме ние, румънците, Полша, Хърватия, Словения и Литва\", коментира Радев и допълни, че  на българския бизнес.Според новите правила  си на всеки 3 седмици. Проблемът е, че понякога шофьорите изчакват на място за нов товар, за да се върнат. Освен това командировъчните на българските шофьори трябва да са равни на командировъчните в дадената държава, което по думите на Радев създава административна тежест за фирмите.\"Това са мерки за протекция на държавите в Западна Европа, където бизнесът беше завладян от източноевропейски компании. Сега искат да си го приберат, за съжаление с несправедливи мерки\", допълни Емил Радев.", "date": "2018.05.14", "title": "Превозвачи се заканват да блокират София на 16 и 17 май"}
{"url": "https://news.bg/world/direktorat-na-mi5-rusiya-razprostranyava-lazhi-za-da-podkopava-zapada.html", "text": "Директорът на британската агенция за разузнаване МИ5 обвини Русия в опит да събори западните демокрации чрез разпространение на дезинформация и лъжи, информира \"Ройтерс\".В първата си публична реч извън Великобритания от поемането на агенцията Андрю Паркър заяви, че страната му не иска ескалиране на напрежението с Москва, но последните агресивни и вредни действия на Русия са неприемливи.\"\", предупреди Паркър на конференция в Берлин.\"\", обясни директорът на МИ5.Според него сътрудничеството с партньорите от ЕС е от съществена важност, за да се предпазят от заплахите на ислямистите и Русия.\"\", каза той.Пред журналисти след речта си Паркър заяви, че няма информация Русия да е оказала влияние на резултатите от референдума за Брекзит през 2016 г. Той не отговори дали Москва е правила такива опити.", "date": "2018.05.14", "title": "Директорът на МИ5: Русия разпространява лъжи, за да подкопава Запада"}
{"url": "https://news.bg/crime/shofyor-opita-da-podkupi-katadzhii-v-sliven-arestuvaha-go.html", "text": "Полицията в Сливен задържа 29-годишен мъж, който се опита да подкупи катаджии, съобщиха от Областната дирекция на МВР в града.На 12 май арестуваният шофирал личния си автомобил по булевард \"Ст. Караджа\" в Сливен. Тогава той е спрян от екип на \"Пътна полиция\" за проверка.В хода на проверката катаджиите установили, че автомобилът няма сключена застраховка \"Гражданска отговорност\".Според Закона за движение по пътищата за това нарушение се предвижда временно отнемане на свидетелството за управление на МПС на водача, шофирал колата към момента на нарушението, както и глоба в размер на 250 лева. Книжката се връща на водача, след като той предостави в КАТ документ за сключена валидна застраховка.Мъжът обаче решил, че ще е по-добре да подкупи полицаите, за да не се съставя акт срещу него за извършеното нарушение. Той отишъл до автомобила на полицаите и подхвърлил банкнота от 20 лева.Полицаите отказали подкупа и задържали мъжа. Срещу него е съставен акт по Закона за движение по пътищата. Полицаите взели и книжката на неизрядния водач.По случая е образувано досъдебно производство.", "date": "2018.05.14", "title": "Шофьор опита да подкупи катаджии в Сливен, арестуваха го"}
{"url": "https://news.bg/int-politics/gartsiya-iska-ot-makedoniya-promenete-si-konstitutsiyata-ako-iskate-es-chlenstvo.html", "text": "Президентът на Гърция Прокопис Павлопулос предупреди Бившата югославска република Македония (БЮРМ), че пътят на страната към Европейския съюз и НАТО трябва да мине през ревизия на нейната конституция и премахването на всякакви териториални претенции, съобщават гръцките медии.Гръцкият държавен глава също така отбелязал, че най-големите постижения на Гърция в историята са идвали във времена, когато страната е била напълно единна, докато завистта и разделението са ѝ стрували скъпо.Като миролюбива страна и в искрен дух на приятелство и добросъседство Гърция изпраща няколко послания до БЮРМ, подчерта Павлопулос.Първо, че Гърция подкрепя нейния път за присъединяване към НАТО и ЕС, но заради уважение към историята, международното право и европейското обединяване, тази подкрепа зависи от намиране на решение по въпроса за името, което също така осигурява необходимите гаранции срещу иредентизма.Второ, в резултат на гореизложеното, има само един начин да продължи процеса по присъединяване на БЮРМ към ЕС и НАТО: чрез ревизиране на конституцията в тази посока и споразумение, което съдържа всички гаранции за изкореняване на иредентизма.", "date": "2018.05.14", "title": "Гърция иска от Македония: Променете си Конституцията, ако искате ЕС членство  "}
{"url": "https://news.bg/world/ebola-vze-19-zhertvi-v-kongo.html", "text": "Демократична република Конго съобщава за 39 случая на заболели от ебола, вероятни или потвърдени случаи в периода 4 април - 13 май, включително 19 загинали.Информацията съобщи Световната здравна организация (СЗО), цитирана от \"Ройтерс\".Установено е, че 393 души са имали контакт със заболели от ебола.В съобщение на СЗО се отбелязва, че информацията за огнищата в Бикоро, Ибоко и Вангата все още е ограничена.Новите случаи на ебола не покриват критерия, за да се отправя предупреждение към международната общност за заплаха за общественото здраве, което може да доведе до сформиране на извънредна комисия на Световната здравна организация.", "date": "2018.05.14", "title": "Ебола взе 19 жертви в Конго"}
{"url": "https://news.bg/world/nato-rusiya-vse-poveche-razchita-na-propaganda.html", "text": "Алиансът се надява скоро да се проведе нова среща НАТО-Русия с дневен ред, в който за първи път да влезе въпросът за засиленото прибягване на Москва до \"хибридни заплахи\" като пропаганда и дезинформация.Това заяви високопоставен представител на НАТО на конференция в Берлин, цитиран от \"Ройтерс\".Арнд Фрайхер Фрайтаг фон Лорингхофен, първи помощник на генералния секретар на НАТО по въпросите на разузнаването и сигурността, каза на конференцията, че Русия е засилила използването на такива инструменти, за да компенсира относителната си военна слабост.\"\", подчерта Лорингхофен.", "date": "2018.05.14", "title": "НАТО: Русия все повече разчита на пропаганда"}
{"url": "https://news.bg/regions/kuche-nahapa-5-godishno-dete-v-dvora-na-detska-gradina.html", "text": "Куче нахапа 5-годишно дете в двора на детска градина в село Пелин, община Крумовград, съобщиха от Областната дирекция на МВР в Кърджали.Инцидентът е станал на 11 май, петък, около 15.30 часа.По първоначална информация кучето влезнало внезапно в двора на заведението. Учителката се опитала да го изгони, но въпреки това кучето успяло да ухапе едно дете.5-годишното дете е с нахапвания по едната ръка и единия крак.По сигнал полицията в Крумовград започва проверка по случая. Вследствие на действията на униформените за срок до 24 часа е задържан 40-годишен мъж, за когото се предполага, че е собственик на кучето.По случая е уведомена общинската администрация в Крумовград. Разследването по случая продължава.", "date": "2018.05.14", "title": "Куче нахапа 5-годишно дете в двора на детска градина"}
{"url": "https://news.bg/tourism/simeonov-vdigna-mernika-na-supermarketite-v-kurortite.html", "text": "Не познавам друга държава, в която в национален курорт да има супермаркет. Това заяви вицепремиерът Валери Симеонов пред местни хотелиери по време на обсъждане за летния сезон във Варна.По време на официалното си изказване Симеонов заяви, че целта на подобно обсъждане, е опазване на Черноморието от пластмасови отпадъци, за които се изисква най-дълго време за разпад.На обсъждането присъстваха кметове на морски общини, концесионери на плажове, представители на фирми и организации за оползотворяване на отпадъците и контролни органи. Пред тях Симеонов, който през миналия летен сезон обикаляше дискотеките, за да измерва нивото на шума, заяви, че няма основание за опасения, само трябва внимателно да се четат Закона и наредбите за опазване на обществения ред в съответната община.За м.г. имаше разминаване в т.нар. \"тихи часове\" - някъде бяха въвели норма от 24 до 8 часа, което е в нарушение, каза вицепремиерът. По закон е от 23:00 до 07:00 часа, уточни Симеонов. Проблемът не е сутрин, проблемът е вечерта. Ако някой иска цяла нощ да озвучава заведението си за сметка на почивката на останалите хора, това няма да се случи, закани се Симеонов.Екоминистър Нено Димов заяви, че има инвестиции в последните години за подобряване на качеството на водата като най-добър резултат е постигнат в Лозенец.13 плажа са със син флаг за т.г., каза министърът на туризма Николина Ангелкова. Това показва, че качеството (на водата - б.р.) се повишава, увери тя и допълни, че м.г. 5 плажа са имали са имали добро качество за къпане, а сега качеството е повишено на отлично.", "date": "2018.05.14", "title": "Симеонов вдигна мерника на супермаркетите в курортите"}
{"url": "https://news.bg/world/pashinyan-pred-putin-armeniya-iska-da-zadalbochi-voennoto-satrudnichestvo-s-rusiya.html", "text": "Новият премиер на Армения Никол Пашинян заяви по време на среща с руския президент Владимир Путин, че иска задълбочаване на отношенията с Русия във военната сфера, информира \"Ройтерс\".Това е първата среща между двамата, която се проведе в черноморския курорт Сочи.Пашинян подчерта пред Путин, че никой не поставя под съмнение важността на стратегическите връзки между двете държави.Никол Пашинян беше избран за премиер от арменския парламент през миналата седмица след мирна революция, подтикната от седмици на улични протести.Министър-председателят на Армения добави, цитиран от местни медии, че е много впечатлен от напредъка на Русия в отбранителната индустрия. Той похвали позицията на Москва по време на политическата криза в Армения, подчертавайки, че е била много \"конструктивна\".", "date": "2018.05.14", "title": "Пашинян пред Путин: Армения иска да задълбочи военното сътрудничество с Русия"}
{"url": "https://news.bg/int-politics/erdogan-se-ozabi-na-kipar-destabiliziral-iztochnoto-sredizemnomorie.html", "text": "Регионът на Източното Средиземноморие ще бъде изправен пред трайна заплаха за сигурността, ако Кипър продължава едностранните си операции там. Това подчерта президентът на Турция Реджеп Тайип Ердоган, цитиран от \"Ройтерс\".Ердоган, който е на официално посещение във Великобритания, направи коментара по време на реч пред влиятелния британски мозъчен тръст \"Чатъм хаус\" в Лондон.Турция и международно признатото правителство на кипърските гърци са в открит конфликт заради припокриващи се териториални претенции за проучване за нефт и газ в морето край бреговете на Кипър.", "date": "2018.05.14", "title": "Ердоган се озъби на Кипър, дестабилизирал Източното Средиземноморие"}
{"url": "https://news.bg/world/evropeyskiyat-sayuz-razshiri-sanktsiite-sreshtu-rusiya.html", "text": "Европейският съюз разшири санкциите срещу Русия.В съобщение на пресцентъра на Съвета на ЕС се казва, че Общността е добавила пет физически лица в \"черния\" списък във връзка с организирането на изборите за президент на Русия в Крим.Според ЕС с подривните си действия тези хора представляват заплаха за териториалната цялост, суверенитета и независимостта на Украйна във връзка с организирането на изборите за президент на Русия на 18 март 2018 г.Мерките включват забрана за пътуване в рамките на съюза и замразяване на активите им.Петте физически лица са заемали длъжности в избирателните комисии в Крим и Севастопол.Общият брой на санкционираните лица е увеличен до 155 души. ЕС е замразил активите на 38 компании.Други мерки на ЕС в отговор на кризата в Украйна включват: икономически санкции срещу Русия, които остават в сила до 31 юли 2018 г. и рестриктивни мерки в отговор на незаконно анексиране на Крим и Севастопол, които действат до 23 юни 2018 г.", "date": "2018.05.14", "title": "Европейският съюз разшири санкциите срещу Русия"}
{"url": "https://news.bg/politics/sofiya-s-ambitsiya-da-initsiira-razvitieto-na-zapadnite-balkani.html", "text": "София може да поеме ролята на инициатор и основен участник в процеса на регионалното развитие за по-висока степен на конкурентоспособност и свързаност със страните от Западните Балкани. Това е с оглед на нарастващото стратегическо значение на трансграничното сътрудничество.Това заяви зам.-кметът на София Дончо Барбалов на брифинг, посветен на темата за \"Европейската перспектива на Западните Балкани: приносът на София\".По думите му един от най-важните приоритети на Българското председателство на Съвета на ЕС е сигурността, стабилността и солидарността между страните от Западните Балкани.\"Ние като столица имаме своята важна роля, тъй като 40% от БВП се генерира от София\", каза той и добави, че имаме какво да дадем и с какво да помогнем на страните от Западните Балкани със своя опит.Барбалов изрази надежда, че България ще продължи да планира и управлява процеса на регионално развитие на национално ниво, както това ще направят и другите страни. \"При подобни условия, приоритети на местното развитие ще продължат да се определят на по-високо ниво, като това ще продължи да ограничава и затруднява развитието на периферните и крайгранични територии\", каза той.Зам.-кметът на София по финансови въпроси изтъкна, че приносът на София в европейската перспектива на Западните Балкани се състои в това, че нарастващият икономически потенциал на града има определяща роля и ще продължат да насърчават реализирането на целите на европейските политики.", "date": "2018.05.14", "title": "София с амбиция да инициира развитието на Западните Балкани"}
{"url": "https://news.bg/world/vlastite-v-germaniya-9-ch-gonyat-bivoli-po-blokirana-magistrala.html", "text": "Пет домашни бивола, които са успели да се качат на магистрала A3 в Германия от пасище, предизвикаха хаос за часове, информира ДПА.Животните са хванати днес. Те блокирали магистралата в неделя вечерта в близост до западния град Леверкузен.В продължение на часове служители на полицията и пожарната се опитвали да хванат животните, което довело до затваряне на магистралата и в двете посоки и причинило огромни задръствания.С помощта на два камиона, които са били в задръстването и няколко патрулни автомобила, полицията успяла да загради животните, но с това не било сложено край на магистралните премеждия, тъй като животните успели да избягат между позиционираните автомобили, поясниха от полицията.Ветеринар от зоологическата градина в Кьолн е успял да успокои животните, които впоследствие са натоварени с кран на пожарната служба на Кьолн и с помощта на местен фермер на камион.Биволите са пуснати на пасище.Няма пострадали при инцидента.Операцията е продължила 9 часа.", "date": "2018.05.14", "title": "Властите в Германия 9 ч. гонят биволи по блокирана магистрала"}
{"url": "https://news.bg/crime/gdbop-razbi-dve-stolichni-narkogrupi.html", "text": "Служителите на ГДБОП разбиха две паралелно действащи престъпни групи, занимавали се с производство и разпространение на наркотични вещества на територията на София.Задържани са 6 души.Спецакцията е реализирана на 11 май, петък, под ръководството на Специализираната прокуратура, като разследването по случая започва още през 2017 година.По думите на зам.-директора на ГДБОП старши комисар Стоян Темелакиев действията на властите започнали след подаден сигнал.В хода на оперативните действия полицаите установяват, че едната наркогрупа е специализирана в производството на синтетична дрога - амфетамин, метаамфетамин, кокаин, съобщават от МВР. Другата наркогрупа се занимавала с разпространението на наркотичните вещества.Двете престъпни групи съобразявали количеството на произведения наркотик с потребностите на пазара, както и с дните от седмицата, което е съществена специфика в престъпната им дейност, допълват от ресорното ведомство.Дрогата се е пласирала предимно в Костинброд и на територията на София-област. Наркотикът се предлагал в заведения и дискотеки, като най-голямото количество се е продавало в съботните дни, а преобладаващата част от клиентите на дилърите били непълнолетни.Заместник административният ръководител на Специализираната прокуратура Даниела Начева заяви, че членовете на групата, както и клиентите им си говорили завоалирано, а срещите между пласьорите били чести.В хода на спецакцията униформените са извършили претърсвания на няколко адреса и автомобила. Намерени и иззети са различни количества по вид високорискови наркотични вещества.На единия от адресите полицаите намерили и нарколаборатория. В апартамента имало специално помещение с лабораторно оборудване, в което се е произвеждала дрогата. Оттам властите иззели множество колби, в част от които имало и прекурсори.По думите на наблюдаващия прокурор Евгения Станкова са конфискувани още везни и мобилни телефони.Намерени са рецепти с химически формули, бележки с допълнителна информация за приготвянето на наркотични вещества, включително и учебници по химия.При спецоперацията са арестувани 6 души, между които и организаторът на производството на дрогата. Всичките задържани са с криминално минало и са били осъждани.По първоначални данни намеренията им били да разширят дейността си и полагали усилия за повишаване на квалификацията си.Срещу шестимата са повдигнати обвинения за участие и ръководене на организирана престъпна група.По-рано днес Специализираната апелативна прокуратура внесе в съда искане за постоянното задържане спрямо участниците в групата. Работата по разследването продължава.Специализираната полицейска операция е проведена съвместно със служители на Регионалното звено \"Борба с организираната престъпност\" в София-област, техните колегите от Перник, София-град, както и Дирекция \"Жандармерия\".", "date": "2018.05.14", "title": "ГДБОП разби две столични наркогрупи"}
{"url": "https://news.bg/int-politics/irak-udari-daesh-v-siriya.html", "text": "Иракските военновъздушни сили са извършили удар по позиция на терористичната групировка ДАЕШ (\"Ислямска държава\") на територията на Сирия. Това съобщи иракската държавна телевизия, цитирайки изявление на военните.Ударът, разпореден от премиера Хайдер ал Абади, е разрушил сграда, използвана като команден и логистичен център от терористите.Иракските военновъздушни сили вече извършиха няколко въздушни удара срещу ДАЕШ в Сирия от миналата година насам с одобрението на сирийското правителство на президента Башар ал Асад, както и от оглавяваната от САЩ коалиция, сражаваща се с терористите на територията на Сирия.През миналия месец Абади заяви, че \"ще предприеме всички необходими мерки, ако те застрашават сигурността на Ирак\", имайки предвид ДАЕШ, които преди три години владееха една трета от територията на Ирак.Иракският премиер обяви окончателна победа над терористите през декември, но те все още представляват заплаха от джобове по границата със Сирия и продължават да извършват засади, атентати и бомбени нападения в Ирак.Ирак има добри отношения с Иран и Русия, основните крепители на Асад в 7-годишния конфликт, като същевременно се радва на силна подкрепа от коалицията, оглавявана от САЩ.", "date": "2018.05.14", "title": "Ирак удари ДАЕШ в Сирия"}
{"url": "https://news.bg/int-economics/stachka-na-pilotite-na-brussels-airlines-prizemi-75-ot-poletite.html", "text": "Пилотите на дъщерната на германската авиокомпания \"Луфтханза\" - белгийската Brussels Airlines, провеждат двудневна стачка, като настояват за повишаване на заплатите и по-добри условия на труд, като с това бяха приземени около 75 процента от полетите на белгийския авиопревозвач, съобщава \"Ройтерс\".Пилотите уточниха, че ще стачкуват днес и в сряда, след като продължилите няколко седмици преговори с авиокомпанията не са дали резултат.От \"Брюксел еърлайнс\" коментираха, че съжаляват за действията на пилотите, които ще засегнат повече от 60 хил. пътници, резервирали 557 полета за и от Брюксел в двата дни.Изброяват се 54 полета, които самолетната компания ще обслужи днес, както и 60 полета в сряда, като се отбелязва, че има вероятност да бъдат направени промени в течение на деня.Пилотите искат увеличение на заплатите, по-добър баланс между професионалния и личния живот, по-добри перспективи за кариера и възможност за по-ранно пенсиониране. Около 80 процента от тях са гласували в полза на стачните действия. Синдикални лидери посочиха, че някои от опасенията се отнасят до несигурността за бъдещето на авикомпанията в рамките на \"Луфтханза\".Съседна Франция също беше засегната от стачки на персонал на националния авиопревозвач Air France KLM през миналата седмица. Компанията оценява претърпените загуби на около 400 млн. евро.\"Брюксел еърлайнс\" уточни, че са отправили редица оферти, за да отговорят на тревогите на персонала, като ще отправят нова оферта в преговорите, насрочени за днес.\"Луфтханза\", която придоби белгийския национален авиопревозвач през 2016 г., по-рано тази година назначи нов главен изпълнителен директор и главен оперативен директор на \"Брюксел еърлайнс\".", "date": "2018.05.14", "title": "Стачка на пилотите на Brussels Airlines приземи 75% от полетите"}
{"url": "https://news.bg/crime/zadarzhaha-mazh-za-umishleno-ubiystvo-v-shumen.html", "text": "Окръжната прокуратура в Шумен нареди за срок до 72 часа да бъде задържан мъж, който е обвинен за умишлено убийство, извършено в областния град.36-годишният Велико Л. е привлечен като обвиняем за умишлено убийство, извършено на 12 май, събота.Около 18 часа на посочената дата в Шумен между обвинения и група непознати мъже възниква конфликт. Свадата бързо прераснала в побой.По време на свадата групата замеряла обвиняемия с камъни и тухли. Тогава мъжът извадил нож и наръгал в сърцето единия от нападателите. Вследствие на това на място починал 28-годишен мъж от Шумен с инициали М. Б.Очаква се скоро прокуратурата в Шумен да внесе в окръжния съд искане за постоянното задържане на обвинения, съобщиха от държавното обвинение.", "date": "2018.05.14", "title": "Задържаха мъж за умишлено убийство в Шумен"}
{"url": "https://news.bg/int-politics/erdogan-hoka-sasht-za-premestvaneto-na-posolstvoto-v-jerusalim.html", "text": "Президентът на Турция Реджеп Тайип Ердоган осъди решението на САЩ да премести посолството си в Израел от Тел Авив в Йерусалим, съобщава \"Асошиейтед прес\".В изявление, публикувано късно снощи, Ердоган подчертава, че САЩ пренебрегват \"правата и справедливостта\", игнорирайки международната общност. Новото посолство ще бъде официално открито по-късно днес.По думите на Ердоган, действията на САЩ служат за \"награда\" на израелското правителство, въпреки че подкопават усилията за разрешаване на продължаващия от десетилетия конфликт, докато \"наказва\" палестинците.\"Историята и човечеството никога няма да простят несправедливостите, сторени на нашите палестински братя\", изтъкна турският държавен глава.Ердоган е яростно критичен към решението на САЩ, като беше домакин на извънредна среща на Организацията за ислямско сътрудничество през декември, за да осъди този ход.Турският президент призова Израел да действа \"отговорно и умерено\" по време на днешните протести на палестинците, за да гарантира, че никой няма да бъде убит.Междувременно финансовият министър на САЩ Стивън Мнучин обяви, че е \"приоритет за националната сигурност\" на САЩ да преместят посолството си в Израел от Тел Авив в Йерусалим. Мнучин говори по време на събития в Йерусалим преди церемонията по откриване на новото американско посолство по-късно днес.", "date": "2018.05.14", "title": "Ердоган хока САЩ за преместването на посолството в Йерусалим"}
{"url": "https://news.bg/world/liderat-na-al-kayda-prizova-myusyulmanite-kam-dzhihad-sreshtu-sasht-zaradi-jerusalim.html", "text": "Лидерът на \"Ал Кайда\" Айман ал Зауахири призова за джихад в навечерието на откриването на американското посолство в Йерусалим, информира \"Ройтерс\".Днес на официална церемония САЩ ще преместят посолството си от Тел Авив в Йерусалим след решението на президента Доналд Тръмп през декември 2017 г.Терористичната групировка разпространи видео, в което Зауахири коментира решението на САЩ за посолството. Той призовава мюсюлманите за джихад срещу Щатите.Петминутното видео е озаглавено \"Тел Авив е също земя на мюсюлманите\". В него египетският лекар, който пое ръководството на терористичната мрежа след убийството на Осама бин Ладен през 2011 г., нарече палестинските власти \"продавачи на Палестина\" и призова последователите си да се въоръжат.Решението на САЩ да преместят посолството си в Йерусалим доказа, че палестинците се провалиха в политиката си на преговори и \"помирение\", подчерта Зауахири.", "date": "2018.05.14", "title": "Лидерът на „Ал Кайда” призова мюсюлманите към джихад срещу САЩ заради Йерусалим"}
{"url": "https://news.bg/finance/rast-po-vsichki-pokazateli-otchitat-ot-letishte-sofiya-za-april.html", "text": "Летище \"София\" бележи ръст по всички показатели през месец април 2018 година - пътници, самолетодвижения и обработени товари. Данните са спрямо същия месец на изминалата 2017 година, съобщиха от аерогарата.На летището в София през месец април са обслужени над 600 хиляди пътници. Спрямо април 2017 година това е увеличение с 7.6%.През Терминал 2 е преминал 60% от пътникопотока, а през Терминал 1 - 40%, уточняват от летището.Общият брой на пътувалите по редовни международни линии се е увеличил с над 34 хиляди пътници.Най-голям принос за това имат авиокомпании flydubai, LOT, Tarom и Wizz Air, които бележат двуцифрен ръст в броя на превозените пътници по редовни линии през април 2018 г.Според данните на летището това се дължи на увеличените полетни предложения по нови и вече обслужвани маршрути от/до Летище \"София\".Стана ясно и че пътуващите с чартърни полети през изминалия месец са нараснали двойно заради Великденските празници. Най-предпочитаните туристически дестинации за периода са били Анталия, Хургада и Санторини.Отчита се и че общият брой на излетелите и кацнали самолети през месец април е достигнал 5 274 самолета. Това е ръст от 11% на годишна база и се дължи на големия брой чартърни полети и на увеличените честоти и новооткрити дестинации от началото на лятното разписание.Спрямо април 2017 година през четвъртия месец на настоящата 2018 година на Летище \"София\" са обработени общо 1 770 тона товарни и пощенски пратки, което е ръст от 9.1%.", "date": "2018.05.14", "title": "Ръст по всички показатели отчитат от Летище \"София\" за април"}
{"url": "https://news.bg/regions/mlad-motorist-zagina-v-plovdiv.html", "text": "26-годишен моторист загина при тежък пътен инцидента в Пловдив, съобщи bTV.Предполага се, че младият мъж е карал мотора с висока скорост. Той се е врязал в знак на булевард \"Цар Борис III\", в тунела под Стария град в Пловдив.Инцидентът е станал малко след 3 часа след полунощ.Вследствие на катастрофата движението на мястото беше затруднено.", "date": "2018.05.14", "title": "Млад моторист загина в Пловдив"}
{"url": "https://news.bg/crime/obviniha-kmeta-i-zam-kmeta-na-radomir.html", "text": "Окръжната прокуратура в Перник повдигна обвинения спрямо кмета и зам.-кмета на община Радомир.От държавното обвинение съобщиха, че спрямо кмета на община Радомир - Пламен Алексиев от ПП ГЕРБ, и заместник-кмета на общината - Любка Димитрова, са повдигнати обвинения за това, че двамата са сключили неизгодни за общината договори, от което са настъпили финансови последици за общината.Алексиев е обвинен за това, че на 10 декември 2015 година в качеството си на кмет на Радомир се е разпоредил с бюджетни средства в размер на 39 835.11 лева в нарушение на чл.51 ал.1, чл.52, чл.55 ал.1 и чл.94 ал.4 от Закона за публичните финанси.Парите са били целева субсидия за капиталови разходи, предназначена за изграждане и основен ремонт на общински пътища.Средствата обаче не отиват по предназначението си, а за ремонт на общински улици в Радомир.Според прокуратурата вследствие на това престъпление са настъпили вредни последици за държавата, изразяващи се в неремонтиране на пътя от Радомир до хижа \"Орлите\" и пътя от Радомир до село Друган (подстанция \"Червена могила\"). По този начин се е създала и нагласа за недоверие на гражданите към държавата и функциите на финансовите й системи.Заместникът на Алексиев - Любка Димитрова, е обвинена за това, че в качеството си на зам.-кмет на общината тя е съставила официален документ с невярно съдържание. Документът - протокол за установяване завършването и за заплащане на строителни и монтажни работи.В протокола били удостоверени неверни обстоятелства, а именно, че са извършени строителни и монтажни дейности за ремонт на пътя от Радомир до Друган, възлизащи на стойност 20 900 лева. Реалната стойност на извършените дейности на същия път възлизала на сумата от 1 064.89 лева.", "date": "2018.05.14", "title": "Обвиниха кмета и зам.-кмета на Радомир"}
{"url": "https://news.bg/world/skripal-se-sreshtnal-s-cheshkite-sluzhbi-v-praga-prez-2012-g.html", "text": "Бившият руски разузнавач Сергей Скрипал е посетил Прага през 2012 г. и се е срещнал с агенти на чешкото разузнаване, пише онлайн вестникът Respekt, цитиран от ТАСС.\"\", пише изданието и допълва: \"\".След като се установил в Обединеното кралство, Скрипал \"сътрудничел на британската агенция за разузнаване Ми-6 за изобличаване на мрежа от руски шпиони в западни държави\", пише още Respekt, допълвайки, че той се е срещал и с агенти на други партньори на Великобритания, включително и Чешката република от 90-те г. на XX насам. Вербуван е от британските служби още през 1995 г.Но според Respekt отравянето на Скрипал в английския град Солсбъри на 4 март не е свързано с визитата му в Прага.66-годишният и дъщеря му Юлия бяха отровени с химически агент новичок. Великобритания обвинява Русия за нападението. Сергей Скрипал все още е в болница.", "date": "2018.05.14", "title": "Скрипал се срещнал с чешките служби в Прага през 2012 г. "}
{"url": "https://news.bg/world/zarif-v-moskva-rusiya-potvardi-angazhimenta-si-kam-yadrenata-sdelka-s-iran.html", "text": "Иранският външен министър Мохамед Джавад Зариф обяви, че на среща с колегата си в Москва Русия е потвърдила готовността си да спази ядреното споразумение с Ислямската република, информира \"Ройтерс\", позовавайки се на РИА Новости.Зариф подчерта по време на среща с външния министър Сергей Лавров в руската столица, че Русия и Иран ще направят всичко за спасяването на споразумението след решението на САЩ от миналата седмица да денонсират сделката.Лавров заяви от своя страна, цитиран от руски медии, че Москва и другите участници в споразумението \"имат легитимни интереси\", които \"трябва съвместно да бъдат защитавани\".Руският министър се срещна със Зариф, за да обсъдят ядреното споразумение. Сергей Лавров добави, че Москва \"планира контакти\" с другите държави в сделката през следващите дни.Зариф коментира, че позицията на Москва е \"окуражителна\" и изрази надежда, че Ислямската република може да намери начин за сътрудничество по сделката без САЩ.\"За съжаление протестът срещу международните правила и закони се превърна в обичайна практика за правителството на САЩ...\"Съвместният всеобхватен план за действие\" (JCPOA) съответства на баланса на ангажиментите между иранската страна и Европа, и особено САЩ, и разбира се този баланс беше нарушен след оттеглянето на САЩ\", оплака се Зариф.", "date": "2018.05.14", "title": "Зариф в Москва: Русия потвърди ангажимента си към ядрената сделка с Иран"}
{"url": "https://news.bg/int-politics/izrael-ubiva-i-ranyava-hilyadi-palestintsi-do-ogradata-s-gaza.html", "text": "52-ма палестинци са били убити и още 2238 са били ранени при стрелба от страна на войници на Израел, докато хиляди палестинци са се отправили към граничната ограда между Ивицата Газа и еврейската държава през тежък сълзотворен газ, с който войниците се опитват да ги отблъскват, съобщават израелски и световни медии.Според Израел около 10 хил. палестинци са са събрали в близост до граничната ограда в няколко горещи точки. Медии пък съобщават за около 35 хил. палестинци. Палестинците, намиращи се в Западния бряг и Йерусалим, пък бяха призовани да влязат в \"сблъсъци с окупацията\" и да участват в отбелязването на 70-годишнината от Накба, или \"катастрофата\", както палестинците наричат създаването на Държавата Израел. Днес е Денят на независимостта на Израел, националният празник на еврейската държава. Израелската полиция се подготвя за официалната церемония по преместването на посолството на САЩ в Йерусалим, която започва в 16 часа българско време, като в града са разположени хиляди полицаи. Израелският арабски депутат Юсеф Джабарийн обяви, че палестинците ще протестират пред сградата на новото американско посолство в Йерусалим.\"Днес е черен ден за стремящите се към справедливост и мир - прехвърлянето на посолството в Йерусалим е плюнка в лицето на международната общност и критично възпрепятства шансовете за мир в целия регион\", подчерта Джабарийн.Джабарийн нарече Източен Йерусалим \"окупирана територия от 1967 г. насам\", а неговото анексиране - нарушение на международното право. Той добави, че съюзът между \"пироманите\" Тръмп и Нетаняху е опасен и води региона до гибел.Междувременно стана ясно, че Арабската лига ще проведе извънредно заседание, за да обсъди \"незаконното\" преместване на посолството на САЩ в Йерусалим.Египетски медии посочват, че заседанието на Арабската лига ще се проведе в сряда на равнище постоянни представители на Арабската лига, за да се \"противопостави на незаконното решение, взето от САЩ\".", "date": "2018.05.14", "title": "Израел убива и ранява хиляди палестинци до оградата с Газа"}
{"url": "https://news.bg/crime/germanski-turchin-opita-da-podkupi-mitnichar-na-kapitan-andreevo.html", "text": "Германски гражданин опита неуспешно да подкупи митничари на ГКПП \"Капитан Андреево\".От Агенция \"Митници\" съобщиха, че на 12 май, събота, лек автомобил с турска регистрация, управляван от немски гражданин от турски произход, е спрян за проверка на ГКПП \"Капитан Андреево\". Колата влизала в страната ни от Турция.На входа на страната ни мъжът обяснил на митничарите, че не пренася стока и валута, които трябва да бъдат декларирани. Той пътувал сам.Митничарите обаче отклонили колата за проверка с рентгенова апаратура. При проверката митничар забелязва съмнителен пакет, скрит в колата.В този момента обаче водачът на колата извадил банкнота от 500 евро и я предложил на митничаря, за да не последва ръчна проверка на колата.Митничарят обаче отказал подкупа, а колата била претърсена обстойно в частта около резервната гума. Там митничарите открили торба с пари, в които имало недекларирани 90 000 евро.Точната левова стойност на недекларираната валута е 176 024 лева.Мъжът е задържан. По случая е образувано досъдебно производство.", "date": "2018.05.14", "title": "Германски турчин опита да подкупи митничар на \"Капитан Андреево\""}
{"url": "https://news.bg/crime/adfi-proveryava-mvr-za-protivoudarnite-kaski.html", "text": "Агенция за държавна финансова инспекция (АДФИ) започва проверка след сигнал за съмнение как се провеждат обществените поръчки в МВР. Това съобщиха от Антикорупционният фонд (АКФ), които са подали сигнала. Запитването е за нарушения при възлагане на обществени поръчки и сключване на договори за доставки за противоударни каски за нуждите на МВР.Сигналът е разгледан от постоянната комисия на АДФИ. Комисията е решила, че ще има финансова инспекция в Дирекция \" Управление на собствеността и социални дейности\" към Министерство на вътрешните работи.\"Борбата с корупцията изисква заинтересовано общество\", мотивират се от фонда.Припомняме, на 2 април от АКФ алармираха, че една и съща фирма печели два търга на МВР като просрочва първата доставка на противоударни каски. За едни и същи изделия дава различен гаранционен срок.Предметът на дейност на компанията е различен от подобна дейност, а се подозира, че са участвали свързани лица в търговете, показва разследване на АКФ. И двете поръчки са за противоударни каски като цената им е силно завишена.", "date": "2018.05.14", "title": "АДФИ проверява МВР за противоударните каски"}
{"url": "https://news.bg/world/phenyan-nikoga-nyama-da-se-otkazhe-ot-yadrenite-orazhiya-predupredi-izbyagal-diplomat-na-kndr.html", "text": "Северна Корея никога няма да се откаже напълно от ядрените си оръжия.Това заяви Тай Йонг-Хо преди историческата среща между лидера на КНДР Ким Чен-ун и президента на САЩ Доналд Тръмп в Сингапур на 12 юни, информира АФП.Преди да избяга Тай Йонг-Хо беше заместник на посланика на КНДР във Великобритания.Настоящото дипломатическо разведряване и провеждащите се преговори няма да доведат до \"искрено и пълно разоръжаване\", а до \"намалена севернокорейска ядрена заплаха\", каза Тай Йонг-Хо, който избяга през август 2016 г.\"В крайна сметка КНДР ще остане \"ядрена сила, представяна като неядрена държава\", поясни той пред южнокорейската новинарска агенция Newsis.Според него КНДР ще твърди, че процесът по ядрено разоръжаване ще доведе до рухване на държавата и ще се противопостави на необратимо ядрено разоръжаване.Пхенян иска да се гарантира \"абсолютната власт\" на Ким и традиционният модел на унаследяване, добави бившият дипломат и поясни, че държавата ще се противопостави на инспекции, тъй като \"ще бъдат възприети като процес, който засяга абсолютната власт на Ким Чен-ун пред очите на обикновените севернокорейци и елити\".По думите му повечето хора трябва да разберат, че КНДР отчаяно се нуждае от ядрената си програма повече от всичко друго.Тай Йонг-Хо е на мнение, че внезапната промяна в поведението на Пхенян вероятно е свързана с международните санкции и натиск, които пряко засягат обикновените граждани на КНДР.\"Северна Корея не предвиди унищожителната сила на тези санкции. Тези санкции заплашват прехраната на милиони севернокорейци. Но Пхенян е известен в историята с предложения, които в крайна сметка не водят до нищо. Дипломацията на КНДР винаги е била повторение от твърдост и помирение\", предупреди севернокореецът.", "date": "2018.05.14", "title": "Пхенян никога няма да се откаже от ядрените оръжия, предупреди избягал дипломат на КНДР"}
{"url": "https://news.bg/int-politics/za-hizbula-premestvaneto-na-posolstvoto-na-sasht-v-izrael-e-bezpolezno.html", "text": "Подкрепяната от Иран ливанска ислямистка радикална групировка \"Хизбула\" заклейми решението на САЩ да премести посолството си в Израел от Тел Авив в Йерусалим като \"безполезна\" едностранна стъпка, предаде телевизия \"Ал Манар\", която е на \"Хизбула\".Шейх Наим Касем също така е изтъкнал в излъчвана по телевизията реч в Бейрут, че нападенията срещу израелските позиции в окупираните от Израел Голански възвишения през миналата седмица са потвърдили \"баланса на възпиране\" между Израел и неговите противници.Израел от своя страна заяви, че е атакувал почти цялата военна инфраструктура на Иран в Сирия в четвъртък миналата седмица, след като иранските сили в Сирия изстреляха около 20 ракети по територията на Израел за първи път в най-сериозната военна размяна между двамата противници.", "date": "2018.05.14", "title": "За \"Хизбула\" преместването на посолството на САЩ в Израел е безполезно"}
{"url": "https://news.bg/society/izplatiha-600-000-lv-zabaveni-ot-nekorektni-rabotodateli-zaplati.html", "text": "До момента са изплатени над 600 000 лева заплати от Фонда \"Гарантирани вземания на работниците и служителите\" при несъстоятелност на работодателя.Предстои заплащането на още 5 милиона лева до средата на юли месец.Това съобщи омбудсманът Мая Манолова на конференция, посветена на възможностите за бързо и безпроблемно изплащане на трудовите възнаграждения на служители, които не са си получили заплатите поради некоректност на работодатели или несъстоятелност на предприятието, към което са работили.По думите на Манолова , прието миналата година, е дало резултат срещу наглите работодатели, които не изплащат заплатите на служителите си. \"Не е затруднен търговският оборот, не сме застрашили работата на търговския регистър и промените не са козметични. Новото законодателство работи ефективно\", подчерта общественият защитник и допълни, че се връща чувството за справедливост.\"Заедно с \"Главна инспекция по труда\", Фонда за гарантирани вземания и Националния осигурителен институт проведохме работна среща, на която извършихме поетапна оценка за това как работи новото законодателство, което беше прието от парламента през миналата година по мое настояване за мерки срещу наглите работодатели\", съобщи Манолова и допълни, че оценката не констатира нито една от \"мрачните прогнози и страховитите сценарии, които са чертаели противниците на това законодателство\".Манолова изтъкна, че вече е започнала промяна в обществените настроения и се е появило дълго чаканото чувство за нетърпимост. \"По отношение на тези мерки над 70 работодатели са си платили сумата на работниците пред угрозата, че срещу тях може да се образува производство по несъстоятелност\", отсече Манолова.Тя отправи призив към всички работници, които имат притеснения, че могат да загубят работата си или са под натиск, да потърсят помощта съответните институции.\"Приемането на законодателството срещу наглите работодатели и неговото прилагане е доказателство за това, че когато институциите работят заедно и в интерес на българските граждани, резултати има. Връща се чувството за справедливост за това, че държавата чрез своите институции подкрепя гражданите и че всеки нагъл работодател може да си получи заслуженото\", посочи още омбудманът.По думите ѝ в началото на годината около 250 предприятия са дължали на работниците си различни суми и бавели възнагражденията им. \"За 22 предприятия от тях има безспорно събрани доказателства, 16 искови молби са входирани в съда, като още 6 се обработват, а в 14 предприятия вървят проверки във връзка със събиране на доказателства\", допълни Манолова.", "date": "2018.05.14", "title": "Изплатиха 600 000 лв. забавени от некоректни работодатели заплати"}
{"url": "https://news.bg/politics/parite-za-zapadnite-balkani-da-se-polzvat-po-efektivno.html", "text": "Как по-ефективно да се насочат парите от предприсъединителните фондове за страните от Западните Балкани. Това обсъдиха премиерът Бойко Борисов и председателят на Европейската сметна палата Клаус-Хайнер Лене на среща в Министерския съвет. Темата е в контекста на приобщаването на страните от Западните Балкани към ЕС, информираха от МС.Борисов смята, че европейската перспектива на западнобалканските държави е от ключово значение за стабилността и сигурността в региона. Затова е важно да се инвестира сериозен финансов ресурс. Според Борисов с инвестиции ще се помогне на утвърждаване на върховенството на закона, административната реформа, околната среда, инфраструктурата в тези страни. Той подчерта, че за евроатлантическия път на страните от Западните Балкани е необходима европейска подкрепа, за да се засили регионалното сътрудничество във всички сфери.Близо 17 млрд. лв. са отпуснати за периода 2007-2020 г. като предприсъединителна помощ за страните от Западните Балкани.Европейската сметна палата отчита, че като цяло тези средства се изразходват ефективно, въпреки някои недостатъци на националните органи, и са подкрепили стартиралите в тези държави реформи. Клаус-Хайнер Лене препоръча по-нататъшна подкрепа на регионалното сътрудничество и използването на политическия диалог за постигане на резултати, особено в областта на върховенството на закона и публичната администрация.Еврофинансовият инспектор поздрави премиера Борисов за активната му роля за процеса на интеграция на страните от Западните Балкан. Лене очаква положителни резултати след срещата на върха тази седмица в София.Клаус-Хайнер Лене и българският представител в Европейската сметна палата Илиана Иванова са в София за участие в конференция. Тя е организирана в рамките на Българското председателство на Съвета на ЕС.", "date": "2018.05.14", "title": "Парите за Западните Балкани да се ползват по-ефективно"}
{"url": "https://news.bg/world/v-iztochna-evropa-rumaniya-nay-zasegnata-ot-predlozheniya-dalgogodishen-byudzhet-na-es.html", "text": "Румъния ще е най-засегнатата държава от Централна и Източна Европа с орязването на еврофондовете в Многогодишната финансова рамка (МФР) 2021-2027 г., показва оценка на австрийската група Erste, цитирана от Romania-insider.Анализът показва, че загубите на Румъния ще представляват около 1,2% от БВП, тъй като Европейската комисия планира да намали финансирането за земеделие, регионално развитие и кохезия.Новият бюджет на ЕС може да включва 5% намаляване на средствата за земеделие и 7% орязване на парите за регионално развитие и кохезия, според еврокомисаря по въпросите на бюджета Гюнтер Йотингер.Изчисленията на Erste разкриват, че в резултат на тези съкращения с 14-34% по-малко евросредства ще бъдат насочени към страните членки от Централна и Източна Европа.Фондовете за Румъния се очаква да бъдат съкратени от 3,4% от БВП на страната за 2011 г. в настоящата седемгодишна рамка до 2,2% от БВП за 2017 г. за следващия бюджет.Унгария, Полша и Словакия ще изгубят около 0,8% от БВП; Хърватия и Чехия ще изгубят 0,5 на сто от БВП и Словения - 0,3% от БВП, според Erste.Но окончателните цифри могат да претърпят изменение, тъй като Европейската комисия планира промяна на структурата на европрограмите.Държавите от Централна и Източна Европа са най-облагодетелствани от еврофондовете през тази многогодишна рамка, тъй като около 40% са били пренасочени към тях. Полша е основният бенефициент на евросредства в региона с общо 18,7%, следвана от Румъния с 6,7%.Европейската комисия планира да обвърже европейското финансиране със спазване принципите на върховенството на закона като мярка за налагане на санкции на държавите от региона, ако приемат недемократични реформи.", "date": "2018.05.14", "title": "В Източна Европа Румъния най-засегната от предложения дългогодишен бюджет на ЕС"}
{"url": "https://news.bg/regions/kmetat-na-panagyurishte-svikva-sabranie-za-da-reshi-problema-v-selo-popintsi.html", "text": "Кметът на Панагюрище Никола Белишки ще организира общо събрание в село Попинци между жителите на общината и дружество \"Асарел Медет\", което извършва геоложки проучвания в района за добив на медна руда.По-рано днес .Те твърдят, че проучванията не целят да се намери медна руда, както им се казва, а че се търси златна руда. Поради това местните се заканиха да протестират всеки ден и дори да излязат на палатков лагер, така че проучванията в района да приключат. Протестиращите изразиха и притеснения, че местността, където фирмата извършва проучванията, се намира на само 1 километър от селото, което може да доведе до замърсяване.На общото събрание, което ще организира кметът на Панагюрище, ще се търси диалог между местните и фирмата с инвестиционни интересни в района.По думите на кмета в селото определено има напрежение. Въпреки неговото намерение за организиране на общо събрание, местните жители на Попинци са категорични, че няма да допуснат добив на метали в местността.Тази вечер три комисии в Общинския съвет ще решават дали Общината да даде терени под наем на дружеството за сондажни работи, съобщи БНР.Последната дума ще бъде на общинския съвет, но преди това ще се свика консултативен съвет, обясни още Белишки.\"Да, има напрежение. Хората казват \"Не\". Вероятно тази вечер пак няма да чуя експертно мнение, но никой не е казал и няма защо да настройват хората по този начин, никой не е казал, че това ще влиза на сесия на Общински съвет. Преди са се събере и определи денят за сесия, дневният ред се определя от представители на всяка една политическа партия, тъй наречен Консултативен съвет. Ако това напрежение продължи, аз в зависимост от резултатите тази вечер, дали ще се постигне диалог или пак ще има само словесни престрелки между двете страни, да свикам едно общоселско събрание, това право ми го дава законът за местното самоуправление, и там, на място да седнем да говорим с хората. Може би, при добро стечение на обстоятелствата, смятам, че инвеститорът сам ще си изтегли предложението\", допълни кметът пред БНР.", "date": "2018.05.14", "title": "Кметът на Панагюрище свиква събрание, за да реши проблема в село Попинци"}
{"url": "https://news.bg/world/rahoy-izgubi-voynata-na-balkanite.html", "text": "Премиерът на Испания Мариано Рахой обикновено не води кампании срещу ЕС. Но той изгуби \"Балканската война\", пише испанският новинарски сайт El Confidencial в статия със заглавие \"Рахой изгуби войната на Балканите\", цитирана от B92.Испанското правителство се опита да попречи Косово да бъде разглеждана като държава на предстоящата среща на върха ЕС-Западните Балкани в София.На фона на проблемите около каталунския казус, Рахой заяви още от самото начало пред колегите си, че няма да стои на една и съща маса с президента на Косово Хашим Тачи.Но опитите му се оказаха безполезни, пише El Confidencial. Рахой не е успял да привлече на своя страна партньорите си от ЕС да се бойкотира част от срещата в България на 17 май.Косово, която е част от \"западнобалканската шестица\", в която влизат също Сърбия, Черна гора, Македония, Босна и Херцеговина и Албания, ще вземе участие в срещата. Но се очаква Рахой да не участва на разговорите.Според El Confidencial испанският премиер ще пътува за България, но само ще участва на срещите с българските власти и на вечерята с европейските лидери ден преди срещата на върха, а след това ще се върне в Испания.И докато официално потвърждение на Мадрид все още се чака, съобщението от Брюксел е, че Рахой няма да участва.\"Не се очаква\", разкриха високопоставени европейски източници пред El Confidencial.Източници от испанското правителство също потвърдиха, че Рахой няма да присъства на разговорите с държавите от Западните Балкани, въпреки че участието на Испания на срещата на върха остава открит въпрос. Допълва се, че не се очаква Рахой да промени позицията си в последния момент.Испания не е единствената страна членка, която не е признала Косово. Гърция, Кипър, Румъния и Словакия също не са го направили по различни причини, но те ще участват на срещата.\"\", пише в статията.", "date": "2018.05.14", "title": "Рахой изгуби войната на Балканите"}
{"url": "https://news.bg/crime/postoyanen-arest-na-shefovete-na-plovdivskata-zdravna-kasa.html", "text": "Пловдивският съд остави за постоянно в ареста двамата началници от Районната здравно-осигурителна каса, които миналата седмица бяха арестувани с подкуп от 50 000 лева.Иван Деспотов и Влади Манев са обвинени, че са източили 1,1 млн. лева чрез аптеки-фантоми и фалшиви рецепти, съобщи Нова телевизия.Припомняме, на 9 май в Пловдив бяха задържали петима служители на Регионалната здравноосигурителна каса в областния град за корупция. По непотвърдена информация става въпрос за получаване на подкуп в размер на 50 хиляди лева.Другите двама, замесени в схемата, са собственикът на аптеки Николай Александров и социално слабият Димитър Йотинов, на чието име са регистрирани аптеките-фантоми, бяха освободени срещу парични гаранции.Към момента Деспотов и Манев не обяснили официално за намерените у тях пари. Това казаха адвокатите им Зоя Тошкова и Стефан Левашки. И двамата задържани казали пред адвокатите си, че нямат представа как парите са се озовали у тях.\"В материалите по делото не се споменава сумата от 1,1 млн. лева. Деспотов има обвинения за източени 178 000 лева чрез документна измама и получаване на подкуп в размер на 47 000 лева\", обясни адвокат Тошкова.Тя подчерта, че предполагаемата престъпна схема е действала от две години. Самият Николай Александров заявил, че е работил с Деспотов общо около шест месеца.\"Никъде няма подпис на клиента ми. Длъжността му не е била такава, не е имал достъп до информация за пациенти и протоколи, за да може да я предава на някой друг\", категорична бе Тошкова. Според нея не е възможно Деспотов и Манев сами да са източили въпросната сума от Здравната каса.\"Надявам се разследването да стигне докрай и да се разкрият и други замесени, ако има такива\", каза още защитникът.Междувременно стана ясно, че част от пациентите, на които фиктивно са били изписвани скъпоструващи лекарства, изобщо не са се нуждаели от такива и не са им били поставяни тежки диагнози.", "date": "2018.05.14", "title": "Постоянен арест на шефовете на Пловдивската здравна каса"}
{"url": "https://news.bg/energy/do-dni-e-gotov-dokladat-za-aets-belene.html", "text": "Ако Народното събрание даде мандат, процедурата за избор на стратегически инвеститор за АЕЦ \"Белене\" може да стартира до края на годината. Това каза пред журналисти министърът на енергетиката Теменужка Петкова, която е в руския град Сочи в рамките на участието си в международния форум \"Атомекспо\".Министър Петкова припомни, че стремежът на правителството е да реализира по възможно най-добрия начин активите по проекта. Тя потвърди, че целта е проектът да се осъществи на пазарен принцип, без предоставяне на държавни гаранции и без договори за дългосрочно изкупуване на произведената енергия.Докладът за оползотворяване на активите на АЕЦ \"Белене\", възложен от Народното събрание на Министерството на енергетиката, ще бъде готов до дни, съобщи още Петкова.По думите ѝ правителството се стреми да използва всички предимства по проекта, така че да се намери стратегически инвеститор с цел максимална защита на националните интереси.По сметките на правителството в проекта АЕЦ \"Белене\" вече са вложени 3 млрд. лв. средства на българските данъкоплатци, платеното е и е доставено оборудване, проектът е нотифициран от Европейската комисия, а площадката е лицензирана.В хода на форума Петкова се срещна с президента на френската ядрена компания \"Фраматом\" Бернард Фонтана. От френската ядрена компания са потвърдили интереса си за сътрудничество с България в сферата на ядрената енергетика.Петкова запозна французина с развитието на проекта \"Белене\" и заяви, че ще се радва, ако компания като \"Фраматом\" участва в подобна процедура. От своя страна Фонтана заяви, че компанията \"Фраматом\" проявява интерес и следи развитието на проекта. \"Това е добра възможност да засилим сътрудничеството си с друга европейска държава\", заяви още той.", "date": "2018.05.14", "title": "До дни е готов докладът за АЕЦ \"Белене\""}
{"url": "https://news.bg/world/avstraliyski-alpinist-schupi-svetoven-rekord.html", "text": "Днес австралийски алпинист достигна връх Еверест, постигайки световен рекорд. Стив Плейн е изкачил най-високите върхове на седемте континента на планетата за най-кратък период от време, информира АФП.Плейн покори Еверест 117 дни, след като преодолея масива Винсън - най-високата планинска точка на Антарктида. Така той подобри предишния рекорд с 9 дни.Стив достигна върха тази сутрин с Джон Гупта и Пемба Шерпа, обявиха организаторите на експедицията.GPS на австралиеца показа, че той е достигнал връх Еверест - 8 848 метров височина.Австралиецът започна премеждието точно четири години след инцидент при плуване, довел до счупване на гръбнака.Стив изкачи шест от седемте най-високи планински точки на континентите с британския алпинист Гупта.Предишният рекорд се държеше от полския алпинист Януш Кочански, който през миналата година покори планините за 126 дни.", "date": "2018.05.14", "title": "Австралийски алпинист счупи световен рекорд"}
{"url": "https://news.bg/weather/dazhdovno-nachalo-na-sedmitsa-opasnost-ot-gradushki.html", "text": "Седмицата започва с динамично и неустойчиво време. Това съобщават от НИМХ на БАН. Ще превали и прегърми. В Северна България има повишена опасност от градушки. Максимални температури между 21 и 26 градуса. Атмосферното налягане ще се задържи около средното за месеца. През следващите дни времето ще се задържи без промяна. ", "date": "2018.05.14", "title": "Дъждовно начало на седмица, опасност от градушки "}
{"url": "https://news.bg/world/za-agresiyata-na-putin-preduprezhdava-mi5.html", "text": "За агресията на руския президент Владимир Путин предупреждава директорът на МИ5 Андрю Паркър, предадоха световните информационни агенции.Това ще направи той на среща с шефовете на сигурността от Европа. Извадки от речта му бяха публикувани в медиите. Паркър ще призове колегите си да продължат сътрудничеството си и след като Обединеното кралство напусне Европейския съюз във връзка с общата за всички заплаха от Москва.Тук се припомня случаят \"Скрипал\", за когото Западът държи отговорна Русия. \"В днешния несигурен свят ние се нуждаем от тази обща сила повече от всякога.\", ще каже директорът. Паркър ще добави още, че , тъй като настоява за по-голямо единство.", "date": "2018.05.14", "title": "За агресията на Путин предупреждава МИ5"}
{"url": "https://news.bg/world/sarbiya-obvinyava-bombardirovkite-na-nato-za-onkobolnite-v-stranata.html", "text": "Сърбия обвинява НАТО за нарасналите рязко случаи на рак в страната, сред които и много деца, предаде РИА \"Новости\". През 1999 г. НАТО използва оръжия, съдържащи обеднен уран, в бомбардировките си над бивша Югославия в опит да защити албанците в Косово.Според сръбските данни те са довели до хиляди убити и ранени цивилни граждани.Сръбският президент Александър Вучич припомни това време на церемонията по откриването на новия Онкологичен институт. Според него сръбските лекари са убедени, че тези оръжия сериозно са засегнали здравето на младото население в страната.\"каза Вучич.Той отбеляза също, че ракът сред деца е най-често диагностициран сред тези от тях, чиито родители са родени около 1990 г. Той заяви, че Сърбия ще проучи по-нататък въпроса. закани се президентът.По-рано сръбският учен Любиша Ракич каза, че количеството обеднен уран, който е хвърлен в балканските държави по време на операциите на НАТО, би било достатъчно, за да се създадат 170 бомби като тази в Хирошима. Сред най-широко разпространените последици за здравето от употребата на такива оръжия са нарушена функция на щитовидната жлеза, рак и проблеми с плода при бременност.", "date": "2018.05.14", "title": "Сърбия обвинява бомбардировките на НАТО за онкоболните в страната"}
{"url": "https://news.bg/world/otkrivat-amerikanskoto-posolstvo-v-jerusalim.html", "text": "Днес ще се състои официалното откриване на Посолството на САЩ в Йерусалим. Очаква се да присъстват посланици на редица държави, които също ще последват решението на Вашингтон. Самият американски президент Доналд Тръмп няма да присъства. Израелският премиер Бенямин Нетаняху, подкрепен от оттеглянето на президента Тръмп от ядрената сделка с Иран, откри вчера специална среща на кабинета в Йерусалимския музей на библейските земи, като отново приветства преместването на посолството. \"Йерусалим е споменат в Библията приблизително 650 пъти. Причината е проста: Повече от 3000 години е столица на нашия народ и само на нашия народ.\"Израел отбелязва днес Деня на Йерусалим, 51-тата годишнина от това, което нарича \"обединение\" на града след войната от 1967 г., те са и домакин на официална вечеря тази вечер, в чест на откриването на посолството в понеделник, съобщава АП. От десетките чуждестранни дипломати, които се очакват, много посланици на ЕС, вероятно ще пропуснат събитието.Израел присъединява Източен Йерусалим през 1967 г. ход, който не е признат в международен мащаб. Палестинците искат Източен Йерусалим като столица на бъдещата им собствена държава и гледат на преместването на посолството от Тел Авив в оспорвания град като очевидно обезсмисляне на САЩ като мирен посредник в Близкия изток. предизвика стотици протести в палестинските територии. От 30 март най-малко 42 палестинци са убити, а повече от 1800 са ранени.Повечето държави запазват посолствата си в Тел Авив, вместо оспорваното свято място в Йерусалим. Но след решението на Тръмп, Гватемала и Парагвай обявиха, че планират да последват примера на САЩ.", "date": "2018.05.14", "title": "Откриват американското посолство в Йерусалим "}
{"url": "https://news.bg/bulgaria/prokuraturata-reshava-za-bitata-ot-deputat-zhena-v-plovdiv.html", "text": "Районната прокуратура в Пловдив днес ще излезе със становище по случая със 73-годишната Стоянка Вътова, която твърди,че е била бита от депутата от 41-то Народно събрание Костадин Язов заради паркомясто, предаде \"Нова\".Има и свидетели в нейна подкрепа. Според тяхната версия, до побоя се е стигнало заради забележка на жената, че на избраното от Язов място не може да се паркира. Припомняме, че депутатът отрече да е проявил насилие и обвини в опит за изнудване.  ", "date": "2018.05.14", "title": "Прокуратурата решава за битата от депутат жена в Пловдив "}
{"url": "https://news.bg/world/nov-samoubiystven-atentat-v-indoneziya.html", "text": "5-членно семейство на два мотоциклета са извършили самоубийствен бомбен атентат срещу полицейски участък в индонезийския пристанищен град Сурабая, ден след вълна от кръвопролитни самоубийствени взривове във втория по големина град в най-многолюдната мюсюлманска страна в света, съобщават световните информационни агенции.Началникът на полицията в Индонезия уточни, че при атаката са ранени най-малко 4 полицаи и 6 цивилни, като 8-годишно момиче е било част от взривилото се семейство. За щастие, детето е оцеляло и сега се възстановява. Експлозията е станала в 8:50 часа местно време (4:50 часа българско).Най-малко 13 души загинаха при бомбени нападения срещу три църкви вчера. Терористичната групировка ДАЕШ (\"Ислямска държава\") пое отговорност за тези атаки.Индонезийският президент Джоко Видодо определи редицата нападения като \"страхливи, недостойни и нехуманни\".\"Няма да има компромис в предприемането на мерки за спирането на тероризма\", зарече се държавният глава.Още не е ясно дали днешните атаки са свързани със самоубийствените нападения в неделя.Говорителят на местната полиция посочи, че все още не могат да бъдат предоставени пълни подробности, защото \"все още идентифицираме жертвите на местопрестъплението и мястото се обследва\".Вчера майка, заедно с двете си дъщери, които са носели колани с експлозиви, се взривиха в църква. Бащата, заедно с двамата си сина, удариха други две църкви.От полицията отбелязаха, че семейството е било сред стотиците индонезийци, които са се завърнали от Сирия, където ДАЕШ все още се сражават с правителствените сили. Не се предоставят подробности за участието на семейството в сирийския конфликт.Тези бомбени атентати са най-кръвопролитните в Индонезия от повече от десетилетие, като при тях бяха ранени повече от 40 души.Страната от Югоизточна Азия отдавна страда от ислямски екстремизъм, включително бомбените атентати в Бали през 2002 г., при които загинаха 202 души - повечето чуждестранни туристи - в най-големия терористичен удар в историята на страната.", "date": "2018.05.14", "title": "Нов самоубийствен атентат в Индонезия"}
{"url": "https://news.bg/int-politics/tramp-se-zaricha-da-poprechi-na-iran-da-zavladee-blizkiya-iztok.html", "text": "Президентът на САЩ Доналд Тръмп се зарече, че опитът на Иран да завладее Близкия изток \"няма да се случи\".\"Спомнете си колко лошо се държеше Иран, докато иранската сделка беше в сила. Те се опитваха да завладеят Близкия изток с всякакви средства. Сега това няма да се случи!\", написа Тръмп в профила си в \"Туитър\".САЩ се изтеглиха от ядреното споразумение с Техеран преди седмица, а американският държавен секретар Майк Помпео по-рано заяви, че САЩ ще работят с европейските си партньори по споразумение, което ще защити света от иранското \"лошо, злонамерено поведение\".\"Надявам се, че предстоящите дни и седмици ще можем да сключим сделка, която наистина да работи, която наистина защитава света от лошото поведение на Иран, а не само от тяхната ядрена програма, но и от ракетите им и тяхното злонамерено поведение\", изтъкна Помпео в интервю за Fox News.", "date": "2018.05.14", "title": "Тръмп се зарича да попречи на Иран да завладее Близкия изток"}
{"url": "https://news.bg/int-politics/obrat-v-irak-opozitsiyata-vodi-sled-parlamentarnite-izbori.html", "text": "Шиитските опоненти на иракския премиер Хайдар ал Абади са постигнали победа на парламентарните избори, които се проведоха в събота, показват частични резултати.След преброяването на повечето от гласовете, блокът, ръководен от ислямския духовник Моктада ал Садр, както и алиансът, оглавяван от бивш главатар на милиции, са на първо и второ място, посочват от избирателната комисия, цитирани от световните агенции.Управляващият съюз на Абади е на трето място. Това е обрат от разпространената вчера информация, че блокът на премиера е спечелил най-много гласове. Абади е отстъпил във всички провинции с изключение на Ниневия, където град е Мосул, отвоюван обратно от терористичната групировка ДАЕШ (\"Ислямска държава\") през миналата година.Това означава изненадващо завръщане на сцената за шиитския духовник националист Моктада ал Садр, който между 2003 и 2011 година ръводеше милиции, водили кръвопролитни сръжения с международната коалиция, оглавявана от САЩ.Изборите бяха първите, откакто правителството обяви през миналата година победа над ДАЕШ.Окончателните резултати се очаква да бъдат обявени по-късно днес.Сложната избирателна система в 18-те провинции на Ирак предполага, че окончателният състав на 329-местния парламент все още е много далеч от определянето му.Избирателната активност е била 44,5 на сто - много по-ниска в сравнение с предишните избори.След обявяването на резултатите привържениците на Моктада ал Садр празнуваха по улиците на Багдад.Садр се прочу след падането от Саддам Хюсеин през 2003 г. като лидер на група млади мъже от бедните квартали на иракската столица.Групата, оглавявана от Хади ал Амири, е на второ място. Той е бивш главатар на шиитски милиции. Той е подкрепян открито от Иран. ", "date": "2018.05.14", "title": "Обрат в Ирак - опозицията води след парламентарните избори"}
{"url": "https://news.bg/society/ne-nameriha-boyan-petrov-do-varha-shisha-pangma.html", "text": "Спасителите, които търсят българския алпинист Боян Петров, са достигнали до връх Шиша Пангма. При спасителната операция Боян Петров не е бил намерен, съобщава БНТ.11 дни след като българинът изчезна на връх Шиша Пангма, спасителната операция по издирването му продължава.Кирил Петков, който се намира в Хималаите, заяви пред обществената телевизия, че спасителната група е стигнала на 10 метра от върха Шиша Пангма. \"Те почти стигнаха самия връх, сега се обсъжда, че трябва да се върнат, надяваме се абсолютно безопасно, гледайки надолу вече в по-ниските части на планината, ако случайно забележат нещо, слизайки надолу. Говоря с най-добрите тука и те казват, че няма начин на под 10 метра от върха или на самия връх човек да оцелее толкова време.\"По думите на Петков единствената надежда, \"повече като чудо\", остава Боян да е по-надолу в планината и той да бъде открит от спасителите по пътя им надолу. Той обясни и че в по-ниските части на планината условията за оцеляване не са толкова тежки, не е толкова студено и има възможност бедстващ човек да се скрие и да изчака спасители.\"Палатката в трети кемп не беше открита. Беше открита неговата фанелка и днеска разбрахме и неговия кит от инсулин. Но най-вероятно, ако палатката е била издухана от вятъра, те просто са изпаднали.\"Според Петков, ако утре спасителите се приберат без друга информация и без да са намерили други знаци, за това, че Боян може да е жив, това най-вероятно ще бъде края на спасителната операция.Стана ясно и че времето в планината се влошава, но не рязко.Пред Нова Петков заяви, че е най-вероятно Петров да е пропаднал в някоя пукнатина между лагер 3 и върха. Той посочи и че спасителите са продължили с издирването, те са тръгнали от лагер 3 надолу. В този периметър са набелязани няколко точки, които трябва да бъдат проверени. Петков добави също така, че над лагер 2 по пътя към върха, след като са изминали толкова много дни, шерпите \"вече търсят само тяло, а не жив човек\".Журналистът Петър Атанасов също предположи, че най-вероятно Боян е паднал в пукнатина, като нещастието се е случило над лагер 3. \"Защото той е бил видян за последен път от двамата италиански алпинисти на 3 май малко над лагер 3, изкачвайки се бавно към върха. В този район има много дълбоки пукнатини в ледника\", допълни Атанасов. По думите му  пукнатините могат да достигнат десетки метри дълбочина.Припомняме, вчера, 13 май, група от двама шерпи и двама китайски алпинисти са достигнали до лагер 3 на върха, където не са намерили палатката на Петров. Вчера на мястото са открити и тениска и кутията с инсулин на алпиниста.Вчера Радослава Ненова, жената до изчезналия в Хималаите алпинист, написа в профила си във \"Фейсбук\", че е взела решение спасителната операция за вчера да приключи, така че спасителите да не рискуват живота си. Тя заяви, че предпочита на слизане спасителните екипи да претърсят отново районите, където има шанс Боян да бъде открит жив.\"Вчера в много труден за мен разговор взех решение да не се изкачва върхът днес. От лагер 3 нагоре няма да го намерим жив. Колкото и да ми се иска да не губя надежда - за мен животът и оцеляването на всички участници в спасителната акция е много важен и макар да ми е много трудно, не виждам смисъл да бъдат застрашени и други животи\", написа Ненова.", "date": "2018.05.14", "title": "Не намериха Боян Петров до върха Шиша Пангма"}
{"url": "https://news.bg/int-politics/krashtavat-izvesten-futbolen-klub-v-izrael-na-tramp.html", "text": "Израелският футболен клуб \"Бейтар\" (Йерусалим) иска да промени името си на \"Бейтар Тръмп\" в чест на американския президент Доналд Тръмп и решението му да премести посолството на САЩ от Тел Авив в Йерусалим, съобщава израелският в. \"Джерусалем пост\".\"Председателят на клуба, собственикът Ели Табиб и изпълнителният директор Ели Охана решиха да добавят към името на клуба фамилията на американския президент, който направи история, като отсега нататък ще се казва Бейтар Тръмп Йерусалим. Изпитваме най-голяма любов към президента и ще спечелим\", се изтъква в изявление на футболния клуб.Промяната на името все още не е официална, тъй като Израелската футболна федерация трябва първо да одобри преименуването. Новото посолство на САЩ в Йерусалим ще бъде открито по-късно днес в Деня на независимостта на Израел.", "date": "2018.05.14", "title": "Кръщават известен футболен клуб в Израел на Тръмп "}
{"url": "https://news.bg/education/chetvartoklasnitsite-reshavat-zadachi-na-vtoriya-izpit-ot-malkite-maturi.html", "text": "Днес се провежда втория изпит от \"малките матури\". Четвъртокласниците в образователната ни система решават задачи по математика в рамките на националното външно оценяване.Тестът на четвъртокласниците включва 16 задачи от затворен тип. Всяка задача има по три възможни отговора, от които само 1 е верен.В теста са включени и други три задачи, на които учениците ще трябва да отговорят сами.Припомняме, националното външно оценяване по български език и литература на четвъртокласниците се проведе на 10 май, четвъртък. На 16 май е изпитът по \"Човекът и обществото\", а на 17 май - по \"Човекът и природата\".", "date": "2018.05.14", "title": "Четвъртокласниците решават задачи на втория изпит от \"малките матури\""}
{"url": "https://news.bg/disasters/moshtni-buri-ubiha-nay-malko-40-dushi-v-indiya.html", "text": "Мощни бури от вятър и дъжд връхлетяха северната част на Индия, като властите обявиха, че най-малко 40 души са загинали, съобщава \"Асошиейтед прес\".Местните метеоролози уточняват, че ветровете са достигнали 109 км/ч в неделя, събаряйки дървета и електропроводи, а също така разрушавайки жилища.Влакове са били спрени, а десетки полети са били отклонени от международното летище в столицата Ню Делхи, след като бурята връхлетя града, превръщайки небето в кафяво от прах и пясък.Властите в северния щат Утар Прадеш посочват, че 38 души са загинали. Поне още двама са загинали в Ню Делхи.Министър-председателят Нарендра Моди написа в \"Туитър\", че е \"натъжен от загубата на човешки животи заради бури в някои части на страната\".", "date": "2018.05.14", "title": "Мощни бури убиха най-малко 40 души в Индия"}
{"url": "https://news.bg/regions/22-godishen-mazh-zagina-pri-pozhar-vav-varnensko.html", "text": "Млад мъж е загинал при пожар в село Дюлино, област Варна, съобщиха от Областната дирекция на МВР в морската ни столица.Сигналът за инцидента е подаден през нощта на 12 срещу 13 май. Според сигнала в стара двуетажна къща в село Дюлино е възникнал пожар.На мястото на инцидента са изпратени екипи на пожарната във Варна. На място огнеборците установяват, че пожарът е обхванал цялата къща от около 70 квадратни метра.Пожарът е изгасен напълно към 7.30 часа на 13 май.При последвалия оглед и разчистване властите разбира, че в една от стаите е имало млад мъж - на 22-годишна възраст. Той обитавал къщата и починал вследствие на пожара.Причините за възникването на пожара и обстоятелствата около смъртта на мъжа се изясняват, допълват от полицията във Варна.", "date": "2018.05.14", "title": "22-годишен мъж загина при пожар във Варненско"}
{"url": "https://news.bg/society/panagyurskoto-selo-popintsi-se-obyavi-sreshtu-geolozhkite-prouchvaniya-v-rayona.html", "text": "Жителите на село Попинци, община Панагюрище, област Пазарджик, излизат на протест заради геоложки проучвания в района.Местните жители са притеснени, че проучванията не целят да се намери медна руда, както им се казва, а че се търси златна руда. Поради това местните са готови да протестират всеки ден и дори да излязат на палатков лагер, така че проучванията в района да приключат, съобщи Нова.Протестиращите заявяват и че районът е проучван и преди. По думите им местността е проучвана над 30 години и се знае какви залежи има там.Според жителите в района има медна руда, но тя не може да се използва, защото е силно окислена. Имало обаче и големи залежи на злато.Това притеснявало хората, че компанията \"Асарел-Медет\", която търсила медна руда, искала да копае на мястото за злато.Местността се намира на около 1 километър от селото. Това допълнително притеснява месните, защото по този начин може да се стигне до замърсяване и дори отравяне на околната среда.Пред Нова от компанията \"Асарел-Медет\" отново заявили, че имат намерения да добиват само медна руда в района.", "date": "2018.05.14", "title": "Панагюрското село Попинци се обяви срещу геоложките проучвания в района"}
{"url": "https://news.bg/int-politics/izrael-predupredi-palestintsite-stoyte-dalech-ot-granichnata-ograda.html", "text": "Израел предупреди жителите на Газа, че ще рискуват живота си, ако се приближат до границата по време на планиран масов протест днес, съобщава \"Асошиейтед прес\".От израелската армия посочиха, че в брошурите, пуснати от военни самолети тази сутрин, пише, че тя ще \"действа срещу всеки опит да се повреди граничната ограда или да се навреди на войници от израелските въоръжени сили или израелски цивилни\".Радикалната ислямистка палестинска групировка \"Хамас\", която контролира Газа, изтъкна, че очаква десетки хиляди да се присъединят към протестна демонстрация днес, намеквайки за възможно щурмуване на граничната ограда.Протестът е част от кампания за прекъсване на продължаващата десетилетие гранична блокада на Газа от страна на Израел. Това също е протест срещу преместването на посолството на САЩ в оспорвания Йерусалим, което ще се състои официално днес.От март насам бяха убити 42-ма палестински протестиращи, а повече от 1800 бяха ранени след огън от страна на израелски войници.След като напрежението между Израел и \"Хамас\" отново се покачи неимоверно, налице са опасения за голям брой жертви днес.", "date": "2018.05.14", "title": "Израел предупреди палестинците: Стойте далеч от граничната ограда"}
{"url": "https://news.bg/int-politics/yaponiya-raztrevozhena-ot-premestvaneto-na-posolstvoto-na-sasht-v-izrael.html", "text": "Главният секретар на правителството на Япония изрази тревога, че преместването на посолството на САЩ в Израел може да доведе до ескалация на напрежението в Близкия изток, съобщава \"Асошиейтед прес\".Йошихиде Суга подчерта, че \"Япония е разтревожена, че стъпката може да направи мирния процес в Близкия изток още по-труден или да ескалира напрежението в целия Близък изток\". По думите му, Япония ще наблюдава развитието на казуса с голям интерес.Суга се е въздържал да критикува САЩ, като само заяви, че Япония взема под внимание обещанието на Вашингтон, че въпросът за статута на Йерусалим трябва да бъде решен между заинтересованите страни.Той изтъкнал, че позицията на Япония е, че споровете и статутът на Йерусалим трябва да бъдат разрешени чрез преговори между израелците и палестинците. Суга добави, че Япония се надява да допринесе по свой начин за мира в региона, като насърчи доверието и диалога между двете страни чрез различни проекти.Преместването на посолството на САЩ от Тел Авив в оспорвания Йерусалим беше приветствано от Израел, но осъдено от палестинците, които искат столицата на тяхна евентуална бъдеща държава да бъде в Източен Йерусалим, като разглеждат решението на САЩ като крещящо едностранчив ход по един от най-щекотливите и напрегнати спорове в конфликта.", "date": "2018.05.14", "title": "Япония разтревожена от преместването на посолството на САЩ в Израел"}
{"url": "https://news.bg/world/saglasie-za-novo-italiansko-pravitelstvo.html", "text": "Успешно завърши срещата на лидера на Лигата Матео Салвини и политическия ръководител Движение \"Пет звезди\" Луиджи Ди Майо, предаде АНСА, като цитира свои източници. Вече е ясен и кандидатът за премиер. Както се очакваше, той ще е партийна фигура, а не технократ, но не от двете партии. Предстои пореден кръг от преговори утре. Президентът Серджо Матарела е бил информиран за резултатите от срещата. Имена все още не се споменават. Партиите са постигнали споразумение по някои точки от програмите си, като например пенсиите. Движение \"Пет звезди\" и \"Лига\" направиха нова важна стъпка към формиране на правителство за прекратяване на 10-седмична политическа безизходица.", "date": "2018.05.14", "title": "Съгласие за ново италианско правителство "}
{"url": "https://news.bg/press/meditsite-ot-loveshkata-bolnitsa-blokiraha-patya-sofiya-varna-za-chas-erbas-a321-katsna-avariyno-v-sofiya.html", "text": "Боян Петров.\"Сега\":Спасителите са изкачили Шиша Пангма, но са открили само ампулите с инсулин на Боян ПетровКитайският спасителен екип, който издирва Боян Петров, все пак се е изкачил днес на връх Шиша Пангма (8027 м). За съжаление, той не е открил изчезналия на 3 май алпинист, а на връщане, в района на лагер 3 (7400 м) е попаднал на дозите с инсулин на Петров. Това съобщиха от българския екип на Боян пред БНР.По-рано днес жената на Петров - Радослава Ненова, съобщи в социалните мрежи, че е взела решение спасителите да не атакуват днес върха, тъй като има риск за живота им. \"От Лагер 3 нагоре няма да го намерим жив. Колкото и да ми се иска да не губя надежда - за мен животът и оцеляването на всички участници в спасителната акция е много важен и макар да ми е много трудно, не виждам смисъл да бъдат застрашени и други животи\", написа тя.До момента няма никаква следа от Боян Петров, който беше видян за последно на 3 май. В търсенето участват шерпи, китайски планински спасители и специално модифицирани непалски хеликоптери. Аварийно кацане. \"Монитор\":Ербъс А321 кацна аварийно в СофияСамолет \"Eрбъс А321\", летящ от остров Крит за Полша е трябвало да кацне аварийно на летището в София, съобщи в неделя следобед полската радиостанция RMF FM. На борда на самолета са се намирали 180 пътници.Машината с регистрация SP-HAW излетяла в 8:37 часа българско време от Ираклио. Час по-късно променила маршрута си и се насочила за кацане в София. В 10:01 минути колесарът докоснал пистата на аерогарата.Според информацията, с която разполага радиостанцията, в предобедните часове екипажът е предприел аварийно кацане заради технически проблем. На пътниците било обяснено, че става въпрос за пукнато стъкло в пилотската кабина. \"Май проблем в кокпита\" - отбеляза се от София в профила си във фейсбук Войтек Цембжински. Протест. \"24 Часа\":Медиците от ловешката болница блокираха пътя София-Варна за часЗа втори път персоналът на ловешката болница изнесе протеста си на главния път София-Варна, след като първо направи това в понеделник. Над 200 лекари, медицински сестри, санитари и граждани блокираха движението при пътен възел Абланица за час. За да не предизвикват задръстване те пропускаха през 10 минути натрупалите се коли. Шофьорите пък изразяваха подкрепата си като натискаха клаксоните.Вече половин месец все още работещите в държавната болница показват недоволството си от неизясненото й бъдеще с мирни протести. След много обещания за излизане от кризата и решаване на проблема с неизплатените им възнаграждения хората решиха да вземат нещата в свои ръце. Те настояват за среща-разговор с премиера Бойко Борисов и нов оздравителен план за финансово бедстващото здравно заведение, от което са източени милиони левове. Успех. \"Сега\":Алпинистът Атанас Скатов изкачи връх Чо Ойо в ХималаитеБългарският алпинист Атанас Скатов изкачи връх Чо Ойо в Хималаите, който е висок 8201 метра, съобщава bTV.Ураганен вятър задържа Скатов три дни в лагер 2 на 7150 метра височина, а част от групата се върна надолу.Във \"Фейсбук\" профила на алпиниста неговият екип съобщи, че състоянието му е добро, въпреки студа, липсата на сън и лошите метеорологични условия.Скатов отново поздравява всички и благодари за подкрепата. Инцидент. \"24 Часа\":Танцьорката, помляла 10 коли, разби с юмрук носа на студенткаНа два пъти в съда Габриела Медарова рони сълзи и молеше да я пуснат, защото не издържала в ареста. Тя се кълнеше, че иска да продължи образованието си. Снимка: Евгени ЦветковПрокуратурата решава дали да арестува отново Габриела Медарова за нарушаване на гаранцията, под която е пуснатаНа 20-ия ден след излизането си от ареста 21-годишната танцьорка Габриела Медарова, която пияна и надрусана потроши 10 коли в Пловдив, разби носа с юмрук на студентка. Инцидентът е станал в пловдивска дискотека на 9 срещу 10 май, където 21-годишната Катя Андреева празнувала с приятели рождения си ден. Това потвърди пред \"24 часа\" директорът на полицията старши комисар Атанас Илков.В заведението била и Медарова с гаджето си Пламен Николов - Пачо с техни близки. Двете компании били на различни маси и потърпевшата уверява, че изобщо на са се познавали. Рожденичката се веселила и около 3 часа след полунощ със своя приятелка отишли до тоалетната.\"Другото момиче влезе в една от кабинките, а аз останах да я изчакам. Вратата на съседната тоалетна се отвори, от нея излязоха момче и момиче. Видях как една татуирана ръка се насочва към лицето ми\", разказва Катя Андреева пред пловдивския сайт \"Трафикнюз\". ", "date": "2018.05.14", "title": "Медиците от ловешката болница блокираха пътя София-Варна за час; Ербъс А321 кацна аварийно в София"}
{"url": "https://news.bg/crime/zamervaha-s-yaytsa-podsadimiya-za-ubiystvoto-na-11-godishnata-nikol.html", "text": "Започна делото за . Обвиняем за убийството е 16-годишният тийнейджър Иван Иванов.На влизане в сградата на Съдебната палата в Бургас подсъдимият беше посрещнат от възрастен мъж, който започна да го замеря с яйца, съобщи \"\".В момента, в който 16-годишният Иван Иванов беше свален от колата на съдебната охрана, възрастен мъж се втурна към него и започна да го замерва с яйца. Мъжът викаше: \"Той е убиец. Това е най-малкото, което заслужава.\"Пред сградата на съда настана първоначална суматоха. След това съдебни охранители прибраха възрастния човек за проверка.Обвиняемият беше безмълвен. Той излезе от колата с качулка на главата.В хода на делото Иван не призна, че е убил Никол. Делото се гледа при закрити врата.Пред сграда на съда се събраха и близки, роднини и приятели на 11-годишната Никол Йончева. С мълчалив протест те се обявиха за промяна в законодателството, свързано с наказанията на непълнолетните престъпници.Организаторът на мълчаливия протест Ирена Иванова заяви, че не е нормално 15-годишен да се разхожда с нож и хладнокръвно да убие дете. \"Каквото и да кажем, нищо няма да върне Никол, нея вече я няма\", допълни жената.На днешното съдебно заседание можеше да се стигне и до присъда, в случай, че Иван се признае за виновен. Според закона за извършеното престъпление той може да получи наказание затвор от 3 до 10 години. Ако момчето се признаеше за виновно, неговата присъда щеше да бъде намалена с една трета. 16-годишният Иван обаче не се призна вината си за убийството на Никол.Припомняме, . Тялото на детето беше намерено в асансьор в блок в квартал \"Меден рудник\".Според обвинението престъплението е извършено по особено жесток начин, Никол е убита с удар с нож в областта на шията. За убийството беше обвинен 15-годишния Иван Иванов, който към днешна дата вече е на 16 години.Първоначалната версия за убийството на Никол беше, че двамата с Иван се скарали за това дали да пушат наргиле или не. Стана ясно и че двамата се запознали в социалните мрежи, след което си разменили номерата.На 22 август миналата година Окръжният съд в Бургас реши .Малко по-късно , което наложи властите да ги пазят.На 28 август  15-годишният Иван да остане за постоянно в ареста.На 29 март 2018 година Окръжна прокуратура в Бургас .", "date": "2018.05.14", "title": "Замерваха с яйца подсъдимия за убийството на 11-годишната Никол"}
{"url": "https://news.bg/int-politics/palestintsite-besni-tramp-i-horata-mu-sa-dilari-na-nedvizhimi-imoti-a-ne-lideri.html", "text": "Високопоставен съветник на палестинския президент Махмуд Абас остро разкритикува американския президент Доналд Тръмп за решението му да премести посолството на САЩ в оспорвания Йерусалим, изтъквайки, че американската администрация се \"основава на лъжи\", съобщава \"Асошиейтед прес\".Саеб Ерекат коментира пред палестинско радио, че Тръмп е нарушил обещанието си да отложи преместването на посолството, за да даде шанс на преговорите за мир. По думите му, Вашингтон \"вече не е партньор\".През декември Тръмп призна Йерусалим за столица на Израел, разгневявайки палестинците, които се стремят анексираната от Израел източна част на града да стане тяхна столица. Посолството на САЩ в Йерусалим отваря официално днес.Ерекат изтъкна, че администрацията на Тръмп е \"станала част от проблема\". Той намекна, че екипът на Тръмп за Близкия изток не е достатъчно квалифициран, посочвайки, че \"светът се нуждае от истински лидери, а тези (служителите на Белия дом) са дилъри на недвижими имоти, а не лидери\".", "date": "2018.05.14", "title": "Палестинците бесни: Тръмп и хората му са дилъри на недвижими имоти, а не лидери"}
{"url": "https://news.bg/regions/nankov-zapaden-park-e-sred-nay-vazhnite-zeleni-proekti-v-stolitsata.html", "text": "Възстановяването на столичния \"Западен парк\" е сред най-важните зелени проекти за Столична община. Това заяви регионалният министър Николай Нанков, който заедно със заместник-министъра и ръководител на Управляващия орган на ОПРР Деница Николова и кмета на София Йорданка Фандъкова подписаха договора за възстановяване на \"Западен парк\".Нанков посочи, че днешният ден е изключително изгоден за Столична община. \"Това е важен проект, който облагородява един от най-важните зелени проекти на Столична община\", каза той и допълни, че по проекта ще се осигурят видеонаблюдение и редица други промени във втория по големина парк в София.Кметът на София Йорданка Фандъкова коментира, че е изключително благодарна на целия екип на Министерството на регионалното развитие и благоустройството, защото когато са успешни проектите, се получават нещата. \"Грижата за зелената зона са много важна наша задача и тя е част от мерките за подобряване на атмосферния въздух\", изтъкна Фандъкова и допълни, че продължават да се полагат усилия за подобряването на \"Северния парк\", \"Южния парк\", \"Борисовата градина\" и парк \"Възраждане\".Тя сподели, че ще бъде ремонтирана представителната част на \"Западен парк\", но се очаква и отваряне на вход откъм столичния район \"Люлин\". \"Предвижда се и специален веломаршрут, ще се възстановят водни площи и ще се изградят видеонаблюдения. Грижата за опазване сигурността е сериозно залегнала в нашата програма\", увери още сстоличният кмет.По думите й това е третият договор, който се подписва по Оперативна програма \"Региони в растеж\". \"Предстои да се подпише и четвърти договор за района около храм-паметника \"Св. Александър Невски и модернизация на училища и детски градини\", подчерта Фандъкова.На въпрос предвиждат ли се някакви ограничения за велосипедистите, Фандъкова заяви, че трябва да се обособят отделни алеи за тях, със съответните знаци и ограничение на скоростта. \"Очевидно е, че има и недобросъвестни велосипедисти, които не знаят какво правят и не внимават по отношение на здравето на останалите хора\", каза още тя.Кметът допълни и че по отношение на реконструкцията на трамвайния релсов път тече процедура по избор на изпълнител и реконструкция, а отделно за подобряването на ул. \"Каменоделкса\" има избран изпълнител.Зам.-министър Деница Николова от своя страна заяви, че това е една промяна, свързана с подобрение на начина на живот. \"Западният парк е един от основните паркове в столицата и всички ние ще имаме възможност да се радваме на една нова зелена среда\", изрази възхищението си тя и посочи, че трябва да се постигнат етапните цели за тази година.Проектното предложение е част от Инвестиционната програма на Столична община по Приоритетна ос 1 \"Устойчиво и интегрирано градско развитие\" на Оперативна програма \"Региони в растеж\" 2014-2020. Общият размер на проекта е 10 939 995,34 лв., от които 8 549 999,32 лв. е стойността на безвъзмездната финансова помощ, която се предоставя по ОПРР.Проектът \"Възстановяване на Западен парк - Представителна част, гр. София\" включва парково обзавеждане, нови настилки от гранитни плочи, гранитни павета, бетонова настилка и опесъчена настилка, при запазване на съществуващата алейна мрежа с предложение за веломаршрут, изграждане на нова детска площадка с нови детски съоръжения, разполагане на пейки.\"По Оперативна програма \"Региони в растеж\" 2014-2020 са договорени над 73% от общия ресурс (малко над 3 млрд. лева), имаме бенифицирани около 8% от разплатените средства и малко над 200 млн. лева сертифицирани средства по програмата. Междинната ни цел до края на 2018 г. е 135 млн. лева\", заяви още регионалният министър Нанков.Припомняме, проектът предвижда да бъдат изградени видеонаблюдение, захранване на помпени станции и водни площи, ремонт на техническата ВиК инфраструктура, отводняване на определени площи, изграждане на нова поливна система, проектиране на ново озеленяване, запазване на съществуващата ценна едроразмерна дървесна растителност, възстановяване на съществуващи цветни площи и изграждане на нови.Знаковите места в парка са разработени като отделни подобекти - Главния вход на парка към бул.\"Сливница\" и пространството около него; Езерото и алпинеумът на югоизток от главния вход на парка; Сух фонтан на мястото на пресичане на двете основни алеи на парка; Розариум; Цветна изложба; Зелено училище; Детска площадка; Пикник кът; Площадка за кучета и разходка за кучета; Пешеходен мост - вход от бул. \"П. Дертлиев\".", "date": "2018.05.14", "title": "Нанков: \"Западен парк\" е сред най-важните зелени проекти в столицата"}
{"url": "https://news.bg/int-politics/iran-obyavi-tramp-za-slaboumen-zaradi-posolstvoto-na-sasht-v-izrael.html", "text": "Иран заклейми американския президент Доналд Тръмп като \"слабоумен\" заради спорното преместване на посолството на САЩ в Йерусалим, като призова за съпротива от страна на палестинците и международната общност, съобщава \"Франс прес\".\"Америка влезе в криза на вземане на стратегически решения, което изглежда незряло и опасно на международната сцена\", подчерта председателят на иранския парламент Али Лариджани, който е основна фигура сред иранската политическа върхушка, на конференция за палестинската ситуация в Техеран.\"Смятам, че настоящият президент на САЩ не е в състояние да идентифицира и да прецени дългосрочните последици от действията си\", добави той.САЩ трябва да отворят официално новото си посолство в Йерусалим по-късно днес на фона на масовия палестински гняв и масовите похвали от страна на израелците.\"Вземането на необмислени решения и предприемането на непресметнати действия не могат да продължат в днешния свят. Слабоумието струва скъпо на държавниците и те в края на краищата ще трябва да платят цената\", подчерта още шефът на иранския парламент.Иран е основен крепител на палестински групировки, включително на радикалните ислямисти от \"Хамас\", а противопоставянето на Израел е основен принцип на режима на аятоласите след ислямската революция през 1979 г.Лариджани призова за \"незабавна реакция\" от страна на палестинците, ислямските страни и международната общност - включително бойкоти и официални жалби пред ООН.САЩ \"не трябва да смятат, че такива действия... могат да останат без отговор\", изтъкна още той.", "date": "2018.05.14", "title": "Иран обяви Тръмп за \"слабоумен\" заради посолството на САЩ в Израел"}
