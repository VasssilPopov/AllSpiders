{"url": "https://news.bg/disasters/zemetresenie-na-italianskiya-ostrov-iskiya-ima-dve-zhertvi.html", "text": "Земетресение с магнитуд 3.6 разтърси италианския остров Иския в Тиренско море, предадоха информационните агенции.Според неаполитанския вестник \"Mattino\", възрастна жена е загинала в курорта Казамичола Терме, където разрушенията са най-сериозни.Загинал е и служител на гражданската отбрана.Най-малко 10 души се смятат за изчезнали.Ранените са 25.Трусът е регистриран в 20:58 ч. местно време. Епицентърът се намира близо до западния бряг на Иския. Дълбочината на земетръсното огнище е 10 километра.", "date": "2017.08.21", "title": "Земетресение на италианския остров Иския, има две жертви "}
{"url": "https://news.bg/int-politics/putin-naznachi-nov-poslanik-na-rusiya-v-sasht.html", "text": "Руският президент Владимир Путин назначи Анатолий Антонов за нов руски посланик в САЩ. Това става ясно от официално изявление, публикувано на сайта на Кремъл.\"С президентски указ, Анатолий Иванович Антонов е назначен за извънреден и пълномощен посланик на Руската федерация в Съединените американски щати и за постоянен наблюдател на Руската федерация в Организацията на американските държави във Вашингтон, САЩ, едновременно\", се посочва в официалното изявление.Антонов преди това беше заместник-министър на отбраната в продължение на пет години от 2011 до 2016 г. Преди това дипломатът ръководеше департамента по сигурност и разоръжаване на руското външно министерство.От 2016 г. Антонов е назначен за заместник-министър на външните работи. Междувременно досегашният руски посланик в САЩ Сергей Кисляк беше пенсиониран.", "date": "2017.08.21", "title": "Путин назначи нов посланик на Русия в САЩ"}
{"url": "https://news.bg/crime/strelyaha-s-avtomati-po-garazh-v-sandanski.html", "text": "Въоръжени с автомати са стрелят по гараж на бизнесмен в Сандански. Стрелците са избягали, а полицията ги издирва, съобщава НоваТВНяма пострадали хора. Според свидетели около 2 часа през нощта нападателите паркирали джип на съседна улица. Маскирани и въоръжени, стрелците стигнали пеша до гаража и започнали безразборна стрелба.В гаража бил паркиран луксозен автомобил. След това била запалена друга кола, на бащата на бизнесмена, която била паркирана на улицата.Случаят се разследва, а съседи на бизнесмена споделят, че не знаят на какво се дължи нападението.С автомат \"Калашников\" е стреляно по гаража в Сандански, а мишената е мъж, за когото се смята, че се занимава с незаконен бизнес с проститутки в Амстердам, съобщава БТВ. По гаража, който е на 33-годишния Цветан Акшаров - Шушнара, е изстрелян цял пълнител.", "date": "2017.08.21", "title": "Стреляха с автомати по гараж в Сандански"}
{"url": "https://news.bg/crime/momicheto-v-burgas-zaklano-zaradi-nargile.html", "text": "Окръжна прокуратура - Бургас задържа за 72 ч. 15-годишен младеж от гр. Бургас, който е обвинен в убийството на 11-годишено момиче. За престъплението, което е извършено около 17 и 30 часа на 20 август съобщиха пред медиите Зам.- апелативният прокурор на Бургас г-жа Йовита Григорова и Директорът на ОД на МВР -Бургас старши комисар Калоян Калоянов.Прокурор Григорова съобщи, че сигнал за престъпното деяние е подаден на тел. 112 от живущи в жилищния блок. Тялото е открито в асансьора на бл.108 в жилищния комплекс. Момичето е било умъртвено посредством удар с нож в областта на шията, като хладното оръжие е засегнало артерия.Григорова добави, че обвиняемият и жертвата се запознали след установен между тях контакт в социална мрежа, след което си разменили телефоните. По първоначални данни мотивът за извършеното е скарване между двамата за това дали да пушат наргиле или не.Прокурор Григорова уточни, че законът предоставя възможност обвиняемият да бъде задържан за срок от 72 часа, а също така и да му бъде определена и постоянна мярка за неотклонение \"задържане под стража\" въпреки, че е непълнолетен.Наказанието, което е предвидено в закона за малолетни лице извършили подобно престъпление е \"лишаване от свобода\" за срок от 3г. до 10г.Старши комисар Калоянов добави, че първоначално полицейските служители са били поставени пред изключително сложна ситуация, тъй като в тялото на момичето не са открити документи за самоличност или каквито и да било вещи. В последствие се оказало, че момиче с подобно описание не живее в горепосочения блок или в района около него.Последвали изключително много на брой издирвателни мероприятия, които в крайна сметка са довели до разкриването на самоличността на жертвата, а по-късно и на обвиняемия. Старши комисар Калоянов каза още, че убийството е извършено с един единствен удар с ножа, а обвиняемият е задържан в дома си, който също не е бил в блока, в който е открито тялото на пострадалата.В заключение Григорова апелира към родителите да бъдат много внимателни и да контролират комуникацията на децата си по социалните мрежи. Тя припомни, че Апелативна прокуратура - Бургас е първата в страната, която организира уроци за ученици от бургаските училища, целящи да предпазят младежите и девойките от опасностите, които съществуват в интернет пространството.", "date": "2017.08.21", "title": "Момичето в Бургас заклано заради наргиле"}
{"url": "https://news.bg/crime/petko-ot-lyaskovets-ostava-v-zatvora-do-zhivot.html", "text": "Тричленен състав на Върховния касационен съд (ВКС) остави в сила решение на Апелативния съд във Велико Търново срещу Петко Петков от Лясковец. Решението не подлежи на обжалване, съобщават от ВКС.Делото пред ВКС е образувано по жалби на подсъдимия и защитата му срещу решение на Апелативния съд с искане за неговата отмяна и връщане на делото за ново разглеждане, както и за определяне на по-леко наказание.Апелативният съд във Велико Търново е потвърдил атакуваната пред него първоинстанционна присъда, с която подсъдимият Петко Петков е признат за виновен в това, че на 14 март 2014 г. в Лясковец, предумишлено, по начин опасен за живота на мнозина, направил опит да умъртви повече от едно лице - Д.Ц.К., М.Р.А., Д.Б.К., В.Р.С., Г.К.А. и умъртвил Емил Шарков - всички полицейски служители на МВР при изпълнение на службата им - участие в провеждане на полицейска операция.Петко Петков е осъден на доживотен затвор без замяна.Той е признат за виновен и в това, че в дома си в Лясковец държал огнестрелни оръжия на обща стойност 1488 лв. и 343 броя боеприпаси за огнестрелни оръжия на стойност 426,63лв., без да има за това надлежно разрешение, поради което е осъден на осем години лишаване от свобода.Определено е едно общо и най-тежко наказание - доживотен затвор без замяна, което да се изтърпи при първоначален специален режим в затвор.Петков е осъден да заплати на гражданските ищци обезщетение за претърпени неимуществени вреди, ведно със законната лихва в размер на 380 хил. лева. В тежест на подсъдимия са възложени деловодните разноски и дължимата държавна такса върху уважения размер на гражданските искове.В решението си тричленният състав на ВКС намира, че касационните жалби са допустими, но неоснователни. Неоснователни били и твърденията за допуснати процесуални нарушения относно събирането и оценката на доказателствата от въззивната инстанция.По направените доводи за неправомерни действия на Специализирания отряд за борба с тероризма върховните съдии смятат, че тези действия не могат да бъдат квалифицирани като противоправно нападение и са в рамките на правомощията на отряда, а използването на сила и помощни средства в случая е било абсолютно необходимо и основано на предоставените им със заповед правомощия.", "date": "2017.08.21", "title": "Петко от Лясковец остава в затвора до живот"}
{"url": "https://news.bg/int-politics/vuchich-obyasni-izteglyaneto-na-diplomatite-ot-makedoniya-s-nepriyatelski-deystviya.html", "text": "Неприятелски действия на Македония предизвикват отзоваването на сръбски дипломати от Скопие. Това съобщава сръбския президент Александър Вучич пред журналисти, цитиран от ТАСС.\"Има достатъчно доказателства за много неприятелски действия срещу сръбските органи и институции\", коментира Вучич.\"Още през следващата седмица, след среща с президента Вучич нашите дипломати ще се върне в Скопие, както и посланикът ще се върне по-късно, когато приключи всички съвети\", коментира ръководителят на Министерството на външните работи Дачич, добавяйки, че Белград се интересува от добри отношения с неговия съсед.Македонското правителство изготви предложение за подкрепа на новата кандидатура на Прищина за членство в ЮНЕСКО, съобщава Спутник.Това е \"една от причините\", защо сръбското министерство на външните работи реши да оттегли служителите на посолството на страната в Скопие за спешни консултации, посочва агенцията.Междувременно в Белград не бяха дадени официални причини, а министър-председателят Ана Бърнабич описа ситуацията тази сутрин като \"не маловажни прични\".Бърнабич съобщи пред репортери, че Министерството на външните работи скоро ще представи изявления.По-рано днес RTS съобщи, че е получила потвърждение, че целият персонал на сръбското посолство в Скопие е оттеглено за спешни консултации в Белград.Междувременно македонските медии съобщават, че македонското министерство на външните работи е получило бележка от посолството на Сърбия в Скопие, като ги информира, че персоналът на посолството е бил помолен да пътува до Белград за консултации.\"Министерството на външните работи не е запознато с причините за това решение и следователно установява комуникация с МВнР на Сърбия. Съгласно съответните разпоредби на Виенската конвенция за дипломатическите отношения, институциите на Република Македония предприемат мерки, за да защитят сигурността и целостта на посолството на Сърбия в Скопие \", се казва в изявление.Новините за изтеглянето на сръбски дипломати са изтекли снощи от македонската телевизия \"Телма\", която се позовава на източници в македонското министерство на външните работи.Според медията сръбското посолство, позоваващо се на Женевската конвенция, иска от македонските власти да засилят сигурността на посолството.Репортерът телевизията заявява, че \"всички прозорци на посолството са тъмни\", докато \"нищо необичайно не се случва пред сградата и няма увеличено полицейско присъствие\".Посланик Душанка Димак-Томич съобщава пред \"Бета\", че не може да направи коментар и добавя в SMS съобщение, изпратено до кореспондента на агенцията в Скопие, че трябва да търсят повече информация в понеделник, от сръбското министерство на външните работи.", "date": "2017.08.21", "title": "Вучич обясни изтеглянето на дипломатите от Македония с неприятелски действия"}
{"url": "https://news.bg/bulgaria/realna-opasnost-afrikanska-chuma-da-stigne-do-balgariya.html", "text": "Има реална опасност африканска чума да стигне до България и да засегне дивеча у нас. Това прогнозира Дамян Дамянов, директор на Югозападното държавно горско предприятие, съобщава БНР. Към момента от болестта, разпространяваща се основно при свинете и дивите прасета, са засегнати девет европейски държави, като последните случаи са регистрирани в Румъния и Унгария.По думите на Дамянов, въпреки мерките за недопускането и на наша територия, е въпрос на време заболяването да стигне и до България\"При този товар и пътникопоток, според мен, каквито и мерки да взимаме, дано да не съм прав, е въпрос на време да дойде и в България\", притеснен е Дамянов.Според него освен проблема с дивечовия баланс, африканската чума би нанесла и сериозни икономически вреди.\"Тежко заболяване, носи много щети на промишленото производство, тъй като когато в държавата има такава чума нямаш право на износ. Усилията са насочени към това да се спазват ветеринарно-хигиенни норми и засилен контрол. Дано да успеем\", пожела си Дамян Дамянов.", "date": "2017.08.21", "title": "Реална опасност африканска чума да стигне до България"}
{"url": "https://news.bg/crime/dzhigit-se-vryaza-v-stado-ovtse-izbi-40-zhivotni.html", "text": "24-годишен шофьор се е врязал с висока скорост в стадо овце, като е убил 40 от животните.Инцидентът е станал на пътя между пазарджишките села Ракитово и Костандово, съобщава БНР.Пастирът е оцелял по чудо.След катастрофата водачът е избягал. При последвалото издирване той е открит в дома на родителите си - в ракитовското село Дорково.Мъжът е задържан за 24 часа. ", "date": "2017.08.21", "title": "Джигит се вряза в стадо овце, изби 40 животни"}
{"url": "https://news.bg/int-politics/pravata-na-migrantite-stoyat-nad-natsionalnata-sigurnost-otseche-papata.html", "text": "Папа Франциск настоява страните да подобрят значително приема на мигранти и да спрат всякакви колективни експулсирания, подчертавайки, че достойнството на мигрантите и правото на закрила стоят над тревогите за националната сигурност, съобщава \"Асошиейтед прес\".Политически насоченото послание на папата беше по повод Световния ден на бежанците за 2018 г. на Католическата църква, който се отбелязва на 14 януари. Това става на фона на засилващите се антиимигрантски настроения в Европа след вълните пристигащи мигранти и ислямистките терористични атаки.В посланието папа Франциск настоя правителствата да приветстват, закрилят, насърчават и интегрират мигрантите, изтъквайки, че посланието на любовта на Иисус е вкоренено в приветствието на \"отхвърлените непознати на всяка възраст\".Той поиска засилен и опростен процес на предоставяне на хуманитарни и временни визи и отхвърли произволните и колективните експулсирания като \"неподходящи\".Той заяви, че принципът за гарантиране на достойнството на всеки човек \"ни задължава винаги да даваме приоритет на личната безопасност над националната сигурност\".", "date": "2017.08.21", "title": "Правата на мигрантите стоят над националната сигурност, отсече папата"}
{"url": "https://news.bg/world/likvidiraha-izdirvaniya-terorist-ot-barselona.html", "text": "Мъж, носещ колан с експлозиви, е бил застрелян от каталунски полицаи западно от Барселона, съобщават испанските медии.Инцидентът се е разиграл в град Субиратс. Според някои медии мигове преди да бъде застрелян мъжът крещял \"Аллах Акбар\". По-късно от полицията в Каталуния съобщиха, че застреляният мъж е мароканецът Юнес Абуяакуб, който е основният заподозрян за терористичната атака на пешеходния булевард в центъра на Барселона на 17 август, при която той прегази с микробус до смърт 13 души, а повече от 120 души бяха ранени.По-рано днес той беше обявен за издирване на територията на цяла Европа.  ", "date": "2017.08.21", "title": "Ликвидираха издирвания терорист от Барселона"}
{"url": "https://news.bg/world/evropa-ne-iska-da-e-hebron.html", "text": "Европа е преживяла около десетина случая на нападения с кола или камион, които се врязват в пешеходци, но градовете не са намалили рисковете като променят инфраструктурата си, съобщава Ройтерс.\"Ние не искаме да бъдем Хеброн\", коментира Елс Ампе, заместник-кмет на Брюксел, използвайки името на града на Западния бряг, където палестинци и израелски заселници често се отделят от бетонни и стоманени бариери.Загрижеността за разходите и нежеланието да се наруши ежедневието са сред причините, цитирани от експерти по сигурността, ръководители и общински служители.Брюксел има 45 хектара пешеходни зони, включително много тесни улички, поставянето на бариери за превозните средства на много от тези улици ще ограничи достъпа на хората, които живеят, поддържат съоръжения и извършват бизнес там, коментира Елс Ампе.\"Не може да се блокира всяка улица. Трябва да се живее и магазините трябва да имат доставки. Трябва да имаме компромис между сигурността и това да живеем в града \", добави тя., след като някои жители заявиха, че служителите е трябвало да направят повече, за да предотвратят достъпа на превозното средство до Лас Рамблас.\"Не можем да запълним Барселона с бетонни блокове\", коментира Йоаким Форн, който управлява вътрешните работи в региона на Каталония., променили са трафика и са взели други мерки.\"Ница инвестира масово. Повечето градове не могат да си позволят да инвестират масово в реорганизация на трафика и обществените пространства, така че те го правят в рамките на своите средства \", каза Елизабет Джонстън, изпълнителен директор на Европейския форум за градска сигурност - мрежа за местните и регионалните власти.Защитните съоръжения трябва да са масивни, за да могат да спрат камион от 7,5 тона, който се движи с над 80 км в час.\"Westminster bollard\" в Лондон е оребрена 1-метрова колона от манганова стомана със заоблена правоъгълна форма. Дори боядисана в черно, тя е много видима и заема пространство на тротоара.", "date": "2017.08.21", "title": "Европa не иска да e Хеброн"}
{"url": "https://news.bg/crime/mazh-vadi-nozh-na-speshni-meditsi-v-sofiya.html", "text": "Мъж е заплашил с нож екип на спешна помощ в столичния квартал \"Надежда\", съобщи Дарик радио.Събитията са се разиграли малко след 5 часа тази сутрин. Бил подаден сигнал за 48-годишна жена в безсъзнание.Линейката се отзовала на мястото за 18 минути, през 7 от които обикаляла квартала заради грешно подаден адрес.При пристигането си спешните медици били посрещнати от сина на пострадалата, който извадил нож. Незабавно на мястото била повикана полиция, а пациентката е била хоспитализирана.", "date": "2017.08.21", "title": "Мъж вади нож на спешни медици в София"}
{"url": "https://news.bg/crime/mazh-zagina-na-patya-kray-samokov.html", "text": "Мъж загина при катастрофа на пътя Ихтиман - Самоков в района преди село Ново село, съобщиха от МВР.Катастрофирал е \"Фолксваген Пасат\".Заради катастрофата движението по пътя беше ограничено няколко часа.Тази вечер в Самоков се очаква да пристигнат президента Румен Радев и патриарх Неофит, които ще се включват в тържествата по повод празника на града.", "date": "2017.08.21", "title": "Мъж загина на пътя край Самоков"}
{"url": "https://news.bg/world/v-rumaniya-pritesneni-ot-nov-marshrut-na-migrantite-prez-cherno-more.html", "text": "Рибарска лодка с 86 мигранти е била заловена край бреговете на Румъния в Черно море, съобщиха румънските власти, цитирани от \"Франс прес\".Това е втори подобен инцидент през последната седмица, което засилва опасенията в страната за създаването на нов маршрут на мигранти към Европа.Според румънската брегова охрана мигрантите са били придружавани от двама турски трафиканти.На 13 август бреговата охрана откри лодка с 69 иракски мигранти в румънски води. Тогава българин и кипърец са били задържани по подозрения в трафик на хора.Румъния се тревожи, че Черно море може да се превърне в алтернативен маршрут за опитващите се да преминат опасното Средиземно море. От началото на годината 111 хил. мигранти са достигнали до Европа по море, като по-голяма част от тях пристигат в Италия от Либия. ", "date": "2017.08.21", "title": "В Румъния притеснени от нов маршрут на мигрантите през Черно море"}
{"url": "https://news.bg/world/desetki-teroristi-ot-islyamska-darzhava-likvidirani-pri-vazdushen-udar-na-rusiya.html", "text": "Десетки терористи от ДАЕШ (\"Ислямска държава\") са били ликвидирани при руски въздушен удар близо до източния сирийски град Дейр ал Зур, съобщават световните информационни агенции.От руското военно министерство заявиха, че най-малко 200 джихадисти са загинали, след като техните военновъздушни сили са ударили конвой от около 20 джипа, бронирани автомобили и танкове.Руските военни не са уточнили кога е бил извършен въздушният удар, но от Сирийския център за наблюдение на човешките права съобщиха, че конвоят бил ударен в петък, като според тях били загинали 70 терористи.ДАЕШ държи под обсада контролираните от сирийското правителство райони на града от 2015 г., оставяйки около 90 хил. цивилни в зависимост от хвърлена от въздуха хуманитарна помощ, организирана от ООН.Русия, която предприе военна кампания в подкрепа на сирийския президент Башар ал Асад преди две години, бомбардира позиции на ДАЕШ по фронтовата линия в Дейр ал Зур в опит да попречи правителственият анклав да попадне в ръцете на терористичната групировка.Сирийски войски и присъдружни им милиции междувременно напредват към града от запад, движейки се по главния път през пустинята от Палмира.По-рано този месец те отвоюваха обратно последния град под контрола на джихадистите в провинция Хомс, Сукна, който е само на 120 км от Дейр ал Зур.Въпреки че ДАЕШ все още контролира голяма част от провиция Дейр ал Зур, те бързо губят позиции в Сирия за сметка на правителствените сили и водените от сирийските кюрди сили, подкрепяни от ръководената от САЩ международна коалиция, които са съсредоточени към отвоюването на северния град Ракка.", "date": "2017.08.21", "title": "Десетки терористи от \"Ислямска държава\" ликвидирани при въздушен удар на Русия"}
{"url": "https://news.bg/disasters/golyam-pozhar-bushuva-v-ruskiya-grad-rostov-na-don.html", "text": "Голям пожар бушува в руския град Ростов на Дон, съобщиха руските медии.Огнената стихия е тръгнала от частен дом, като се е разпространила вече до 25 къщи с обща площ 10 000 кв. м. Пожарът вече е локализиран.Евакуирани са над 650 души от околните сгради, в това число и от многоетажни блокове. Над 1200 души са останали без ток.В потушаването на пламъците участват три хеликоптера, един самолет и над 2000 пожарникари с 212 единици специализирана техника.Пострадали са 27 души, петима от които са приети за лечение в болници.Засега се смята за малко вероятна версията за умишлен палеж, а като по-вероятна - тази за пожар, причинен от битова техника.Усилията на пожарникарите да потушат пламъците се усложняват от силния вятър със скорост 17 м/с. ", "date": "2017.08.21", "title": "Голям пожар бушува в руския град Ростов на Дон"}
{"url": "https://news.bg/int-politics/erdogan-razbira-naistina-samo-tozi-ezik.html", "text": "Когато един политик обяви, че друг политик страда от параноя, това просто е безсрамие. Когато сега обаче председателят на социалдемократите Мартин Шулц дава такава диагноза на турския президент Реджеп Таийп Ердоган, той не е далеч от истината. Между Берлин и Анкара нищо не върви като хората. Месеци наред федералното правителство полагаше всевъзможни дипломатически усилия, приемаше провокациите и избягваше грубия тон в обноските чак до самоотричане. . Сега правителството нарича нещата с истинските им имена. Когато в Турция биват арестувани германски граждани по абсурдни обвинения, както стана с правозащитника Петер Щойтнер, социалдемократическият кандидат за канцлерския пост Мартин Шулц открито говори за \"заложници\". .И тази промяна на курса за известно време оказа въздействие върху Анкара. Тонът беше смегчен. Та нали Турция не може да се лиши от германските туристи и от ангажимента на германските фирми. Наскоро обаче мандалото отново хлопна. Първоначално Ердоган призова имащите право на глас германци от турски произход да не гласуват за ХДС/ХСС, за социалдемократите и за Зелените. В неговите очи всички тези партии били врагове на Турция. Ердоган свързва ХДС/ХСС със заклетия си враг Ангела Меркел, а социалдемократите с външния министър Зигмар Габриел, чийто тон винаги е бил по-ясен в сравнение с този на предшественика му и сегашен президент Франк-Валтер Щайнмайер. . Според Ердоган и много други турски националисти, той просто е предател на собсвения си народ, въпреки че никога не е живял в Турция.ово измерениеАрестът на германския писател Доган Акханлъ по време на отпуската му в Испания има ново измерение. Той вероятно е извършен по настояване на Ердоган с дежурното обинение за подкрепа на терористи. Междувременно Акханлъ е освободен, въпреки че засега не може да напуска Испания. Процедурата може и да е коректна от формална юридическа гледна точка. Турция е издала заповед за арест чрез Интерпол. Остава обаче въпросът как изобщо е възможно да бъде издадена заповед за арест срещу човек като Акханлъ? Разбира се, че страните от ЕС си сътрудничат с Турция в сферата на политиката за сигурност. Но това - в основата си правилно - сътрудничество трябва спешно да бъде преразгледано във връзка с поведението на турското правителство.Слаба утехаЗа момента е пределно ясно, че ясният тон на германците е правилен. Било то по повод вербалните изцепки на турския президент или в случаите на своеволни арести. Външният министър Зигмар Габриел веднага се зае със случая Акханлъ, настоя за освобождаването му и най-малкото за консулски грижи. Очевидно това не остана без последствие в Испания. И това е добре. Новият по-ясен и категоричен тон все още не е донесъл добри новини за арестуваните в Турция германци като журналиста Дениз Юджел и правозащитника Петер Щойтнер, въпреки че затворническите условия за Щойтнер междувременно бяха подобрени. Тъжната истина е, че в тези случаи германците в крайна сметка са с вързани ръце. Не обаче и когато Ердоган сега разширява параноичната си гонитба срещу всички германци, на които гледа като на врагове на собственото си правителство, и върху други страни от ЕС. Това е слаба утеха, но все пак е нещо.", "date": "2017.08.21", "title": "Ердоган разбира наистина само този език"}
{"url": "https://news.bg/bulgaria/darzhavata-raboti-v-polza-na-sluzhitelite-na-emko-zayavi-ministar-karanikolov.html", "text": "Странно се нагнетявало напрежение във военно промишления комплекс. Тази констатация сподели с медиите министърът на икономиката Емил Караниколов за протеста в ЕМКО. Държавата застава зад целия военно промишлен комплекс, категоричен бе той.Работата в ЕМКО не е спирана, подчерта министърът на икономиката. МВР е констатирало нарушението в складовата база. Държат се боеприпаси на едно място в противоречие с правилата, както и в двора.Временно е отнет лиценза до отстраняване на нарушенията, обяснява министърът. Работело се за отстраняване на нередностите. Държавата застава зад работниците, подчерта министър Караниколов. Той обясни, че при отстраняване на нередностите ще се върне лицензът на ЕМКО за търговия. Длъжни сме да осигурим сигурността на работниците и хората, подчерта Караниколов. Боеприпасите трябва да се преместят.Самите работници са споделили, че се отстраняват нарушенията. Законът позволявал отнемането на лиценза за търговия, както отчете министър Караниколов. Служителите на завода щели да продължат да работят, изтъкна министъра на икономиката.Припомняме, че по-рано днес около 400 служители от военния завод \"ЕМКО\" протестираха, заради опасения, че предприятието може да бъде затворено.Протестиращите бяха се запътили да блокират Прохода на републиката при село Вонеща вода, но бяха спрени от кордон от полицаи.", "date": "2017.08.21", "title": "Държавата работи в полза на служителите на ЕМКО, заяви министър Караниколов"}
{"url": "https://news.bg/world/mikrobus-se-zabi-v-avtobusni-spirki-v-marsiliya-edin-zaginal.html", "text": "Една жена е загинала, а друг човек е бил ранен, след като микробус се е забил в две автобусни спирки на различни места в южния френски град Марсилия, съобщиха от полицията, цитирани от световните осведомителни агенции.Шофьорът е бил арестуван. От полицията уточниха, че не е ясно дали микробусът е бил умишлено забит в спирките, едната от която се намира в старата пристанищна зона, или дали е било произшествие.По-късно от френската прокуратура обявиха, че инцидентът не се разглежда като терористичен акт.Във френските медии има информации, че шофьорът е известен на полицията и може да има ментални проблеми. Според непотвърдени информации той имал криминална регистрация, но не бил известен на специалните служби. Полицията е посъветвала хората да избягват старата пристанищна зона.Пострадалият човек е със сериозни наранявания. Разследването е в ход. ", "date": "2017.08.21", "title": "Микробус се заби в автобусни спирки в Марсилия, един загинал"}
{"url": "https://news.bg/bulgaria/ne-e-rabota-na-sofiya-teh-park-da-prodava-imoti-smyata-karanikolov.html", "text": "Не е работа на София тех парк да продава имоти. Това смята министърът на икономиката Емил Караниколов за смените в ръководството на парка.Там трябва да има млади хора, категоричен бе той.Назначенията били лично на министъра и нямало никакви партийни кадри. Там трябвало да се прави наука, става ясно от думите на министър Караниколов.Дъщерята на Янка Такева влиза в ръководството на София тех парк заради административния си капацитет. Има кой да се занимава с науката там, смята Емил Караниколов.", "date": "2017.08.21", "title": "Не е работа на София тех парк да продава имоти, смята Караниколов"}
{"url": "https://news.bg/world/18-godishniyat-abderahman-mechkah-e-napadatelyat-ot-finlandskiyat-grad-turku.html", "text": "Финландският съд посочи 18-годишният мароканец Абдерахман Мечках, като извършител на нападението в Турку, съобщава Ройтерс.Припомняме, двама загинаха и 8 души бяха ранени при нападението вчера в Турку, Финландия. Полициите успяха да заловят предполагаемия нападател, след като го простреляха в крака.\"Поради получената информация тази нощ, нападението в Турку вече се разследва като акт с терористичен мотив\", посочва изявление на Националното следствено бюро в страната.В страната са засилени мерките за сигурност. В големите градове са увеличени патрулиращите коли.Полицията поиска Мечках, която понастоящем е в болница, да бъде задържана по време на предварителните разследвания.", "date": "2017.08.21", "title": "18-годишният Абдерахман Мечках е нападателят от финландският град Турку "}
{"url": "https://news.bg/bulgaria/zaloviha-telefonni-izmamnitsi-na-am-hemus.html", "text": "Около 16:40 часа в петък бил подаден сигнал за лек автомобил и хора със съмнително поведение на автомагистрала \"Хемус\". Колата била в района на 61-ви км. и на мястото пристигнал полицейски екип от Правец. Униформените установили, че водачът и жената, която пътувала с него са от столицата.В резултат от действия, проведени съвместно от служители на РУ - Правец, ОДМВР - София, СДВР и ОДМВР - Плевен, станало ясно, че двамата, спрени на магистралата, са направили телефонна измама по-рано същия ден. Те измамили възрастна жена в София.След като полицаите претърсили колата им, в нея намерили 6835 лева и златни накити с общо тегло 75 грама. Двамата са задържани за срок от 24 часа в ареста в Правец.По това време в Плевен пък е задържан шефа на организацията им за измами - 32-годишен мъж от Левски. В разследването станало ясно, че тримата души са извършили още 6 идентични престъпления.", "date": "2017.08.21", "title": "Заловиха телефонни измамници на АМ \"Хемус\""}
{"url": "https://news.bg/crime/angliyski-turist-zagina-padayki-ot-terasa-v-slanchev-bryag.html", "text": "20-годишен английски турист е загинал, след като е паднал от тераса на хотел в Слънчев бряг, съобщават от МВР в Бургас.Момчето е паднало от тераса на третия етаж. Откарано е в болница в клинична смърт.От компанията, в която той е работел, публикуваха негова снимка с новината за трагичния инцидент.", "date": "2017.08.21", "title": "Английски турист загина, падайки от тераса в Слънчев бряг"}
{"url": "https://news.bg/crime/11-godishno-momiche-e-ubito-zhestoko-v-burgas.html", "text": "11-годишно момиче е открито мъртво в асансьор в жилищен блок в бургаския квартал \"Меден Рудник\", съобщава БНТ.Снощи съседи откриват в асансьора труп на младо момиче. За убийството е задържан 15-годишен.Според разследващите момичето е било удряно с тъп предмет по главата.Според съседи пожелали анонимност момичето живеело на квартира на третия етаж в блок 108.От полицията отказват коментар, днес се извършва втори оглед.Апелативна прокуратура ще съобщят по-късно днес подробности по разследването.", "date": "2017.08.21", "title": "11-годишно момиче е убито жестоко в Бургас"}
{"url": "https://news.bg/crime/mlad-mazh-ubi-16-godishnata-si-priyatelka.html", "text": "Събота вечер малко преди полунощ, в полицията е подаден сигнал, че в село Габровница между 16-годишно момиче от селото и 21-годишен мъж възникнал битов скандал. Младият мъж бил от село Малорад, област Враца, и заедно с момичето живеели на семейни начала.Когато полицията отишла на място, установила, че скандалът им прераснал в бой и мъжът намушкал с нож в областта на шията младото момиче. 16-годишната пострадалата е починала на път за болницата.Извършени са два огледа на местопроизшествието, иззети са веществени доказателства и са разпитани са свидетели. По случая било образувано досъдебно производство и 21-годишният убиец е обявен за издирване с мярка \"принудително довеждане\".Криминалисти от Монтана, съвместно с колегите им от Враца, открили и задържали мъжът. Той бил отведен в Бяла Слатина, откъдето е транспортиран в РУ - Монтана и му е наложена полицейска мярка за 24 часа.", "date": "2017.08.21", "title": "Млад мъж уби 16-годишната си приятелка"}
{"url": "https://news.bg/education/uchenitsite-masovo-predpochitat-profesionalnoto-obrazovanie.html", "text": "За около 62% от учениците, записани в професионалните паралелки и училища, професионалното образование е първи избор при кандидатстване. Това показват данните за приема през тази година, съобщават от Министерството на образованието и науката (МОН).От 21 966 ученици в професионални гимназии и паралелки, 13 810 са записани след 7 клас по първо желание в първо класиране. Общо 17 993 или почти 82% осмокласници са приети по първо и второ желание в професионална гимназия или паралелка. Тези данни говорят за повишаване на интереса към професионалното образование, отбелязват от образователното ведомство.В трите етапа на класиранията за кандидатстване след 7 клас има данни за участвали 47 356 ученици. 46% от тях са записани след първите два етапа на класирането и са класирани за трети етап в паралелки за придобиване на професионална квалификация.Изборът на 46 процента от учениците определя засега като най-търсени следните специалности: Компютърна техника и технологии, Икономическа информатика, Автотранспортна техника, Икономика и мениджмънт, Механизация на селското стопанство, Производство на кулинарни изделия и напитки, Кетъринг, Производство и обслужване в заведенията за хранене и развлечения, Системно програмиране, Организация на хотелиерството, Организация на туризма и свободното време, Строителство и архитектура, Приложно програмиране, Оперативно счетоводство и Банково дело.515 ученици са записани вече в паралелките по новата професия \"Приложно програмиране\".", "date": "2017.08.21", "title": "Учениците масово предпочитат професионалното образование "}
{"url": "https://news.bg/world/sasht-spira-izdavaneto-na-vizi-v-rusiya.html", "text": "САЩ намаляват визовите си услуги в Русия, след като Москва поиска рязко да намалят дипломатическия персонал в отговор на новите санкции на САЩ, съобщава Ройтерс.Президентът Владимир Путин, реагирайки на новите санкции, наложени от Конгреса на САЩ, поиска Вашингтон да намали дипломатическия и техническия състав в Русия със 755 души или около 60% до 1 септември.Американското посолство в Русия съобщава, че това ги принуждава да преосмислят визовите операции и на 23 август прекратяват всички неимигрантски визови операции в Русия.Издаването на визи ще бъде възобновено на 1 септември, но ще бъде \"в много по-малък мащаб\". \"Капацитетът за интервюта в бъдеще ще бъде значително намален, защото трябваше да намалим значително персонала, за да спазим изискването на руското правителство\", заявява посолството на своя уеб сайт.Руските граждани, които искат да посетят Съединените щати за туризъм, вече няма да могат да кандидатстват чрез консулствата на САЩ извън Москва и ще трябва да пътуват до руската столица.Това ще създаде сериозно логистично предизвикателство за някои руснаци, тъй като страната се простира през единадесет часови зони.Съединените щати имат в момента консулства в Санкт Петербург, Екатеринбург и Владивосток.\"Визовите операции в консулствата на САЩ ще бъдат временно отменени за неопределено време\", заявява посолството.\"Решението на Русия да намали дипломатическото присъствие на САЩ поставя под въпрос сериозността на Русия по отношение на по-добрите отношения с Вашингтон\", посочва посолството.Мария Захарова, говорителка на руското външно министерство, заяви по-рано този месец, че САЩ са издали миналата година около 150 000 визи на руски граждани.\"Ние ще работим с намален капацитет, докато нивото на персонала ни намалява\", допълва от американска страна.", "date": "2017.08.21", "title": "САЩ спира издаването на визи в Русия"}
{"url": "https://news.bg/int-politics/turtsiya-i-iran-obsazhdat-savmestni-voenni-deystviya-sreshtu-kyurdite.html", "text": "Турция и Иран са обсъдили възможни съвместни военни действия срещу кюрдски екстремистки групировки след разговори в Анкара през миналата седмица между началник щаба на въоръжените сили на Иран и турски лидери. Това обяви турският президент Реджеп Тайип Ердоган, цитиран от \"Ройтерс\".Говорейки пред репортери преди да замине на официално посещение в Йордания, Ердоган също така е заявил, че по-ефективна борба срещу обявената извън закона Кюрдска работническа партия (ПКК) и подразделението ѝ в Иран, ще бъде възможно чрез съвместни действия с Иран.\"Съвместните действия срещу терористични групировки, които се превърнаха в заплаха, са винаги на дневен ред. Този въпрос беше обсъден между двамата военноначалници, а аз обсъдих по-широко как това трябва да бъде осъществено\", коментира Ердоган.", "date": "2017.08.21", "title": "Турция и Иран обсъждат съвместни военни действия срещу кюрдите"}
{"url": "https://news.bg/comments/izostavyaneto-na-detsa-romski-patent-dali.html", "text": "Нагледахме се и се наслушахме, на новини за изоставени деца в последно време. Едно от бебетата пък беше направо убито. Имаме и етикет за подобна престъпна безотговорност \"ромски патент\".Ако погледнем по-отблизо тези случаи обаче, ще разберем, че не точно така. \"Патентът\" съвсем не е ромски, а проследяването на процесите в общността през последните десетилетия показва тенденции, които опровергават мита за повишената раждаемост в този етнос.Преди година бяха публикувани резултатите от проучване по поръчка на Детския фонд на Уницеф, което трябваше да установи причините за ранно отпадане на ромските момичета от училище.Оказва се, че от 1995 година насам раждаемостта в тази общност е намаляла двойно. Ако през споменатата година от момичета на възраст 17-18 години са били родени 3886 деца, през 2013 са 1915. Двойно по-малко са случаите на второ и трето дете в тази възраст. Опровергава се и митът за все по-ранни бременности и раждания. Тенденцията е точно обратната - през 1995 година бебетата от майки под 16-годишна възраст са 1393, а през 2013 - 790.Иначе казано броят на детските бракове и ранни раждания намалява като абсолютна стойност. Цитираното изследване посочва и някои други изненадващи факти: повишаване на образователното ниво на ромските момичета, включително и на тези, които са встъпили в детски брак; няма \"ромски\" модел по отношение на брачна възраст и ниво на образование; повечето ромски момичета сключват брак след навършване на пълнолетие. Детският брак и ранните раждания са популярни в по-малките населени места; в случаите, при много бедни семейства; когато липсва моделът на по-образованите момичета в ромската група; когато родителите не са заинтересовани от образователния статус на децата си; когато местните училища не предлагат нужното ниво на образование и не могат да задържат контингента си; когато кварталът, в който живеят е сегрегиран.Какви са тенденциите в \"брачни\" модели на общността, според изследване на НСИ: - бракът във възрастта 12-15 години, след завършване на основното образование е възможен, но не е масов вариант; - бракът след 16 е приемлив, завършването на основно образование е норма, възможно е дори записването на средно образование; - бракът след пълнолетие, след завършване на средното образование, набира все повече привърженици.Изследването на Уницеф посочва и какви за възгледите за ранната бременност и раждане в общността. Женитбата на момиче до 15 години се схваща като брак с дете, което разчита на своята свекърва след раждането. Момичетата от общността са все така неинформирани за рисковете от ранната бременност и раждане, а дори и тези, които са запознати, не смятат, че това е сериозна причина да не се практикуват ранни бракове. Темата за секса продължава да е табу за жените от общността. Те отказват да споделят проблеми от интимен характер, да коментират със специалист здравните му аспекти, дори да са имали такава възможност. Повечето от тях разчитат на опита и съветите на своите майки, които както знаем, не могат да бъдат особено полезен пример.Накъде върви държавата щом и намалява раждаемостта и при ромите? Някаква представа дават и оповестените съвсем неотдавна данни на Националния център по обществено здраве и анализи. 40 българки дневно правят аборт. Според експерти броят бил дори по-голям, но в някои медицински центрове направените аборти не се регистрират. Всяко второ дете у нас е извънбрачно. Новородените през тази година са с 3500 по-малко от същия период на миналата.В същото време, за двойките, които имат потенциал да \"практикуват\" отговорно родителство, няма никакви стимули. Въпреки непрестанното говорене за семейно подоходно облагане, сериозни стъпки в тази посока няма. Ако трябва да обобщим картината - ромките раждат все по-малко, българките правят аборти все по-често, а основният фактор за изоставяне на новородени си остава бедността.", "date": "2017.08.21", "title": "Изоставянето на деца - ромски патент. Дали?"}
{"url": "https://news.bg/crime/danachnite-zapechataha-pet-populyarni-zavedeniya-v-primorsko.html", "text": "Неделя вечер данъчни инспектори от Бургас заедно с полицаи и митничари извършиха едновременно проверки на пет от най-популярните заведения в Приморско, съобщава \"\".Обектите се намирали в центъра на курорта. Данъчните са запечатали заведенията за 48 часа с цел обезпечаване на доказателства по предстоящи ревизионни действия. От НАП обясняват пред медията, че до запечатването на заведенията се стигнало, след отказ за предаване на наличните средства от касите на обектите.Оказало се също, че заведенията имат натрупани значителни суми.Припомняме, че от НАП затвориха популярен градски плаж във Велинград заради не издаване на касова бележка.Оказва се, че оборотите на търговските обекти по цялото Черноморие са се увеличили с над 100 млн. лв. през юли 2017 г. в сравнение със същия период на миналата година, предварителните данни сочат, че оборотите в летните курорти през август се очаква да достигнат 1 млрд лв.От началото на летния сезон до сега по цялото Черноморие са извършени общо 11 000 проверки, но освен тях инспекторите на НАП следят за спазването на закона и във вътрешността на страната, където са извършенидруги близо 20 000.", "date": "2017.08.21", "title": "Данъчните запечатаха пет популярни заведения в Приморско"}
{"url": "https://news.bg/crime/testvat-sistemata-za-proverka-na-zadalzheniya-kam-patna-politsiya.html", "text": "Във връзка с появили се съобщения в медийното пространство за нова система, позволяваща проверка по електронен път на задължения към Пътна полиция, МВР уточнява, че системата е в тестови период.В момента се разработва автоматизирана онлайн система за проверка на задължения към Пътна полиция по ЕГН или номер на СУМПС (шофьорска книжка) на страницата на МВР.Видимата препратка от сайта на министерството, е в тестови период с реални данни.Целта е да се установи пълната й функционалност и да се отстранят евентуални пропуски.Поради тази причина системата не е популяризирана официално от МВР.Това ще стане в момента, в който процесът на тестване бъде окончателно завършен.", "date": "2017.08.21", "title": "Тестват системата за проверка на задължения към Пътна полиция"}
{"url": "https://news.bg/world/rusiya-nyama-da-zatrudnyava-amerikantsite-s-vizi-vapreki-reshenieto-na-sasht.html", "text": "Руският външен министър Сергей Лавров заяви, че Москва няма да има ответни действия срещу гражданите на САЩ, след като американското посолство обяви решението си да спре неимигрантските визи на руски граждани по-рано днес, съобщава Ройтерс.По време на пресконференция в Москва, министърът обеща да не усложнява процеса на получаване на руски визи за американци, въпреки последния ход на Вашингтон \"Що се отнася до нашия отговор, както казах, е необходимо да се проучат подробно решенията, които американците са обявили\", отбеляза Лавров. Той добави, че \"ако някой се надява, че лошият пример ще бъде заразен, тогава не е преценил правилно\".", "date": "2017.08.21", "title": "Русия няма да затруднява американците с визи въпреки решението на САЩ"}
{"url": "https://news.bg/bulgaria/spirat-toplata-voda-v-polovin-sofiya.html", "text": "За три дни през тази седмица снабдяването с топла вода в някой райони на София ще бъде прекратено. Топла вода няма да има от 22 до 24 август, тогава тя ще бъде спряна, заради планувани ремонти на \"Булгартрансгаз\".Заради ремонтната си дейност дружеството няма да подава природен газ към някой от топлоизточниците на \"Топлофикация София\".През следващите три дни няма да има топла вода в столичните райони:", "date": "2017.08.21", "title": "Спират топлата вода в половин София"}
{"url": "https://news.bg/world/papata-prizova-za-prekratyavane-na-nasilieto-sreshtu-nevinni.html", "text": "Папа Франциск призова да бъде сложен край на \"нечовешкото насилие\". Това беше посланието му от традиционната неделна меса, предаде АП.Папата помоли Бог да \"избави света от това нечовешко насилие\".18 души бяха убити в столицата на Буркина Фасо преди седмица. В Испания членове на екстремистка клетка пометоха с автомобил пешеходци в Барселона и съседния морски курорт Камбрилс, убивайки 14 и ранявайки близо 130 души.Във Финландия в петък 18-годишен мароканец, поискал убежище, намушка фатално с нож двама души и рани седем.", "date": "2017.08.21", "title": "Папата призова за прекратяване на насилието срещу невинни"}
{"url": "https://news.bg/world/tramp-predstavya-viziyata-si-za-afganistan.html", "text": "Президентът Доналд Тръмп ще изложи новата стратегия на САЩ за Афганистан.Това ще стане в телевизионно обръщение в понеделник вечер в 21,00 ч. от военната база Форт Майър в Арлингтън, щата Вирджиния, близо до Вашингтон, предаде АП.През уикенда Тръмп написа в Туитър, че е взел решение.Ден по-рано стана известно, че той е събрал екипа си за националната сигурност в петък в резиденцията в Кемп Дейвид, за да обсъдят варианти на стратегията.По време на предизборната кампания Доналд Тръмп критикуваше стратегията на предшественика си Барак Обама за борба с ислямския тероризъм.", "date": "2017.08.21", "title": "Тръмп представя визията си за Афганистан"}
{"url": "https://news.bg/world/severna-koreya-e-sreshtu-ucheniya-na-sasht.html", "text": "Напрежението на Корейския полуостров продължава да се покачва, съобщава АП.Комунистическият режим в Пхенян отново се завърна към ядрената заплаха. Северна Корея се закани, че ще използва ядрено оръжие, ако САЩ и Южна Корея проведат традиционните си маневри.Само преди седмица Ким Чен - ун заплаши, че ще обстреля американската военна база на о. Гуам.От своя страна САЩ и Южна Корея дадоха да се разбере, че ще проведат маневрите.", "date": "2017.08.21", "title": "Северна Корея е срещу учения на САЩ"}
{"url": "https://news.bg/bulgaria/katastrofa-kray-stara-zagora.html", "text": "Ограничено e движението в двете посоки по път I-5 Стара Загора - Димитровград, в участъка между с. Средец и с. Тракия, поради ПТП.За това предупреждават от АПИ.Движението се осъществява по обходен маршрут, като леките автомобили се движат по обходен път: с. Средец - с. Опан - с. Тракия, а тежкотоварните автомобили се движат по обходен маршрут по път III-503 с. Средец - с. Опан - с. Бяло поле - Симеоновград.", "date": "2017.08.21", "title": "Катастрофа край Стара Загора"}
{"url": "https://news.bg/world/mladezhi-napadnaha-dzhamiyata-v-granada.html", "text": "Главната джамия в Гранада беше атакувана вчера от група крайнодесни младежи, съобщиха испански медии.В този момент в храма имало няколкостотин души.Нападателите хвърляли димки и скандираха ксенофобски и антиислямски лозунги.В същото време испански мюсюлмани организират акции в почит към жертвите от атентатите. Испанската ислямска комисия заклейми насилието веднага след атентатите.", "date": "2017.08.21", "title": "Младежи нападнаха джамията в Гранада"}
{"url": "https://news.bg/world/izdirvat-deset-amerikanski-moryatsi-do-singapur.html", "text": "Десет моряци от американските военноморски сили са изчезнали, след като американски военноморски босненски разрушител се сблъска с търговския кораб на изток от Сингапур в началото на понеделник, съобщи ВМС.Военният кораб се е сблъскал с търговския кораб, докато разрушителят се е насочил към пристанище в Сингапур. За сблъсъка е съобщено в 5:24 часа местно време.Представител на флота казал на CNN, че бойният кораб е имал пробойни, от които е нахлувало вода. Освен 10-те липсващи моряци, флотът каза, че пет са били ранени при сблъсъка.", "date": "2017.08.21", "title": "Издирват десет американски моряци до Сингапур"}
{"url": "https://news.bg/world/italiya-iska-zasilvane-na-razuznavaneto-sreshtu-terora.html", "text": "Италия иска засилване на разузнаването срещу терора, предаде АП.Агенцията се позовава на италианския външен министър Анджелино Алфано. Той посети импровизирания мемориал на улица \"Ла Рамбла\"в Барселона.За ограничаване на заплахата Алфано иска засилване на сътрудничеството между разузнавателните агенции в Средиземноморието.Той призна за заплахи от \"Ислямска държава\", че Италия ще бъде следващата мишена. Равнището на риска от терористична заплаха в Италия е високо и ще остане високо, каза италианският външен министър.", "date": "2017.08.21", "title": "Италия иска засилване на разузнаването срещу терора"}
{"url": "https://news.bg/world/rusiya-e-posrednik-mezhdu-severna-koreya-i-sasht.html", "text": "Руските дипломати продължават да опитват да убедят Пхенян и Вашингтон да се съгласят да водят преговори. Това се съобщава от вестник \"Известия\". Изданието се позовава на дипломатически източници.Според тях в КНДР са сигурни, че в нуждата от диалог за намаляване на напрежението между страните. От друга страна американската страна отказва да разговарят със севернокорейските власти заради \"липсата на демокрация и човешки права в КНДР\".\"Ние, както и останалата част от\" шесторка \", се опитваме да организираме преки преговори между американците и севернокорейците. Пхенян настоява за диалог без посредници. \" - каза високопоставен източник.Съединените щати и Южна Корея започват съвместни военни учения. Пхенян вече критикува тези маневри.", "date": "2017.08.21", "title": "Русия е посредник между Северна Корея и САЩ"}
{"url": "https://news.bg/world/rusiya-e-unishtozhila-nad-200-islyamisti-v-siriya.html", "text": "Авиацията на Русия е унищожила над 200 ислямисти в Сирия, съобщава Интерфакс. Това е станало в боевете в района на сирийския град Дйр аз Зор.През последните седмици ислямистите се опитват да концентрират сили в района. Руската авиация е унищожила танкове и тежка военна техника.Руското командване смята, че разгромът на Ислямска държава в района на Дейр аз Зор ще е фатален за бъдещето на ислямистите в Сирия.", "date": "2017.08.21", "title": "Русия е унищожила над 200 ислямисти в Сирия"}
{"url": "https://news.bg/weather/preminava-studen-atmosferen-front.html", "text": "Студен атмосферен фронт преминава през страната днес, съобщава Българският институт по метеорология и хидрология. Ще духа умерен временно силен вятър от северозапад и с него ще нахлува студен въздух.Следобед над цялата страна ще е предимно облачно.В много области ще има валежи, възможни са и гръмотевици - по-интензивно в западните райони.Температурите се понижават днес и максималното ниво на живака достига между 25 и 30 градуса по Целзий. В столицата максимално топлите температури ще стигнат до 21 градуса", "date": "2017.08.21", "title": "Преминава студен атмосферен фронт"}
{"url": "https://news.bg/disasters/helikopter-ot-singapur-evakuira-v-bolnitsa-4-raneni-ot-sblasaka-na-dvata-koraba.html", "text": "Информация от Американския флот обяснява, че четирима моряци, които са били ранени при сблъсъка на двата кораба, са евакуирани от сингапурски хеликоптер, съобщава АП. Ранените са откарани в болница.Военноморските сили съобщават, че 10 са липсващите моряци от сблъсъка между американски военноморски разрушител \"Джон С. Маккейн и търговския кораб \"Alnic MC\". Припомняме, че двата плавателни съда катастрофираха тази сутрин във водите на изток от Сингапур и пролива Малака тази сутрин.Американският военноморски флот казва в съобщение, че хеликоптер от Сингапур е евакуирал четиримата американски моряци в болница в Сингапур за лечение на нараняванията им. Евакуиран е и пети ранен моряк, но той не се нуждае от медицинска помощ.Флотът също така обяснява, че усилията по случая продължават. Повредата на кораба още не е ясна.Президентът на Съединените щати Доналд Тръмп изрази загриженост за екипажа на \"Джон С. Маккейн\", военния флот, който се сблъска с танкер близо до Сингапур.Тръмп се върна във Вашингтон в неделя вечер от своя голф клуб в Ню Джърси.Коментарът на американският президент за инцидента бил \"Това е много лошо\"Тръмп публикува в Tweeter профила си съобщение, че \"мислите и молитвите\" му са с моряците на Маккейн, докато търсенето и спасяването им продължават.", "date": "2017.08.21", "title": "Хеликоптер от Сингапур евакуира в болница 4 ранени от сблъсъка на двата кораба"}
{"url": "https://news.bg/bulgaria/dvizhenieto-po-am-trakiya-e-vazstanoveno-2.html", "text": "Движението по автомагистрала \"Тракия\"в посока Бургас около 306 км. е възстановено и се случва нормално, съобщават от Агенция \"Пътна инфраструктура\".По-рано днес пътна полиция ограничи движението в участъка при 306 км заради катастрофа. В тази отсечка шофирането беше възможно само в изпреварващата лента.От АПИ призовават шофьорите да се движат с повишено внимание и съобразена скорост.", "date": "2017.08.21", "title": "Движението по АМ \"Тракия\" е възстановено "}
{"url": "https://news.bg/bulgaria/proverkite-na-kampingite-shte-prodalzhat-kategorichen-kmetat-na-tsarevo.html", "text": "Продължават акциите за незаконно къмпингуващи. Летовниците обаче се оплакват от постоянни проверки и претърсвания на палатките и караваните на къмпинг Корал. Затова и те протестират срещу проверките. Според техните разкази полицаите влизали, докато те още спят, търсейки дрога.Униформените искали къмпингарите да плащат и такса смет. Пред Нова телевизия кметът на Царево бе категоричен, че проверките на полицаите ще продължат. Акция ще има и в района на Варвара.Не може някой просто да си направи къмпинг върху плажната ивица, смята Георги Ляпчев. Тези хора живеят на гърба на общината и държавата и занимават обществото с личните си терзания, коментира още кметът на Царево. Полицейски проверки е имало на Арапя и Силистар.", "date": "2017.08.21", "title": "Проверките на къмпингите ще продължат, категоричен кметът на Царево"}
{"url": "https://news.bg/bulgaria/tozi-avgust-e-po-pozharoopasen-ot-predniya.html", "text": "За миналата седмица огнеборците са гасили по 130 пожара дневно. Това коментира пред БиТиВи шефът на пожарната Николай Николов.Има три по-сериозни огнища, който не се разпространяват, но през нощта са били под наблюдение - в Ямбол, Стара Загора и Хасково.По думите му този август е по-тежък от миналогодишния, тъй като досега са регистрирани с 31 пожара повече.От началото на годината досега огнеборците са загасили 23 хил. пожара, стана ясно от коментара на Николов. Огънят е унищожил над 20 хил. дка гори, и повече от 50 хил. други площи.Пряко спасени са 1200 човешки живота, но в пожари са загинали 91 души.Всяка година жертвите са 111 - 118 души. Основно жертвите на огъня са възрастни хора. Основната причина за битовите пожари е човешката небрежност.", "date": "2017.08.21", "title": "Този август е по-пожароопасен от предния"}
{"url": "https://news.bg/bulgaria/proveryavat-za-previshena-skorost-po-initsiativa-na-tispol.html", "text": "По инициатива на TISPOL, европейската мрежа на службите на пътна полиция, ще се проведе засилен контрол по спазването на ограниченията на скоростта по пътищата.Акцията ще се проведе през цялата седмица от 21 до 27 август на територията на всички държави-членки.Нарушенията, свързани с превишаване на разрешената скорост за движение, са често срещано явление във всички европейски държави и са признати като най-сериозната причина произшествия на пътя. Освен за причиняването на тежки катастрофи, превишаването на скоростта е от основните причини и за смъртта по пътищата в Европа, сочат данните на европейската мрежа.Данните на България за вина на водачите при катастрофи за превишената и несъобразена скорост, продължават да са над средното ниво в сравнение с държавите-членки на Европейския съюз.По време на проверките, освен за превишаване на разрешената скорост за движение, ще се извършват проверки за валидна задължителна застраховка \"Гражданска отговорност\" на автомобилистите", "date": "2017.08.21", "title": "Проверяват за превишена скорост по инициатива на TISPOL"}
{"url": "https://news.bg/regions/vremenni-prekasvaniya-na-gazopodovaneto-v-stolitsata.html", "text": "\"Булгартрансгаз\" предупреждава за възможни временни смущения и прекъсвания в снабдяването с природен газ на битовите и индустриалните потребители.От 6 часа на 22 август до 14 часа на 24 август ще бъдат засегнати абонати на \"Овергаз Мрежи\" на територията на Столична община и Община Божурище.Държавната компания ще ремонтира магистрален газопровод през това време.Ремонтните дейности на преносния оператор засягат обекти, които не са част от газоразпределителната инфраструктура на \"Овергаз Мрежи\" и са извън контрола на газоразпределителното дружество.", "date": "2017.08.21", "title": "Временни прекъсвания на газоподоването в столицата"}
{"url": "https://news.bg/world/imam-ot-ispaniya-e-bil-v-belgiya-do-2016-g.html", "text": "Имамът Абделбаки ас Сати, заподозрян за участие в атентатите в Каталуния в четвъртък, е прекарал в предградието на Брюксел Махелен от януари до март 2016 г., каза пред Франс прес кметът на община Махелен Ханс Бонте.Кметът потвърди тази информация за имама, съобщена от фламандската обществена телевизия Ве Ер Те.Имамът, който е на около 50 години, изчезнал миналия вторник. Има подозрения, че той е радикализирал десетина млади мъже, които са били заедно с него в терористичната клетка, заподозряна за атентатите в Каталуния.Тео Франкен, белгийски държавен секретар в министерството на сигурността и вътрешните работи, отговарящ за миграцията и даването на убежище, заяви в Туитър, че в неговата служба името на имама не е известно. \"Той никога не е искал или получавал разрешение за престой в Белгия\", написа Франкен.Испански медии съобщиха, че домът на Абделбаки ас Сати в каталунското градче Рипол е бил обискиран вчера. Имамът е бил за кратко в затвора за дребни престъпления. В затвора - от където излязъл през януари 2012 г. - имамът общувал със затворници, свързани с ислямистките атентати в Мадрид през 2004 г. В тях загинаха 191 души.", "date": "2017.08.21", "title": "Имам от Испания е бил в Белгия до 2016 г."}
{"url": "https://news.bg/sport/grigor-dimitrov-e-shampion-v-sinsinati.html", "text": "Григор Димитров написа нова глава в историята на българския мъжки тенис, след като стана първият наш шампион на турнир от сериите \"Мастърс\".В Синсинати хасковлията победи за час и 25 минути Ник Кириос (Авл) с 6:3, 7:5 на финала и триумфира с титла от втората по сила верига след Големия шлем.Българският топ тенисист показа отлична форма и спечели турнира без да е загубил сет. Преди Кириос, първата ни ракета при мъжете отстрани последователно Фелисиано Лопес, Хуан Мартин дел Потро, Юичи Сугита и Джон Иснър. От днес Григор Димитров официално се завръща в световния Топ 10, като е №9 в ранглистата.Дотук през 2017-а година Григор Димитров спечели титлите в Бризбейн, София и Синсинати, с което българинът повторя най-доброто си постижението от 2014-а година, когато спечели три титли - Акапулко, Букурещ и Лондон.", "date": "2017.08.21", "title": "Григор Димитров е шампион в Синсинати"}
{"url": "https://news.bg/press/godinata-na-domata-obshtina-hitrino-e-poharchila-edva-1-6-ot-parite-za-vazstanovyavane.html", "text": "Годината на домата Идва \"Алено сърце\", което е по-сладко от розовото. Година на домата. Така агроспециалисти определят лято 2017. \"Много хубава реколта. Високите температури не позволиха да се развият болести като картофената мана - най-големия бич. А тя се образува в резултат на чести валежи, каквито през последните месеци не се наблюдават\", обясни пред \"24 часа\" доц. Даниела Ганева, директор на института по зеленчукови култури \"Марица\" в Пловдив. Климатичните условия това лято накараха доматите буквално да полудеят, а стъблата им да се огъват от плод.Леко притеснение е имало през пролетта, когато се появило нападение от трипс - вид неприятел, който разболява доматите. Опасността обаче бързо била овладяна.Сега тържищата са отрупани, а производителите са доволни от урожая. По щандовете на пазарите в градовете продукцията е в ценови диапазон от лев до 4,50 лв. Естествено, най-скъпо се продават едрите розови. По-дребните от тях вървят между 2 и 3 лева, а тези от \"първо качество\" достигат и 5 лв. Агрономи обаче смятат, че няма основание за такава висока цена при наличие на толкова добра реколта.Август е пикът на изобилието. \"Да, едрите розови домати са местна селекция. Имат по-добри вкусови качества. Нежна е кожицата им, което ги прави по-трудни за транспортиране, а периодът им на съхранение е по-малък. Затова винаги цената им се отличава от тази на обикновените. Но чак пък 5 лева за килограм\", учудва се доц. Ганева.Проверяваме за актове в КАТ и по интернетОт август т.г. плащането на глобите към КАТ може да става по електронен път. С пускането на няколко електронни услуги на МВР вече може дистанционно да се прави и проверка дали водачите имат неплатени глоби по фишове, актове за установяване на административно нарушение и наказателни постановление, информираха от Съюза на българските автомобилисти.Наливат 25 млн. eвро в БГ затворитеНад 25 млн. евро се очаква да бъдат отпуснати за подобряване на условията в затворите, повишаване капацитета на служителите и за реинтеграция на лишените от свобода по Норвежкия финансов механизъм в следващите 5 г., съобщиха от Министерство на правосъдието. Предстои изграждането на нов затвор в Кремиковци, ремонт на арести и затвори, както и създаване на преходни отделения или т.нар. half way houses за адаптация на затворници, които са в края на изтърпяване на наказанието.Община Хитрино е похарчила едва 1/6 от парите за възстановяванеовече от осем месеца след трагедията в Хитрино възстановяването на селото все още е мираж. Пострадалите хора живеят във фургони, а от обещаните нови къщи няма готова нито една. Общинската инфраструктура - пътища, водопроводи, сгради, не е ремонтирана. Общината е успяла да усвои около 1/6 от получените от държавата и от даренията пари - 2.123 млн. лв. от общо близо 12 млн.лв. Това става ясно от отчета на кмета Нуридин Исмаил, който не обяснява защо се бави усвояването на парите и възстановяването на селото.Държавата дискриминира децата с уврежданияИнвалидните колички, които отпуска държавата, са непригодни за деца, тъй като са само за възрастни, съобщиха потърпевши родители. Отпусканите 486 лв. били достатъчни само за рингова количка, която обаче нямала нужните приспособления за дете с увреждания. Според експерти добрите детски колички, съобразени с индивидуалните нужди, са с цени от 1000 лв. нагоре и сумата, давана от държавата, е напълно недостатъчна.Новият член на Комисията за защита от дискриминация - Петър Кичашки, от квотата на президента, заяви, че ще предложи на колегите си да препоръчат на социалното министерство да включи в списъка с помощни средства, които се финансират от държавата, и специализираните колички за деца с увреждания.Кой ще контролира БНТКогато в края на август Съветът за електронни медии обяви името на новия генерален директор на БНТ, то сигурно ще падне в медийното блато, ще изпръска кал по имиджа на медиата и след това ще потъне незабелязано в дневния ред. В най-вероятните сценарии това ще бъде или Емил Кошлуков, или Иван Гарелов, или Константин Каменаров. Тоест или фигура с нечистоплътна биография и съмнения за политически и икономически зависимости, или милиционер, или роднина на статуквото в БНТ. В по-малко сигурните, но не по-малко компромисни варианти, ще е някой друг ретро герой. Така конкурсът не предлага същински избор, а е по-скоро първа стъпка към пълното овладяване на обществената телевизия от властта по начина, по който това се случи на пазара на печатни медии.", "date": "2017.08.21", "title": "Годината на домата, Община Хитрино е похарчила едва 1/6 от парите за възстановяване"}
{"url": "https://news.bg/bulgaria/sluzhitelite-ot-voenniya-zavod-emko-protestirat.html", "text": "Около 400 служители от военния завод \"ЕМКО\" протестираха, заради опасения, че предприятието може да бъде затворено и те да останат без работа, съобщава БНР.Протестиращите бяха се запътили да блокират Прохода на републиката при село Вонеща вода, но бяха спрени от кордон от полицаи.Хората от оръжейното предприятие демонстрираха негодуванието си, скандирайки \"Искаме си завода\" и пяха българския химн.Министърът на икономиката Емил Караниколов увери протестиращите, че ще последва проверка и при отстраняване на констатираните нарушения при съхраняване на боеприпаси и взривни вещества търговският лиценз ще бъде възстановен.Управата на завода е получила писмо от МВР, в което пише, че е спряна процедурата по отнемане на разрешителното за производство и съхраняване на боеприпаси.Преди месец междуведомственият съвет по отбранителна индустрия и сигурност на доставките към МС замрази търговския лиценз на оръжейната фирма \"ЕМКО\", заради констатирани нарушения при съхраняването на боеприпаси и взривни вещества.", "date": "2017.08.21", "title": "Служителите от военния завод \"Емко\" протестират"}
{"url": "https://news.bg/world/sarbiya-iztegli-diplomatite-si-ot-skopie.html", "text": "Сърбия изтегли всичките си дипломатически представители от македонската столица Скопие, съобщава ТАСС, цитирайки националната телевизия в Сърбия и външното министерство на страната.Съобщава се, че посланик Душанка Димак-Томич и служители от посолството са пристигнли в Белград снощи. Причината за оттеглянето на дипломатите е определено, като спешна консултация.По-рано сръбската дипломатическа мисия поиска македонските власти да засилят мерките за сигурност за защита на мисията.Пресслужбата на сръбското министерство на външните работи съобщава, че във връзка със сегашната ситуация, специално ще бъде направено изявление от външния министър Ивица Дачич.", "date": "2017.08.21", "title": "Сърбия изтегли дипломатите си от Скопие"}
{"url": "https://news.bg/regions/sofiya-finansira-s-nov-fond-sotsialnite-inovatsii.html", "text": "София ще подпомага НПО-тата в социалната сфера с иновационен фонд. Той ще подкрепя организациите като ще се финансират услуги на конкурсен принцип. Кметът на София Йорданка Фандъкова подписа Споразумение за сътрудничество между доставчиците на социални услуги и Столичната община. Тя изтъкна доброто сътрудничество между общината и НПО-тата. Кметът очаква СО и организациите да продължат да помагат на нуждаещите се.Това е първото за страната подобно споразумение, похвали се Фандъкова. С него се регламентират отговорностите на отделните страни в процеса.Градоначалникът е доволна, че е изработен механизъм за контрол върху предоставените услуги. За нас е важно да имаме този механизъм, отчете Фандъкова. СО и НПО-тата ще работят дългосрочно. Общо 75 са услугите, които предоставя общината в социалната сфера, общината  е делегирала 31 от тях на неправителствени организации. Те се изпълняват от 20 НПО-та.Йорданка Фандъкова очаква още организации да се включат в подкрепата за нуждаещите се. Създава се специален фонд за иновации в сферата на социалните услуги, похвали се кметът. От тук нататък остава най-трудното -изпълнението на споразумението, отчете Фандъкова.Системата да бъде по-бърза и да обхване повече хора, иска Надя Шабани от неправителствения сектор. Амбицията на НПО-тата е да се спести на нуждаещите се бюрокрацията. Шабани е доволна, че се създава фонд за социални иновации. Това щяло да подобри социалните услуги. Към момента организациите имат 13 спешни задачи пред себе си непосредствено след подписването на споразумението.", "date": "2017.08.21", "title": "София финансира с нов фонд социалните иновации"}
{"url": "https://news.bg/world/tarsyat-atentatora-ot-barselona-v-tsyala-evropa.html", "text": "Испанската полиция разшири търсенето на мъжа, който  в цяла Европа.Властите търсят Юнес Абуяакуб, 22-годишен, роден в Мароко, съобщава Ройтерс.Каталонското регионално правителство заяви, че всички европейски полицейски сили сега търсят Юнес Абуяакуб и властите не могат да изключат вероятността да е преминал през границата във Франция.\"Този човек вече не се търси само в Каталония, а във всички европейски страни, това е усилие на европейската полиция\", заяви за Каталонско радио Хоаким Форн, отговарящ за вътрешните работи в североизточния испански регион.Форн потвърди, че полицията вече е почти сигурна, че Абуяакуб е шофьорът на вана убиец.", "date": "2017.08.21", "title": "Търсят атентатора от Барселона в цяла Европа"}
{"url": "https://news.bg/regions/sms-sistemata-sinya-i-zelena-zona-v-stolitsata-ne-raboti.html", "text": "Центърът за градска мобилност уведомява своите клиенти, че заради проблеми в електрическото захранване SMS системата за уведомяване при платено паркиране в синята и зелената зона на столицата временно не работи.Молят всички граждани, които искат да използват тази услуга да използват хартиените талони.Центърът за градска мобилност се извинява за причиненото неудобство.", "date": "2017.08.21", "title": "SMS системата за синя и зелена зона в столицата не работи"}
{"url": "https://news.bg/int-politics/bridzhit-makron-veche-s-ofitsialna-rolya-v-prezidentstvoto-na-frantsiya.html", "text": "От президентството на Франция обявиха, че Бриджит Макрон, съпругата на президента Еманюел Макрон, ще има официална роля, представлявайки Франция, но за това няма да ѝ бъде заплащано, нито ще има собствен бюджет или персонал, съобщава \" Франс прес\".Предложението на Макрон по време на предизборната му кампания по-рано през годината за създаването на нов статут на \"Първа дама\" за нея бе отложено след протести, но президентската администрация обеща да изясни позицията ѝ и ресурсите, с които разполага.В изявление на Елисейския дворец се изтъква, че тя ще \"представлява Франция на страната на съпруга си по време на международни срещи на високо равнище\", а също така ще организира срещи в Елисейския дворец.Работата ѝ ще включва подкрепа на благотворителни организации и редовни срещи с представители на организации, работещи в сферата на образованието, хората с увреждания, здравеопазването и закрилата на детето.\"Това не е правен статут, а ангажимент, който засяга Бриджит Макрон по време на мандата на Еманюел Макрон, и няма да бъде обвързващ за нейните наследници\", коментира източник, близък до Бриджит Макрон, пожелал да остане анонимен.Онлайн петиция срещу създаването на ролята на Първа дама, която би изисквала промяна в законодателството или конституцията, събра повече от 300 хил. подписа, а допитване до общественото мнение в началото на август показа, че мнозинството от французите също са против.Макрон вместо това обеща прозрачност за това колко биха били разходите около новата длъжност.", "date": "2017.08.21", "title": "Бриджит Макрон вече с официална роля в президентството на Франция"}
{"url": "https://news.bg/world/finlandskata-politsiya-iska-postoyannoto-zadarzhane-na-pet-marokantsi.html", "text": "Полицията във Финландия поиска петима мароканци  да бъдат задържани в ареста след нападение с нож в град Турку, съобщава Ройтерс.Задържаният за нападението 18-годишен мароканец търсещ убежище, беше прострелян в крака и арестуван в петък. Полицията счита, че това е първата атака свързана с тероризъм в страната.Абдерахман Мечках ще се яви пред съда във вторник чрез видеовръзка от болницата. Националното бюро за разследване заяви, че иска да бъде задържан \"за две убийства с терористично намерение и осем опита за убийство с терористично намерение\".Други четирима мароканци, които отричат връзка с нападението, са заподозрени в съучастие в атаките ще присъстват на заседанието, съобщава полицията.", "date": "2017.08.21", "title": "Финландската полиция иска постоянното задържане на пет мароканци"}
{"url": "https://news.bg/world/15-stanaha-zhertvite-na-terora-v-barselona.html", "text": "Броят на жертвите след терористичната атака от миналата седмица в Барселона нарасна до 15 души, обяви правителството на Каталуния, цитирани от местни медии.Последната жертва е била намерена в кола, която властите смятат, че е била използвана от терористите да избягат от мястото след нападението.Каталунската полиция публикува снимки на мъжа, заподозрян, че е шофирал микробуса, който газеше хора на централния пешеходен булевард \"Рамбла\".\"Той е опасен и може да е въоръжен. Той е издирван като предполагаем извършител на нападението в Барселона на 17 август. Той беше шофьорът на микробуса\", се посочва в изявление на местната полиция.По-рано, властите отбелязаха, че издирването на заподозрения е било разширено в цяла Европа и че са идентифицирали шофьора на микробуса.Терористът, шофирал микробуса, беше идентифициран като 22-годишния мароканец Юнес Абуяакуб, като той е избягал от мястото пешком, преди по-късно да наръга до смърт мъжа и да избяга с колата му.", "date": "2017.08.21", "title": "15 станаха жертвите на терора в Барселона"}
{"url": "https://news.bg/politics/radev-iska-silni-voennomorski-sili-i-novi-iztrebiteli.html", "text": "България се нуждае от силни Военноморски сили, които да отстояват не само военния ни суверенитет, но и да гарантират нашите икономически и енергийни интереси в Черноморския регион. Това заяви президентът Румен Радев пред журналисти днес, след като посети Флотилия бойни и спомагателни кораби в Пункт за базиране Бургас и разговаря с командния състав на Флотилията.\"Силни Военноморски сили означава придобиването на нова техника, високоподготвен личен състав и добри условия за подготовка, мотивация, перспектива за социално израстване и социален престиж\", подчерта държавният глава след края на срещата.\"Това няма как да стане без увеличаване на бюджета, който трябва да бъде изразходван разумно и своевременно\", посочи още Румен Радев и добави, че изграждането на отбранителни способности, особено в такива сложни видове дейности, не се постига за година или две и този труден и продължителен процес трябва да бъде стартиран.Президентът уточни, че освен модернизацията на ВМС чрез придобиването на новите модулни, многофункционални патрулни кораби предстои да бъдат ремонтирани и сегашните кораби, за което вече е осигурен бюджет.Запитан дали думите на министъра на отбраната Красимир Каракачанов, че се търси вариант за ремонт на наличните изтребители МиГ-29 означава, че може да отпадне проектът за закупуване на нов боен самолет, държавният глава подчерта, че по никакъв начин не желае да мисли, че това може да бъде цел на Министерството на отбраната.\"Изграждането на отбранителни способности трябва да се базира на ясни принципи\", заяви Румен Радеви и подчерта, че настоящите изтребители МиГ-29, независимо от високата си маневреност, не предоставят съвременни бойни способности. Президентът посочи, че страната ни трябва да се стреми към повишаване на съвместимостта с нашите партньори от НАТО, а МиГ-29 не отговоря и на този критерий.\"Отделяните разходи за отбрана трябва да бъдат и ефективни - вложените средства в МиГ-29 няма да ни дадат съвременни способности, а ще бъдат съизмерими с доставката на нов самолет\", заяви държавният глава.Румен Радев подчерта също така, че първо трябва да се прецени за колко време ще бъдат осъществени доставките на новия боен самолет за българските ВВС и на тази основа да бъдат направени разчетите за поддържането на МиГ-29 за периода, в който ще бъде извършен преходът към усвояването на новите бойни самолети.По-късно днес държавният глава се срещна с кмета на Община Бургас Димитър Николов. По време на срещата бяха обсъдени въпроси, свързани с децентрализацията в България и възможностите за предоставяне на по-голяма свобода на общините за насърчаване на бизнеса, туризма, развитието на инфраструктурата, както и за използването на потенциала на изоставените военни имоти, които могат да бъдат трансформирани в икономически зони.По думите на президента предоставянето на по-голяма самостоятелност на българските общини, и като вземане на решения, и във финансово отношение, ще засили и интереса на гражданската активност към процеса на вземане на решения в дадена община. ", "date": "2017.08.21", "title": "Радев иска силни Военноморски сили и нови изтребители"}
{"url": "https://news.bg/int-politics/merkel-se-nahvarli-na-shryoder-za-vlizaneto-mu-v-rosneft.html", "text": "Германският канцлер Ангела Меркел разкритикува намерението на бившия канцлер на страната Герхард Шрьодер да влезе в борда на директорите на \"Роснефт\", съобщават германските медии.По-рано Шрьодер заяви, че ще кандидатства за място в борда на директорите на компанията въпреки критиките по свой адрес. Според него интеграцията на Русия и нейната енергетика в световната икономика е от голямо значение. Той подчерта, че \"Роснефт\" има значителни интереси в Германия, особено в източната част на страната.\"Смятам, че това, което върши г-н Шрьодер, не е нормално\", подчертала Меркел в интервю за в. \"Билд\".Както вече беше съобщено, руското правителство предложи кандидати за борда на директорите на \"Роснефт\", като сред тях са министърът на енергетиката Александър Новак, както и председателят на съвета на акционерите на \"Северен поток\" Герхард Шрьодер. Общо седем кандидати са номинирани от Русия.През юни акционерите на \"Роснефт\" избраха нов борд на директорите. Новак не беше включен в състава му.", "date": "2017.08.21", "title": "Меркел се нахвърли на Шрьодер за влизането му в \"Роснефт\""}
{"url": "https://news.bg/int-politics/litva-poluchi-parva-dostavka-na-vtechnen-gaz-ot-sasht.html", "text": "Литва е получила първата доставка на втечнен природен газ от САЩ, важно събитие, което балтийската държава се надява да допринесе за допълнителното намаляване на нейната зависимост от Русия, съобщава \"Асошиейтед прес\".Американският танкер \"Независимост\" акостира днес в пристанището в Клайпеда, за да разтовари около 150 хил. куб. м газ на функциониращия на пълни обороти терминал, който е в състояние да покрие по-голямата част от годишните енергийни нужди на Литва.Енергийния министър Зигимантас Ваичунас заяви, че САЩ вече са най-важният стратегически партньор на страната и сега се превръща в \"надежден доставчик на втечнен природен газ за целия регион\".Москва използва доставките на газ, за да оказва натиск върху Украйна, която подобно на балтийските страни някога беше част от Съветския съюз. Това доведе до спешно задвижване на проектите за разнообразяване на източниците, за да се намали зависимостта от Русия.", "date": "2017.08.21", "title": "Литва получи първа доставка на втечнен газ от САЩ"}
{"url": "https://news.bg/world/palnoto-slanchevo-zatamnenie-unikalno-prezhivyavane-za-ucheni-i-lyubiteli.html", "text": "Милиони американци наблюдаваха пълното слънчево затъмнение - първото от 99 години насам, което можеше да се види от атлантическия до тихоокеанския бряг.Много от тях напуснаха офисите си, за да проследят рядкото и изключително зрелищно небесно явление.Мигът на \"черното слънце\", когато слънчевият диск е изцяло затъмнен, беше посрещан с възгласи и аплаузи.Т. нар. \"път на пълното затъмнение\" описа ивица, широка 70 мили - от щата Орегон до Южна Каролина. От гледна точка на намиращите се в тази зона зрители, Луната изцяло закри Слънцето.За наблюдателите в Орегон моментът на пълното затъмнение настъпи в 10:16 часа местно време - 20:16 българско.Явлението с всичките си фази продължава около 2 часа.Американската космическа агенция NASA излъчваше на живо небесния спектакъл, който дава на учените възможност за нови изследвания върху слънчевата корона и активността на нашата звезда.От NASA а пореден път предупредиха любителите на космическите гледки, че наблюдаването на затъмнението без защитни очила е опасно за зрението. ", "date": "2017.08.21", "title": "Пълното слънчево затъмнение – уникално преживяване за учени и любители "}
{"url": "https://news.bg/education/trima-ot-rakovodstvoto-na-su-podadoha-ostavki.html", "text": "Трима души от ръководството на Софийския университет \"Св. Климент Охридски\" са подали оставки, съобщи \"Дневник\".Става дума за главния мениджър на висшето училище Женина Жилева, главния счетоводител Адриан Маринчев и директора на поделение \"Социално-битово обслужване\" Георги Георгиев. Тримата са заявили, че напускат по лични причини.Оставките идват месец след като Сметната палата отказа да завери годишния финансов отчет на Софийския университет за 2016 г. с мотива, че не дава вярна и честна представа за неговото финансово състояние и имущество.По думите на ректора проф. Анастас Герджиков, наистина е имало пропуски, но са предприети мерки за подобряване на финансовата дисциплина. Вече функционира нова електронна система, която свързва различните звена в университета.Междувременно стана ясно, че след сигнал на двама студенти в университета текат проверки заради раздаване на допълнителни възнаграждения на служители.Жилева бе първият главен мениджър на университета и заемаше поста малко повече от година. Идеята бе тя да се занимава с провеждането на обществени поръчки, да управлява имотите, да сътрудничи с бизнеса и да търси дарения и инвеститори, както и да съставя и управлява бюджета на висшето училище. Към момента не е ясно каква част от тези дейности е била изпълнена.", "date": "2017.08.21", "title": "Трима от ръководството на СУ подадоха оставки"}
{"url": "https://news.bg/bulgaria/v-razgrad-protestiraha-zaradi-zamarsyavaneto-na-vazduha.html", "text": "Около 100 души излязоха на протест в Разград заради влошеното качество на въздуха, предаде Нова телевизия.Хората споделят, че от месец насам дишат неприятни миризми.Събрани са 280 подписа, с които се настоява да се открие източникът на замърсяването. В сряда общинският съвет на града ще заседава извънредно заради проблема.Сигнали за лошото качество на въздуха са подадени до регионалната екоинспекция в Русе.Особено осезаемо е замърсяването в квартал \"Лудогорие\".Подобна ситуация имаше в града през месец октомври миналата година. Тогава бе установено, че източник на миризмите е пречиствателната станция на местен фармацевтичен завод.Във връзка със сегашната ситуация от фармацевтичното дружество заявиха, че от РИСОВ-Русе извършват проверки на пречиствателната им станция и без да са подавани сигнали.Официално обаче източникът на лошите миризми не е установен. От две седмици в Разград се озваршват изследвания от мобилна лаборатория. До няколко дни трябва да излезе нейният доклад за качеството на въздуха.", "date": "2017.08.21", "title": "В Разград протестираха заради замърсяването на въздуха"}
