{"url": "https://news.bg/world/tramp-s-novo-pismo-ot-kim-gotvyat-vtora-sreshta.html", "text": "Американският президент Доналд Тръмп е получил ново писмо от севернокорейския лидер Ким чен Ун, предаде АФП. Това съобщи говорителят на Белия дом Сара Сандърс. , обяви тя. Администрациите на двете държави готвят втора среща между двамата лидери. На този етап обаче детайли около събитието не се разкриват. Запитана дали срещата ще се проведе във Вашингтон, Сандърс лаконично коментира, че информация предстои да бъде дадена. Преди дни Тръмп похвали вожда на Северна Корея Ким Чен-ун заради това, че той е казал, че му вярва.Ким повтори ангажимента си за ядрено разоръжаване на Корейския полуостров.Съветникът по националната сигурност на Южна Корея предаде писмо на Ким в сряда от южнокорейския президент Мун Дже-ин.Тръмп и Ким обещаха да премахнат ядрените оръжия от Корейския полуостров по време на срещата си в Сингапур през юни, но не бяха договорени подробности. Вашингтон и Пхенян влязоха в спор по въпроса какво означава това и как ще бъде постигнато.", "date": "2018.09.10", "title": "Тръмп с ново писмо от Ким, готвят втора среща "}
{"url": "https://news.bg/int-politics/golyama-ofanziva-v-idlib-mozhela-da-predizvika-nay-golyamata-katastrofa-na-21-vek.html", "text": "Повече от 30 хил. души са били разселени на територията на контролираната от бунтовниците северозападна част на Сирия от бомбардировките на сирийското правителство и силите на неговите съюзници, които започнаха през миналата седмица. Това обявиха от ООН за \"Ройтерс\".\"Към 9 септември 30 542 души бяха разселени от Северозападна Сирия, премествайки се в различни райони в провинция Идлиб\", уточни Дейвид Суонсън, който е говорител на Службата на ООН за координация на хуманитарните въпроси.Новият ръководител на службата предупреди, че мащабна военна операция срещу контролираната от бунтовниците провинция Идлиб би могла да създаде \"най-тежката хуманитарна катастрофа\" през този век.\"Трябва да има начини за справяне с този проблем, който да не превърне следващите няколко месеца в Идлиб в най-тежката хуманитарна катастрофа с най-голямата загуба на живот през 21 век\", подчерта Марк Лоукок пред журналисти в Женева.Неговите коментари бяха направени, докато сирийски войски, подкрепяни от Русия и Иран, се струпаха около северозападната провинция преди очакваното нападение срещу най-голямата територия в страната, която е контролирана от бунтовниците.От 2015 г. Идлиб е дом на сложна смесица от сили, противници на режима на сирийския президент Башар Асад: светски бунтовници, ислямисти, сирийски екстремисти с връзки с \"Ал Кайда\" - и техни чуждестранни съмишленици.В Идлиб живеят около 3 млн. души - около половината от тях разселени от други части на страната.Лоукок е признал, че \"има голям брой бойци там, включително терористи от забранени групировки\". Но той подчертал, че \"има 100 цивилни, повечето от тях жени и деца, за всеки боец в Идлиб\".\"Ние сме изключително разтревожени от ситуацията заради броя на хората и тяхната уязвимост\", подчерта той, предупреждавайки, че \"цивилните са изложени на сериозен риск\".", "date": "2018.09.10", "title": "Голяма офанзива в Идлиб можела да предизвика най-голямата катастрофа на 21 век"}
{"url": "https://news.bg/int-politics/germaniya-razgovarya-za-eventualna-voenna-rolya-v-siriya.html", "text": "Говорителят на германския канцлер Ангела Меркел обяви, че Германия разговаря със съюзниците си за положението в Сирия, но не потвърждава информация, че Берлин обмисля възможността да участва в бъдещи военни удари, съобщава \"Асошиейтед прес\".Без да назовава източници, германският в. \"Билд\" съобщи, че Министерството на отбраната на Германия проучва възможността за някакво участие в бъдещи военни действия, ако правителството на Сирия извърши нова химическа атака. В информацията се допълва, че това е станало след искане от страна на САЩ към германското държавно ръководство.Говорителят на Меркел Щефен Зайберт заяви, че \"разбира се, че германското правителство е в контакт с партньори и съюзници\" за Сирия. Той обаче каза, че \"няма ситуация, в която да е било взето решение и че той \"няма да участва в спекулации\".Германия не участва в предишните въздушни удари на САЩ и техните съюзници, но изрази подкрепата си.", "date": "2018.09.10", "title": "Германия разговаря за евентуална военна роля в Сирия"}
{"url": "https://news.bg/energy/v-me-obsazhdat-kak-da-stabilizirat-tets-maritsa-iztok-2.html", "text": "Мерки за стабилизиране на ТЕЦ 2 се очаква да предложат от работна група, създадена в Министерството на енергетиката, съобщиха от ведомството.Работната група е създадена със заповед на министъра на енергетиката Теменужка Петкова. Участниците в нея ще анализират финансово-икономическото състояние на ТЕЦ \"Марица изток 2\" ЕАД.Причината за създадената работна група е, че след влизането в сила на европейската схема за търговия с парникови газове, за периода 2013 - 2017 г. ТЕЦ 2 е извършил разходи за въглеродни емисии на стойност над 570 млн. лв.Значителното увеличение на разходите за закупуване на емисии през последните месеци е сериозно предизвикателство пред ТЕЦ \"Марица изток 2\" ЕАД и \"Български енергиен холдинг\" ЕАД, признават от ведомството на Теменужка Петкова.ТЕЦ \"Марица изток\" 2 е основна базова мощност, от стратегическо значение за електроенергийната система както на България, така и на региона, твърдят от МЕ.Очаква се до края на септември да бъдат представени комплекс от мерки, насочени към бъдещото устойчиво функциониране на дружеството. Те ще бъдат приготвени от експерти от Министерството на енергетиката, енергийните дружества и Агенцията за устойчиво енергийно развитие. С предложенията се очаква да бъдат разработени конкретни предложения за стабилизиране на дружеството.Припомняме, на 28 април 2017 г. с квалифицирано мнозинство ЕС прие новата . Специален комитет с представители на 28-те държави членки гласува с квалифицирано мнозинство поправки в т.нар. Референтен документ с най-добри налични техники при големите горивни инсталации. Независимо, че България се обяви \"против\", изискванията влизат в сила. Страната ни вече беше осъдена от Съда на ЕС в Люксембург заради силното замърсяване на въздуха в градовете. Еврокомисията обаче още не е поискала от съда налагането на финансови глоби.След приемането на евродирективата , който да познава европейските норми.На 11 септември 2017 г. вицепремиерът  да разследва сделката \"Марица изток 2\", станала на 1-ви септември. Променена е цената от възложителя, алармира Симеонов.", "date": "2018.09.10", "title": "В МЕ обсъждат как да стабилизират ТЕЦ \"Марица изток 2\""}
{"url": "https://news.bg/economics/sriv-v-proizvodstvoto-na-tyutyun-prez-yuli.html", "text": "Намаление е отчетено при производството на тютюневи изделия - с 13.3%, производството на дървен материал и изделия от него, без мебели - с 9.7%, производството на химични продукти - с 8.7%, производството на метални изделия, без машини и оборудване - със 7.0%. Информацията е на НСИ.По-значително увеличение в преработващата промишленост спрямо предходната година се наблюдава при производството на превозни средства, без автомобили - с 31.5%, производството на автомобили, ремаркета и полуремаркета - с 16.9%, производството на изделия от каучук и пластмаси - с 15.4%, обработката на кожи; производството на обувки и други изделия от обработени кожи без косъм - с 15.3%.По предварителни данни през юли 2018 г. индексът на промишленото производство намалява с 1.2% в сравнение с юни 2018 година.През юли 2018 г. при календарно изгладения индекс на промишленото производство е регистрирано увеличение от 1.0% спрямо съответния месец на 2017 година.През юли 2018 г. намаление спрямо предходния месец е регистрирано в добивната промишленост - със 17.4%, в производството и разпределението на електрическа и топлоенергия и газ - с 0.7%, и в преработващата промишленост - с 0.5%.На годишна база ръст на промишленото производство е отчетен в преработващата промишленост - с 2.1%, а спад е регистриран в добивната промишленост - с 8.8%, и в производството и разпределението на електрическа и топлоенергия и газ - с 5.2%.По предварителни данни индексът на продукцията в сектор \"Строителство\" е с 1.5% над равнището от предходния месец.Календарно изгладените данни показват увеличение с 0.9% на строителната продукция през юли 2018 г. в сравнение със същия месец на 2017 година.През юли 2018 г. индексът на произведената строителна продукция, изчислен от сезонно изгладени данни, е над равнището от предходния месец, като нарастването на продукцията от гражданското/инженерното строителство е с 2.8%, а от сградното строителство - с 0.6%.През същия месец оборотът в раздел \"Търговия на дребно, без търговията с автомобили и мотоциклети\" по съпоставими цени нараства с 0.2% спрямо предходния месец.В сравнение със същия месец на предходната година оборотът в търговията на дребно бележи ръст от 4.9%.През юли 2018 г. се наблюдава увеличение на оборота спрямо предходния месец при търговията на дребно чрез поръчки по пощата, телефона или интернет - с 0.6%, търговията на дребно с битова техника, мебели и други стоки за бита - с 0.4%, търговията на дребно с хранителни стоки, напитки и тютюневи изделия и търговията на дребно с фармацевтични и медицински стоки - по 0.1%.Намаление е отбелязано при търговията на дребно с компютърна и комуникационна техника - с 2.3%, търговията на дребно с разнообразни стоки - с 0.3%, търговията на дребно с автомобилни горива и смазочни материали - с 0.2%, и търговията на дребно с текстил, облекло, обувки и кожени изделия - с 0.1%.В сравнение със същия месец на 2017 г. оборотът нараства по-значително при търговията на дребно с фармацевтични и медицински стоки - с 14.0%, търговията на дребно чрез поръчки по пощата, телефона или интернет - с 13.4%, и търговията на дребно с хранителни стоки, напитки и тютюневи изделия - с 9.7%.Спад е регистриран при търговията на дребно с компютърна и комуникационна техника - с 6.1%, търговията на дребно с разнообразни стоки - с 1.1%, и търговията на дребно с автомобилни горива и смазочни материали - с 0.7%.", "date": "2018.09.10", "title": "Срив в производството на тютюн през юли"}
{"url": "https://news.bg/int-politics/sdelka-za-brekzit-e-realistichna-do-nachaloto-na-noemvri-spored-es.html", "text": "Главният преговарящ на Европейския съюз за Брекзит Мишел Барние заяви на форум в Словения, че е \"реалистично\" да се очаква споразумение за развода с Великобритания в рамките на шест до осем седмици. Това съобщи посолството на Великобритания в Словения на профила си в \"Туитър\".\"Смятам, че ако сме реалисти, можем да постигнем споразумение за първия етап от преговорите, който е договорът за Брекзит, в рамките на 6 или 8 седмици\", коментирал Барние.\"Като вземем предвид времето, необходимо за процеса по ратификация, британският парламент от една страна, Европейският парламент и Европейският съвет от друга ... трябва да постигнем споразумение преди началото на ноември. Смятам, че това е възможно\", убеден е главният преговарящ на ЕС.Междувременно британският паунд стигна петседмичен връх от 1,3052 долара след информацията и се повиши с около 0,5 процента спрямо еврото.", "date": "2018.09.10", "title": "Сделка за Брекзит е реалистична до началото на ноември според ЕС"}
{"url": "https://news.bg/auto/badeshteto-na-elektromobilite-na-izlozhenie-u-nas.html", "text": "Първото специализирано изложение за елекромобили у нас ще се проведеот 13-ти до 16-ти септември в Sofia Ring Mall.И макар автомобилите с алтернативни горива все още предпазливо да си проправят път у нас, продажбите им по света надхвърлиха 1 милион още през първото тримесечие на тази година. Само в Европа ръстът е от 76% с 46500 продажби. Засега първенството продължава да държи Китай с 83 600 продадени електромобила.По данни на JATO Dynamics, най-продаваната марка електромобили в света е Tesla, но Renault-Nissan води класацията по автомобилни групи и е eднoличeн лидep нa пaзapa нa eлeĸтpoмoбили в Eвpoпa c дял oт 41%.На изложението в София ще бъде представен и най-продаваният електромобил в Европа - Nissan LEAF, чийто продажби са скочили с 56% за първите 5 месеца на годината, по данни на аналитичната агенция JATO Dynamics.Nissan LEAF може да измине 270 км. с едно зареждане на батерията (комбиниран цикъл (WLTP). Разходът на енергия е 20,6 kWh на 100 км., което означава, че можете да стигнете от София до Пловдив за малко повече от 3 лв. Батерията е с обем 40 kWh и се зарежда напълно за 7,5 часа (от зарядна станция 32А тип Wall Box) или до 80% от капацитета й само за 1 час (със станция за бърз заряд тип ChaDeMo).Същевременно автомобилът е мощен - 150 к.с. и е оборудван с всички модерни системи за сигурност, безопасност и улеснения при шофиране, които Nissan е разработил за конвенционалните си модели. Разходите за поддръжка са по-малко от 700 лв. за пробег от 150 000 км. или експлоатация от 2 години и половина.На изложението в София ще бъде показана цялостната концепция за функционирането на този електромобил, с възможностите и удобствата за зареждане на Legrand Charging stations.На ELECTRO MOBILITY EXPO 2018 ще може да се види и новия 5-местен спортен SUV на Jaguar, който съчетава динамиката на спортен автомобил с модерните технологии от бъдещето. Литиево-йонната му батерия е с капацитет 90 KW и позволява пробег до 470 км с едно зареждане. Батерията се зарежда до 80% само за 40 минути посредством специалните електрически станции, които осигуряват постоянен ток от 100 KW. Е, а зареждането може да се направи и през най-обикновен контакт от стената вкъщи (чрез стенна зарядна станция с променлив ток от 7 KW) за около 10 часа.Новият I-PACE се задвижва от 2 електрически мотора с мощност от 400 к.с. и 696 Нм въртящ момент. С тях Jaguar I-PACE е в състояние да ускори от 0-100 км/ч за едва 4,8 секунди. Електромобилът се предлага с AWD задвижване за идеално сцепление на пътя, което се подсилва от ниско разположената между двете оси батерия, с много нисък център на тежестта. Интелигентните технологии в автомобила включват още система за предварителна климатизация на батерията, която автоматично ще повиши при зареждане или ще намали температурата на батерията, за да постигне максимален пробег преди отпътуване.Ще разгледате автомобила на ELECTRO MOBILITY EXPO 2018.", "date": "2018.09.10", "title": "Бъдещето на електромобилите на изложение у нас"}
{"url": "https://news.bg/regions/pozhar-gorya-do-selo-v-karlovsko-nyama-postradali.html", "text": "Пожар горя опасно близо до карловското село Войнягово. Всички налични екипи на пожарната бяха ангажирани с овладяване на стихията.До евакуация на жителите не се е стигнало, няма данни за пострадали.Огънят е тръгнал от запалени стърнища и обхванал 10 декара земеделски насаждения. Той вече е потушен, но заради тлеещи огнища районът ще бъде наблюдаван от огнеборците и през нощта.", "date": "2018.09.10", "title": "Пожар горя до село в Карловско, няма пострадали"}
{"url": "https://news.bg/int-politics/es-sazdava-granichni-vaorazheni-sili-ot-10-000-dushi-do-2020-a.html", "text": "Европейският съюз планира да създаде до 2020 г. гранични въоръжени сили, наброяващи 10 000 души, които да разполагат с широки правомощия да носят оръжие и да бъдат разполагани вътре и извън рамките на Общността, съобщава британският в. \"Файненшъл таймс\", позовавайки се на проектопланове, които подчертават втвърдяващия се подход на Европа към миграцията.Изданието цитира документ на Европейската комисия, в който се говори за създаването на бъдещите сили. Служителите на силовата структура ще задържат незаконно пристигналите, ще спират нерегламентираните пътувания между страните от ЕС и ще ускорят връщането в родните им страни на хора, чиито молби за убежище не са били одобрени.Очаква се проектът да бъде обявен в сряда в годишното обръщение \"за състоянието на съюза\" на председателя на Европейската комисия Жан-Клод Юнкер, като това става в контекста на критиките от правозащитни организации, че Европейският съюз превръща себе си в \"крепостта Европа\", защото страните членки не могат да се споразумеят за обща политика по миграцията.Планът за създаването на граничните въоръжени сили идва, след като новото правителство на Италия отказа да приеме няколко плавателни съда със спасени мигранти през лятото, подчертавайки слабия напредък, постигнат относно плановете на ЕС за преразпределение на мигранти между страните членки и в трети страни в региони като Северна Африка.Дипломат от ЕС, който подкрепя плана за гранична охрана, го определил като \"момент на истината\", ако Европа иска да запази целостта на Шенгенското пространство за свободно движение на хора, което обхваща 26 страни от ЕС и страни извън Общността.", "date": "2018.09.10", "title": "ЕС създава гранични въоръжени сили от 10 000 души до 2020-а"}
{"url": "https://news.bg/politics/istinata-za-horata-s-uvrezhdaniya-v-balgariya-da-stigne-do-oon-do-48-chasa-iskat-potarpevshi.html", "text": "Възмутени българи с увреждания написаха до ООН писмо, в което разкриват истината за деинституционализацията и грижите на държавата за хората с увреждания. Те настояват до 48 часа българското правителство да изпрати нов доклад на световната организация, който да отразява реалната ситуация на хората с увреждания в България. В противен случай имат готовност за протест, пише в позицията на Нина Жишева, която е в инвалидна количка от 60 години.Повод за писмото й е участието на председателя на Агенцията на хората с увреждания Минчо Коралски и кохорта държавни чиновници в Женева на заседание на Комисията на хората с увреждания след първия български доклад по Конвенцията на ООН за правата на хората с увреждания.Писмото е до членовете на Комитета на ООН по правата на хората с увреждания срещу откровените лъжи и полуистините, изнесени на 3-ти и 4-ти септември 2018 г. по време на 20-тата сесия на Комитета, пишат авторите му.\"В България няма деинституционализация! В България няма успешно образование за деца и младежи с увреждания в масовите училища! В България няма лична помощ - има домашна или семейна грижа, платена за по 2, 4 или 8 часа на ден! В България няма достъпен транспорт! В България няма адекватна реформа, която да отговаря на индивидуалните нужди на хората с увреждания, както и приобщаваща среда за водене на независим живот\", пише Нина Жишева и още 51 души.Обявяваме се срещу това да продължават да ни лъжат и да ни обещават реформи, които не се случват вече десетилетия наред, пишат авторите на писмото до ООН. Делегацията предостави политики, които буквално убиват хората с увреждания, пишат авторите на писмото.Те уточняват, че в България няма реално предоставяне на услуги за хората с увреждания. \"Когато политиците казват услуга в общността, говорят за сграда в дадено населено място, в която са настанени десетина човека с увеждания, оставени на милостта на съдбата\", пишат авторите на алтернативния доклад. Същевременно ползвателите на услуги в общността носят приход на местната община.Училищата, детските площадки, улиците у нас все още са недостъпни за децата с увреждания. Липсват програми, липсва отношение към децата с увреждания, пишат авторите на писмото.Те разказват и истината, че асистентите са много ниско платени и то за определени часове. Обикновено това са роднини, които ежегодно кандидатстват за едни и същи програми, изпълнени с административна тежест. Има случаи на хора, които умират за няколко дни, останали в дома си, след като близките им си отидат от този свят, пишат авторите на писмото.В писмото се изрежда, че БДЖ е недостъпен за хората с двигателни проблеми. Споменава се, че  без да има ефект от нейните действия за хората с увреждания. Споменава се многомесечния протест на майките на деца с увреждания. \"Неслучайно протестите са наречени Системата ни убива! Защото тя наистина ни убива! Настояваме за реформа и ще настояваме докрай\", заканват се авторите на писмото.В него те призовават Дамян Татич да отклони визитата си в България, защото: \"ще си останете някъде насред улицата, заради нескосени бордюри\". Другият вариант е да бъде придружен от носач. Припомняме, Дамян Татич е член на Комитета по правата на хората с увреждания към ООН и един от създателите на Конвенцията за правата на хората с увреждания на ООН.Протестното писмо е изпратено до Комитета на ООН. То е внесено в Агенцията за хора с увреждания. Позицията на Нина Жишева е подкрепена от Център за независим живот и още много хора с увреждания (вх. номер 0023-5438/10.09.2018 г.). Тя е подкрепена и от алтернативния доклад с отговори на четири правозащитни неправителствени организации - Сдружение \"Алианс за защита от насилие, основано на пола\"; Български център за нестопанско право; Център за приобщаващо образование; Фондация \"Валидити\"; Център за независим живот; Анет Маринова и Георги Ценов.", "date": "2018.09.10", "title": "Истината за хората с увреждания в България да стигне до ООН до 48 часа, искат потърпевши"}
{"url": "https://news.bg/society/sdruzheniya-nastoyavat-za-meditsinski-stai-v-detskite-gradini.html", "text": "Представители на сдружения, защитаващи правата и интересите на деца с различни увреждания се обявяват против бездействието на Министерството на здравоопазването по повод промени в нормативните актове на закона за здравето. Те настояват за обособяването на стаи, в които да се полагат медицински грижи за децата с уреждания. През 2016 г. се обнародва приетото изменение и допълнение на чл. 120 от Закона за здравето /ЗЗ/, касаещо осъществяването на подпомагащи здравни грижи в здравните кабинети на детските заведения в сила от 01.01.2017 г.С него се осъществява законова възможност в тях да се осъществяват дейности по подпомагане на процеса на наблюдение и лечение на деца с хронични заболявания, назначено от лекар от лечебно заведение.Според представителите на НПО-та вече повече от година и половина от влизането в сила на промените в чл.120 от ЗЗ, не предприемат каквито и да било действия по приемане на промени на индивидуализираните наредби, касаещи детските ясли, градини и училища в съответствие с промяна в ЗЗ.По думите им, въпреки че детските ясли, градини и училища в България са може би най-добре обезпечените откъм медицински персонал заведения в сравнение с другите страни-членки от ЕС, все още за децата с хронични заболявания е невъзможно да посещават ясли и градини, а посещаващите училище деца се грижат сами за себе си, доколкото могат, без да разчитат на медицинска помощ.НПО-тата подчертават, че община Варна съвместно с Варненското дружество на лекарите по детска ендокринология от 4 години работят по създаване на система за грижа за децата с диабет в детските и учебни заведения, като досега никой не е проявил интерес към натрупания опит и не го е използвал за създаването на по-благоприятни условия за децата с хронични заболявания в страната.Те считат, че е недопустимо да продължава незаконосъобразното бездействие по отношение децата с хронични заболявания и е необходимо незабавно да се променят наредбите, за да се уредят задълженията и отговорностите на медицинския персонал в детските ясли, градини и училища по отношение децата с хронични заболявания.", "date": "2018.09.10", "title": "Сдружения настояват за медицински стаи в детските градини"}
{"url": "https://news.bg/world/tachi-dovolen-ot-noviya-pregovaryasht-ekip-sas-sarbiya.html", "text": "Задоволство от избора на новия преговарящ екип със Сърбия изрази косовският президент Хашим Тачи, предаде Gazeta express. Той подчета пълното си доверие в него. Екипът, назначен от правителството, е ръководен от Фатмир Лимай, политически опонент на самия Тачи. Според самия Лимай, трябва да се намали влиянието на президента в преговорите и той е избран за това. Сръбският президент Александър Вучич обяви по време на посещението си в Косово, че балканската държава не иска повече войни в Косово и се стреми към изграждане на доверие и приятелство с мнозинството албанци след ерата на конфликти.Но Вучич в същото време отправи заплаха по време на реч в Косово, отбелязвайки, че Сърбия ще защити сръбското малцинство в бившата провинция, ако бъде подложено на атака.Въпреки очакванията Вучич не представи конкретно предложение за бъдещо споразумение с Косово.Тачи написа във \"Фейсбук\", че е разбираемо косовските граждани да не одобряват посещението на Вучич, но призова за въздържане в името на мира и помирението след войната през 1998-1999 г. ", "date": "2018.09.10", "title": "Тачи доволен от новия преговарящ екип със Сърбия "}
{"url": "https://news.bg/crime/mazh-otselya-sled-skok-ot-12-iya-etazh-na-bolnitsa-v-plovdiv.html", "text": "Пациент оцеля след падане от 12-ия етаж на пловдивска болница, предаде \"24 часа\".Инцидентът е станал днес следобед. Той се е хвърлил от хирургичния блок на УМБАЛ \"Св. Георги\", но е паднал върху козирка и това го е спасило.От лечебното заведение потвърдиха информацията, но отказаха подробности на този етап.Води се досъдебно производство във Второ РУП в Пловдив.", "date": "2018.09.10", "title": "Мъж оцеля след скок от 12-ия етаж на болница в Пловдив "}
{"url": "https://news.bg/economics/globiha-firma-s-nad-0-5-mln-leva-zaradi-zabluzhdavashta-reklama.html", "text": "Заблуждаваща реклама е причината от Комисията за защита на конкуренцията (КЗК) да глобят \"Мебели Лудвиг България\" ЕООД с търговска марка COMO. Санкцията е за намалени мебели и за кухни на половин цена.Глобата е общо 539 980 лева, информираха от Комисията за защита на конкуренцията. Решението бе публикувано днес. То може да бъде обжалвано пред Върховния административен съд.Производството е образувано по искане на \"Еником-М\" ООД с твърдения за нарушения от страна на \"Мебели Лудвиг България\" ЕООД. Глобата е 7 % от приходите от продажби на дружеството за предходната финансова година.Решенията на Комисията са две, но са по един и същи казус. Проверката на комисарите е установила, че от 2012 г. до март т.г. COMO организира промоции, в които се предлагат намаления както от цените, \"препоръчани от производителя\", така и намаления от \"досегашните продажни цени\".Проблемът е обаче, че \"за почти всички продукти, обявени в брошурите като намалени от препоръчана от производител цена, се установява, че \"Мебели Лудвиг България\" ЕООД в рамките на обхванатия период не е продавало на сочената като препоръчителна цена, още повече в период най-малко един месец преди датата на промоцията\".\"Напротив, за много голяма част от продуктите се установява, че цената, на която дружеството продава съответния продукт два месеца преди и два месеца след промоцията, съвпада с рекламираната промоционалната цена\", пише в решението на Комисията за защита на конкуренцията.КЗК посочва още, че е заблуждаващо и предлагането на отстъпка от препоръчната цена, тъй като \"за голяма част от продуктите\" \"безспорно се установява, че съответният доставчик/производител не определя (не предлага) такава цена\".Комисията установява още, че \"през по-голямата част от времето продуктите се продават и презентират с една и съща промоционална цена\" - въпреки че COMO посочва в посланията си, че промоциите са с ограничен период на време.", "date": "2018.09.10", "title": "Глобиха фирма с над 0,5 млн. лева заради заблуждаваща реклама"}
{"url": "https://news.bg/crime/shofyorat-na-busa-katastrofiral-kray-svoge-ne-pomni-intsidenta.html", "text": "Шофьорът на автобуса Григор Григоров, който на , не помни случилото се, разказа той пред bTV. В инцидента загинаха 17 души, а 21 бяха ранениСутринта преди инцидента той бил приет изключително радушно от екскурзиантите, с които пътува не за пръв път.Припомняме, . Неговата фирма от 7-8 години работи с община Божурище. Последният им договор е 5-годишен. Те превозват и деца от детската градина и училището в общината.Засега той е единственият обвиняем за трагедията край Своге. В негова подкрепа има мащабна подписка. След катастрофата стана ясно, че пътната отсечка, на която стана трагедията, не е била качествена. Пътят бе преасфалтиран.Шофьорът на злополучния автобус разказва, че за него затворът вече не е сграда, а усещане вътре в него. \"Седя си вкъщи, не мога да изляза навън. Съвестта, трудно ми е. Постоянно мисля за тези хора. Те бяха приятели, приятели. Представям си какво е на близките им. На ранените, които са все още сигурно по болници. Съжалявам за всичко, което се случи. Искам да изкажа съболезнования на близките на загиналите. Също да изкажа на пострадалите съжаления\", каза Григоров.Мъжът няма спомен от фаталния момент. Задава си много въпроси. \"Дали съм помагал, дали съм направил всичко, което е било по силите ми? Аз съм от живите, но какво съм направил за останалите след трагедията? Каквото и да им кажа, е малко. Нито може да се върне случилото се. Аз не мога да си простя, дано те могат да ми простят\", моли водачът.Той обяснява липсата на втори технически преглед с пропуск. Обяснява, че ако има вина, ще я понесе.Григоров е в дома си. На 4 септември  под парична гаранция. Предстои съдебен процес.", "date": "2018.09.10", "title": "Шофьорът на буса, катастрофирал край Своге, не помни инцидента"}
{"url": "https://news.bg/bulgaria/tsvetanov-otricha-vatreshen-zagovor-sreshtu-borisov.html", "text": "\"\".Това заяви лидерът на ПГ на ГЕРБ Цветан Цветанов в предаването \"Лице в лице\" по bTV.Лидерът на ПГ на ГЕРБ отрече да има вътрешен заговор срещу премиера Борисов, както по-рано през деня обяви Волен Сидеров.Той не смята и че ще има други промени в кабинета. Според него не е коректно коалиционните партньори да се коментират един друг през медиите.Цветанов коментира и изявите на президента Румен Радев. , смята той. Той коментира, че в рамките на 10 дни президентът е направил две последователни послания, според които ГЕРБ няма алтернатива в управлението.", "date": "2018.09.10", "title": "Цветанов отрича вътрешен заговор срещу Борисов "}
{"url": "https://news.bg/world/abadi-poseti-razmirniya-basra.html", "text": "Иракския премиер Хайдер ал Абади посети размирния град Басра, предадоха световните информационни агенции. Той е бил придружен от редица министри, сред които тези на информацията, отбраната, вътрешните работи и водните ресурси. В иракската провинция Басра през уикенда бе въведено извънредно положение. То влезе в сила през тази седмица.Мярката бе наложена след продължителни протести, на които се стигна до насилия и вандалски акции.Десетки загинаха при сблъсъците. Демонстрантите изразиха недоволството си от корупцията и замърсяването.По време на протестите бе поискана оставката на премиера. ", "date": "2018.09.10", "title": "Абади посети размирния Басра "}
{"url": "https://news.bg/crime/65-godishen-plevenchanin-dade-6000-lv-na-telefonni-izmamnitsi.html", "text": "65-годишен плевенчанин стана жертва на телефонни измамници, на които дал 6000 лева в плик.Двамата извършители - 44-годишен от село Български извор и 24-годишен негов другоселец, са заловени и са направили пълни самопризнания.Предали са доброволно част от сумата в размер на 2220 лева и мобилни телефони.Разследването е започнало на 8 септември, след като потърпевшият потърсил помощ в Първо РУ.Човекът обяснил, че е попаднал в мрежата на измамници, на които доверчиво предоставил плик с 6000 лева. Те го \"атакували\" многократно по мобилния му телефон и го убедили, че в момента тече полицейска операция по залавяне на мошеници и неговата помощ ще е безценна.За целта той трябвало да остави плика с парите до контейнери за смет на кръстовище, а след приключване на акцията, парите ще му бъдат върнати .Едва по-късно мъжът разбрал, че е измамен.", "date": "2018.09.10", "title": "65-годишен плевенчанин даде 6000 лв. на телефонни измамници"}
{"url": "https://news.bg/disasters/mazh-nahlu-s-kola-na-letishteto-v-lion-gonyat-go-20-politseyski-koli-i-helikopter.html", "text": "Полетите на летището във френския град Лион са били приземени, след като мъж е проникнал с колата си на територията на летището и дори се качил на пистата с висока скорост, съобщават френските медии.Уточнява се, че колата преди това се е движила с висока скорост срещу движението по магистрала в района на летището.Шофьорът успял да премине през стъклените врати и бариерите, за да стигне до пистата на летището, където се е състояла гонка между него и около 20 полицейски коли и поне един хеликоптер, а след като спрял, е започнал да бяга, но в крайна сметка е бил арестуван.Не се съобщава за ранени в резултат на инцидента. Засега не е известно какво е мотивирало мъжа да нахлуе в летището. ", "date": "2018.09.10", "title": "Мъж нахлу с кола на летището в Лион, гонят го 20 полицейски коли и хеликоптер"}
{"url": "https://news.bg/crime/signal-za-bomba-evakuira-ofis-sreshtu-sgradata-na-kat.html", "text": "Сигнал за бомба в офис на сграда срещу КАТ евакуира хората навън, видя репортер на news.bg. От МВР потвърдиха, че има сигнал за бомба в сграда срещу КАТ. Той е подаден в 12:20 часа. Извършва се проверка.Според наш източник сигналът е за офис в една от сградите на Литекс Тауър.Към 15:30 часа от МВР съобщиха, че проверката е приключила. По осмотрение на ръководството офисът е затворен за 24 часа, каквито са предохранителните мерки в подобни случаи.Останалите фирми са продължили обичайния си ритъм на работа.От вътрешното ведомство отказаха каквито и да са подробности за офиса и сградата, обект на сигнал за взривно устройство.", "date": "2018.09.10", "title": "Сигнал за бомба евакуира офис срещу сградата на КАТ"}
{"url": "https://news.bg/economics/knsb-obednyavame-trayno-s-2-3-se-uvelichava-izdrazhkata-na-zhivot.html", "text": "Очаква се увеличаване на енергийната бедност в страната. Мерките са остатъчни и последващи, вместо дългосрочни и превантивни. Това е причина за продължаващо обедняване на населението, смятат от КНСБ.Според техните експерти, поскъпването през есента ще повиши общата издръжка на живот само с около 2.3% в сравнение с началото на годината.Според КНСБ издръжката на живот на човек от домакинство ще поскъпне между 5 до 7 лева след повишението на цените на цени на газа, тока и парното, съобщиха от централата на синдиката.След като през юни 2018 г. издръжката на живота достигна до 590 лв., очакванията са в края на годината да достигне размер средно на лице от 4-ри членно домакинство от около 595 - 597 лв. Сметките са направени на база увеличението на цените от 1 юли на природния газ с 10.81%, на топлоенергия средно със 7.33%.Поскъпването на тока при отделните дружества беше между 0.94 до 17.12%. То се отрази на домакинствата средно с 2,03% (в диапазон от 1.75 до 2.78%).Прогнозите на експертите са:От синдиката очакват увеличаване на енергийно бедни хора и увеличаване на социалното изключване. Като се има предвид, че около 1,2 млн. пенсионери у нас получават пенсия под линията на бедност (321 лв.) и около 75 % от домакинствата в страната живеят с общ доход на 1 лице под необходимите средства за издръжка на живота (590 лв), това означава, че всяко дори и незначително поскъпване на живота ще свие потреблението, а хората в бедност и социално изключване ще продължават да нарастват.Според Евростат, 36.5% от българските граждани през 2017 г. нямат възможност да поддържат домовете си достатъчно топли, при средно за ЕС-28 от 8.2%.След нас се нареждат Литва и Гърция с 29% като сме в челните редици на тази отрицателна класация.През 2017 г. средното българско домакинство заделя 14.8% от всички разходи за покриване на разходи за жилище, вода, електроенергия и горива. През 2010 г. делът на този разход е 14.3%. В абсолютно изражение тези разходи средно на домакинство са нараснали с 11% спрямо 2016 г. и с 52.2% спрямо 2010 г. По-бедните домакинства имат по-големи разходи. При тях процентът на режийните се увеличава. При високодоходните семейства кумулативните разходи са на постоянни нива.В България имам ниската покупателна способност на доходите, което е несъразмерно с цените на енергията. Според последните данни на Евростат, цените в България са нараснали с 84,6% в периода между 2000 и 2017 г. Средното им повишение в рамките на целия ЕС е било от 36%. По този показател нашата страна е изпреварена единствено от Румъния (с ценови скок от 257%), Унгария (с 98%) и Латвия (повишение с 86,7%).Цените за комунални услуги, включващи цените за вода, електричество, природна газ и за жилищни наеми в България се повишават с 130,6%, докато средното увеличение за ЕС е от 57.2%, а в Германия е от 38.1%.Поскъпването на цените доближава страната ни до средното ценово равнище на ЕС-28, но доходите в България остават най-ниски в целия ЕС. Те са около 2.2 пъти от средните в ЕС28, показва СПС.България е страната с най-евтини потребителски стоки в целия Европейски съюз. Общият индекс на средното ценово ниво е 44% от средните европейски нива.При някои стоки и услуги цените се задържат на по-ниски нива (здравеопазване (29%), образование, свободно време (24,6%), но при други все по-бързо се доближават към средните европейски нива, при това на цени на стоки и услуги от двете основни разходни пера.При това, страните сочени с най-ниски ценови показатели на стоки и услуги, като Румъния и България, отчитат и най-високи показатели за хора, живеещи в риск от бедност и социално изключване (40% за България и 38% за Румъния). В държавите с висок стандарт на живот като Дания и Люксембург, ръстът на хората в риск от бедност е най-нисък - едва 16%.От КНСБ признават, че не всички нуждаещи се от енергийни помощи имат достъп до тях. Самите помощи са с ниско покритие.За отоплителния сезон 2017/2018 г. на 204 635 лица и семейства е отпусната целева енергийна помощ. Броят намалява с 6% спрямо предходния период, когато са 217 635 лица и семейства. Общият размер за петте месеца на целия отоплителен сезон нараства за годишен период едва с 0,8%, като достига до 365,10 лв., при 362,30 лв. през 2016/2017 г.За новия отоплителен сезон 2018/2019 г. стойността на целевата помощ за целия отоплителен сезон нараства до 374,15 лв., но все още е критично нисък и в съчетание със скромните размери на доходите нямат достатъчен ефект в намаляване на бедността и неравенството.", "date": "2018.09.10", "title": "КНСБ: Обедняваме трайно. С 2,3% се увеличава издръжката на живот"}
{"url": "https://news.bg/world/tsru-podpukva-s-dronove-daesh-i-al-kayda-v-libiya.html", "text": "Американското Централно разузнавателно управление (ЦРУ) се готви да започне удари с безпилотни самолети срещу заподозрени екстремисти в Либия, свързани с терористичните групировки ДАЕШ (\"Ислямска държава\") и \"Ал Кайда\" от база в североизточната част на Нигер, съобщава в. \"Ню Йорк таймс\".Нигерски и американски официални представители са уточнили пред изданието, че агенти на ЦРУ изстрелват разузнавателни дронове от малко летище в град Дирку. Летището е модернизирано, като включва нови писти и постове, свързани със сигурността.Вътрешният министър на Нигер Мохамед Базум е признал за наличието на безпилотните самолети, но не е дал повече информация, докато кметът на Дирку Бубакар Джером уверил, че дроновете са помогнали за подобряването на сигурността на града.Този ход дава засилена роля на ЦРУ при удари с безпилотни самолети, промяна, извършена при управлението на президента Доналд Тръмп.Неговият предшественик Барак Обама се опита да постави операциите с дронове под контрола на военните, чиято дейност не е толкова секретна и по-подлежаща на контрол в сравнение с ЦРУ, пише \"Ню Йорк таймс\".Пентагонът разполага с база в столицата на Нигер Ниамей, от която предприе смъртоносни удари срещу екстремистите в Либия.Либия, която има обща граница с Нигер, беше хвърлена в тотален хаос след свалянето от власт на бившия диктатор Муамар Кадафи през октомври 2011 г.", "date": "2018.09.10", "title": "ЦРУ подпуква с дронове ДАЕШ и Ал Кайда в Либия"}
{"url": "https://news.bg/crime/4-ekipa-gasyat-pozhar-v-stolichniya-studentski-grad.html", "text": "Столични огнеборци гасят пожар, възникнал в сграда в жилищен комплекс \"Студентски град\", няма пострадали хора, съобщава МВР.Днес към 12 и 29 часа е подаден сигнал за възникнал пожар в заведение в близост до жилищна кооперация в комплекса. На място веднага са насочени екипи пожарникари с 4 специализирани автомобила и линейка.Живущите в прилежащата сграда са изведени, а полицейски екипи са отцепили района.Установено е, че пожарът е тръгнал от аспиратор в заведението, но е обхванал и покривната конструкция на блока.", "date": "2018.09.10", "title": "4 екипа гасят пожар в столичния \"Студентски град\""}
{"url": "https://news.bg/crime/zadarzhaha-44-godishen-retsidivist-za-iznasilvane.html", "text": "Прокуратурата задържа 44-годишния рецидивист П. Мангъров за изнасилване в София.На 5 септември обвиняемият изнасилил А. Д. в къща в София.Мангъров е извършил деянието в условията на опасен рецидив.Предвид високата обществена опасност на деянието на 6 септември дежурен прокурор е постановил задържането на обвиняемия за срок до 72 часа.Очаква се да се поиска постоянен арест за извършителя.", "date": "2018.09.10", "title": "Задържаха 44-годишен рецидивист за изнасилване"}
{"url": "https://news.bg/economics/nad-67-ot-rabotodatelite-predvizhdat-nuzhdata-ot-nov-personal-v-blizkata-godina.html", "text": "Над 67% от работодателите очакват в близката година да се нуждаят от нов персонал. Това показват резултатите от проучване на Агенцията по заетостта (АЗ), проведено сред над 2600 работодатели. От АЗ съобщиха резултатите от второто проучване на потребностите от работна сила на Агенцията по заетостта, проведено между 6 август и 5 септември.Според изследването, 2615 работодатели са посочили нуждите си от кадри в краткосрочен и средносрочен план.Близо 38% от работодателите искат кандидатите да са адаптивни към промени, да работят в екип, да поемат отговорност. 18% от запитаните работодатели посочват, че кадрите следва да притежават ключови компетентности за общуване на роден език. Компютърни умения заявяват 182 работодатели (7%), а чуждоезикови - 3,5% от анкетираните.Продължават да се търсят специалисти за административни, счетоводни и IT дейности (офис-мениджър, оперативен счетоводител, графичен дизайнер, програмист и др.).При кадрите със средна квалификация търсене има на електротехници и машинни техници, машинни оператори, оператори на компютър, монтьори и др. Потребностите са повече и за продавач-консултанти, готвачи, сервитьори и др., както и за заварчици, строители, шлосери, шивачи и др.Сред специалистите с висше образование се търсят предимно машинни, електроинженери и строителни инженери, ИКТ специалисти, финансови и административни специалисти, педагози и учители, медицински персонал. Търсят се също специалисти за управление на човешки ресурси, управление на проекти, софтуер и др. Сред търсените професии са и шофьори, мотокаристи и др.За следващата година работодателите могат да посочат кадри през следващата година с квалификация по 183 професии и специалности. Те са включени в Списъка на професиите за професионално образование и обучение и по други 38 професии за висшисти. Работодателите могат да потърсят кадри и от предложените им 23 вида други умения и 8 ключови компетентности.Работодателите могат да посочат и очакванията си за необходимите след 3 години кадри от професионални направления или области на висшето и средното образование.Второто проучване на Агенцията по заетостта се провежда основно сред статистическа извадка работодатели с различни характеристики за териториален обхват, икономическа дейност, големина и вид на предприятието и др. Всички желаещи работодатели също могат да се включат в него. То е през интернет, с анкетен формуляр, публикуван на сайта на Агенцията по заетостта и ще може да се попълва до 17 септември 2018 г. Достъп и информация до него има и през общинските администрации, както и във всички бюра по труда в страната.Анкетирането се провежда за втори път тази година със съдействието на Комисиите по заетостта към Областния съвет за развитие в 28-те области в страната и с подкрепата на социалните партньори - работодателски и синдикални организации.", "date": "2018.09.10", "title": "Над 67% от работодателите предвиждат нуждата от нов персонал в близката година"}
{"url": "https://news.bg/int-politics/iran-plashi-da-otgovori-desetokratno-na-vsyako-vrazhdebno-deystvie.html", "text": "Високопоставен служител от силите за сигурност на Иран обяви, че Техеран ще реагира на всяко враждебно действие срещу страната и подчерта, че епохата на \"удряш и бягаш\" е свършила, съобщава полуофициалната агенция \"Тасним\".\"Епохата на удряш и бягаш приключи в света и на всяка враждебна мярка срещу нашата страна ще бъде отговорено от Техеран десетократно. Ние сме способни да се защитаваме във всяка област\", изтъкна Али Шамхани, който е секретар на Върховния съвет за национална сигурност на Иран.", "date": "2018.09.10", "title": "Иран плаши да отговори десетократно на всяко враждебно действие"}
{"url": "https://news.bg/economics/moskovski-podaril-mladostta-si-na-transportniya-sektor-hvalyat-go-ot-bransha.html", "text": "Министърът в оставка Ивайло Московски подарил младините си на транспортния бранш. Това заяви Миролюб Столарски - зам.-председател на Българската асоциация на сдруженията в автомобилния транспорт (БАСАТ) и собственик на транспортна фирма, по време на пресконференция в БТА.Столарски нападна протеста на Николай Колев - Босия, който с гладна стачка искаше оставката на Московски. Които не работи, той не прави грешки, защити Столарски Московски.От сектора си спомнят за добрините на министъра в оставка. Дори смятат, че е допринесъл за намаляване на катастрофите по пътищата. Московски бил бръкнал в огромния икономически интерес на издаването на книжки и минаването на технически преглед на автомобилите. От сектора питат дали два пъти е отнемана книжката на Николай Колев Босия - веднъж за алкохол, а вторият път за липса на контролни точки.Припомняме, заради корупция в системата и продажба на шофьорски книжки Николай Колев - Босия гладува 81 дни. Видният дисидент искаше оставката на транспортния министър Ивайло Московски.  по искане на премиера Бойко Борисов транспортният министър Ивайло катастрофата край Своге, в която загинаха 17 души.Транспортният бранш е срещу въвеждането на нова продуктова такса. Превозвачите са готови да сезират Европейския съд. Няма такава продуктова такса, заяви Йордан Арабаджиев - председател на Съюза на международните превозвачи.Тази такса се заплаща предварително при закупуването на МПС, като без нейното плащане нямало как да се регистрира автомобила в КАТ, каза Арабаджиев.Вместо да инвестират в нещо по-полезно за служителите, ще трябва да се плаща тази такса, която не се знае за какво и къде ще отиде. Най-потърпевши са малките фирми в сектора, които са готови и на протести. ТИР-овете и автобусите минаха покрай найлоновите торбички и им сложиха едни еко такси, каза Арабаджиев.Автобусните превозвачи не са доволни, че се въвеждат глоби за липса на колан в автобусите за шофьора и фирмите. Глоби трябва да има и за пътниците. От бранша искат и изсветляване на сивия сектор при автобусния превоз. Еднократните такси не са решение на проблемите, според представители на сектора. Това е обир, скочиха превозвачите.Христо Христов смята, че това е в противовес на европравилата и Конституцията. Данъци се въвеждат не с наредба, а със закон. Секторът иска спиране на наредбата и среща с екоминистър Нено Димов.Транспортният бранш е притеснен от управленската криза в бранша. Неговите представители застават зад подалия оставка министър Ивайло Московски. При нас няма да е един голям професионалист, обявиха превозвачите, според които Московски защитавал националния интерес. Той се бореше за целия транспортен бранш, смятат превозвачите.Те пожелават успех от тук нататък на Ивайло Московски и бързо навлизане в сектора на неговия наследник на министерския пост.Припомняме, по-рано през деня се проведе втори  след оставките на министрите Николай Нанков, Валентин Радев и Ивайло Московски с мотив трагичната катастрофа край Своге, когато загинаха 17 души, а 21 бяха ранени.На оставките остро се противопостави лидерът на НФСБ Валери Симеонов, тъй като те не са съгласувани с партньорите. Различна е позицията на лидера на \"Атака\" Волен Сидеров, който няма претенции към премиера Борисов, но имаше претенции към вицепремиера Симеонов., с което поставиха ултиматум на правителството да започне същностни реформи. Симеонов предупреждава, че може да оттегли подкрепата си и да излезе от управлението., а Каракачанов през цялото време призоваваше към диалог.", "date": "2018.09.10", "title": "Московски подарил младостта си на транспортния сектор, хвалят го от бранша"}
{"url": "https://news.bg/politics/bsp-novi-ministri-sas-stara-politika.html", "text": "Предложените нови министри ще продължат досегашната вредна политика на правителството.Това е позицията на ПГ на БСП за България и Изпълнителното бюро на БСП, разпространена и до медиите.Според социалистите, ходът със смяната на министри е израз на отчаяние, с който управляващите се опитват да си купят време.\"Дори и да го получат, то ще бъде агония, до следващия конфликт в управляващата коалиция\", прогнозират от БСП.\"БСП за България\" ще гласува против тези кандидатури и остава на позиция за оставка на целия кабинет.Възможно е да има промени, но критичността към работата на министрите не е отсега, а е в момента, когато ГЕРБ влезе в управлението, обяви началникът на кабинета \"Борисов\" Румяна Бъчварова в неделя.Няма предпоставки за предсрочни парламенатри избори, увери тя и напомни на БСП, че сегашното правителство е законно избрано, с мнозинство.Бившият министър на вътрешните работи оцени опитът на червените да свалят правителството като \"подривна дейност\". От  на цялото правителство заради инцидента в Своге. С  Румен Радев.В Националната следствена служба са , извършила окончателното приемане на пътя след ремонта му.Като свидетели бяха разпитани  и председателят на Управителния съвет на Агенция \"Пътна инфраструктура\" Светослав Глосов.", "date": "2018.09.10", "title": "БСП: Нови министри със стара политика"}
{"url": "https://news.bg/world/v-parizh-mazh-naraga-poshtalyon-v-garloto-s-nozhitsi.html", "text": "Носещ ножици мъж в Париж е намушкал пощальон в гърлото и е ранил още един минувач край площад \"Бастилията\" в централната част на френската столица, съобщават френските медии.Нападателят е бил обезвреден с електрошок от полицията и арестуван. Полицията е реагирала бързо, тъй като полицейският участък се намира на около 300 от мястото на престъплението. Инцидентът е станал в 11-и район на френската столица, уточнява местна телевизия, цитирайки полицейски източници. Мъжът е бил разпитан от полицията.Все още не е ясно какви са причините, стоящи зад нападението и дали е с терористични подбуди. Това стана само около 12 часа след като снощи афганистанец нападна хора с нож на две отделни места в Париж. Най-малко седем души бяха ранени, като четирима от тях бяха хоспитализирани и са в тежко състояние. Полицията отхвърли мотивът за нападението да е тероризъм. ", "date": "2018.09.10", "title": "В Париж мъж наръга пощальон в гърлото с ножици"}
{"url": "https://news.bg/int-politics/rusiya-predupredi-severna-koreya-ne-iska-ednostranno-yadreno-razorazhavane.html", "text": "Председателят на Съвета на федерацията (горната камара на руския парламент) Валентина Матвиенко обяви, че вождът на Северна Корея Ким Чен-ун е дал да се разбере, че страната му няма да предприеме едностранни стъпки към ядрено разоръжаване на Корейския полуостров, съобщава РИА \"Новости\".\"Те очакват реципрочни, синхронизирани стъпки (от САЩ), включително, както се очаква, и облекчаване на санкциите, което все още не се случва, така че те продължават да преговарят и поддържат връзка\", изтъкна Матвиенко след завръщането си от посещение в Северна Корея.Тя добавила обаче, че Пхенян настоява за преговори на основата на взаимното уважение с двете страни, готови за взаимни стъпки за разрешаване на конфликта.Матвиенко подчерта, че намеренията на Ким Чен-ун за ядрено разоръжаване са \"твърди\" и че има намерение \"да се придвижи към диалог с Южна Корея\".\"Той разговаря подробно за предстоящата среща с президента на Южна Корея, за междукорейските преговори и очаква те да отбележат напредък, те имат планове за модернизация, свързване на магистрали и железопътни линии\", добави Валентина Матвиенко.", "date": "2018.09.10", "title": "Русия предупреди: Северна Корея не иска едностранно ядрено разоръжаване"}
{"url": "https://news.bg/crime/trima-nepalnoletni-sa-vandalstvalite-v-tsentara-za-detsa-s-autizam-v-pleven.html", "text": "Вандалите, които на два пъти разбиха Центъра за деца с аутизъм, са трима непълнолетни, съобщиха от МВР.Те са установени като извършители на вандалска проява в бивш дом за деца в Плевен, уточниха от вътрешното ведомство.Криминалистите започнали разследване след подаден сигнал от 25 август към 17.10 часа за разбито складово помещение на сградата. Там са били унищожени и повредени оставените перални машини, гардероби, шкафчета, маси, столове и врати.При последвалото разследване са задържани извършителите - две момчета на 17 и 16 години и момиче на 16 години, всичките от Плевен.В присъствието на инспектори от детска педагогическа стая са проведени беседи с младежите, които са направили самопризнания за извършеното. Те са привлечени като обвиняеми по образуваното досъдебно производство и им е взета мярка \"подписка под надзор на родител\".Малко по-рано на пресконференция бе поискан специализиран статут на местата, в които се полагат грижи за деца с аутизъм. Това е искането на редица организации след вандалски разрушения Център за деца с аутизъм в Плевен. Позицията представи Владислава Цолова - председател на\"Аутизъм днес\" - организация, подпомагаща деца с аутизъм.", "date": "2018.09.10", "title": "Трима непълнолетни са вандалствалите в Центъра за деца с аутизъм в Плевен"}
{"url": "https://news.bg/health/direktorat-na-agentsiyata-po-transplantatsii-okonchatelno-podade-ostavka.html", "text": "Директорът на Изпълнителната агенция по трансплантации (ИАТ) д-р Марияна Симеонова е подала оставка, съобщиха от Министерството на здравеопазването.Мотивите на д-р Симеонова са лични, свързани с нейното професионално развитие. Очаква се в близките дни министърът на здравеопазването Кирил Ананиев да назначи нов директор на ИАТ, като дотогава д-р Симеонова остава на поста.Екипът на Министерството на здравеопазването продължава преговорите за сключване на договор с европейски трансплантационен център, който да осигури лечението на българските граждани, нуждаещи се от трансплантация на бял дроб.На финален етап са разговорите с трансплантационния център в град Есен, Германия, за които д-р Симеонова ще продължи да съдейства със своята експертиза, уверяват от министерството.Припомняме, директорът на Агенцията по трансплантации . Тогава пациенти се обявиха  и тя остана на поста си., няколко пъти се събираха на протест пред Министерство на здравеопазването. Те недоволстваха, тъй като от началото на 2017 г. клиниката в Австрия, в която вече успешно са извършени седем трансплантации на бял дроб, отказва да приема повече българи с мотив липса на договор с Евротрансплант.Д-р Симеонова оглави Агенцията на 31 януари 2013 гПреди нея , който смени .", "date": "2018.09.10", "title": "Директорът на Агенцията по трансплантации окончателно подаде оставка"}
{"url": "https://news.bg/crime/kat-hvana-4217-vodachi-s-previshena-skorost-prez-pochivnite-dni.html", "text": "КАТ залови общо 4217 водачи с превишена скорост през почивните дни, съобщиха от МВР. В хода на операцията са проверени 12822 коли и 17404 души.Издадени са 4743 фиша и са установени 1763 акта за административни нарушения.Отнети са 133 свидетелства за управление на МПС по причина неплатени задължения.По време на проверките на място са връчени общо 1022 електронни фиша.От петък до неделя акцентът на екипите са били проверки за скорост, ползването на колани, техническа неизправност на автомобилите, неправилно изпреварване и невръчени фишове. ", "date": "2018.09.10", "title": "КАТ хвана 4217 водачи с превишена скорост през почивните дни"}
{"url": "https://news.bg/int-politics/rusiya-obvinyava-sasht-za-fosforni-bombi-nad-siriya.html", "text": "Руската армия съобщава, че две американски F-15 са пуснали фосфорни бомби над Сирийска провинция Деир ел-Зор в събота, а САЩ отрича, съобщава \"Ройтерс\".Въздушните удари са били към селището Хаджин, последната крепост на ДАЕШ (Ислямска държава) в Сирия, причинявайки пожари, но няма информация за жертви, допълва руската армия.Говорител на Пентагона отрича американските самолети да са пускали фосфорни бомби. \"По това време не сме получили никакви сведения за употреба на бял фосфор. Никоя от военните части в района не е оборудвана с никакви бели фосфорни боеприпаси\", коментира командир Шон Робъртсън.Групи по правата на човека заявяват, че водената от САЩ коалиция срещу ДАЕШ е използвала фосфорни боеприпаси в хода на конфликта в Сирия. Бомбите създават плътен бял дим и се използват като запалителни устройства. Групите за права критикуват употребата на боеприпасите в населени места, защото могат да убиват и осакатяват, като изгарят хората буквално до костите.Коалицията или техни партниращи сили вероятно са извършили въздушни удари през юли в източната част на Сирия, където остават части от ДАЕШ, допълват от коалицията.Американско-руското напрежение се заслва през последните дни, тъй като администрацията на Тръмп смята, че  за използване на химическо оръжие в очакваната офанзива в Идлиб.", "date": "2018.09.10", "title": "Русия обвинява САЩ за фосфорни бомби над Сирия"}
{"url": "https://news.bg/politics/siderov-zapodozrya-zagovor-sreshtu-borisov-v-gerb.html", "text": "Лидерът на Атака Волен Сидеров съзря заговор срещу премиера Бойко Борисов от близки около него хора. Опасенията си той сподели преди коалиционния съвет в МС, които трябва да реши съдбата на тримата министри за които подадоха оставка.Аз започвам да подозирам, че има нещо като заговор срещу премиера и че в това участват хора, които са много близки до него, коментира националистът. Оставки на министри аз не приемам, премиерът ги приема и има право на това, изтъкна той.Атакистът недоумява какво ще решава съветът днес и какъв бил смисълът от него. Един вицепремиер да каже, че премиерът е диктатор и руши държавността и нито един министър от целия състав да не стане и да каже \"Не,това не е вярно\", критикува Сидеров липсата на реакция след изявленията на Валери Симеонов.Значи са съгласни, тогава всичките 19 министри да си ходят, значи са измъчвани от една диктатура и рушене на държавността, иронизира атакистът. Именно това щял да предложи на Борисов.Освен това, по думите му Валери Симеонов не работел за здравината на патриотичната коалиция. Сидеров иска отговор от лидера на НФСБ иска ли рушене на коалицията и с кого действа в тази посока.Думите на Симеонов се поемали от реформатори като, както той каза раданкъневци, Атанас Атанасовци, Иво Прокопиев, Николай Ненчев. Те искали реванш. Волен Сидеров сподели, че не намира подкрепа от Борисов и Каракачанов за отстраняване на Валери Симеонов от властта.", "date": "2018.09.10", "title": "Сидеров заподозря заговор срещу Борисов в ГЕРБ"}
{"url": "https://news.bg/politics/s-arestite-na-biznesmeni-bezlov-vizhda-pokachvane-na-doverieto-kam-gerb.html", "text": "\"Арестите на известни бизнесмени изглеждат като поредица, защото преди акцията срещу семейство Арабаджиеви се появи операцията по задържането на Митьо Очите.\" Това заяви пред НОВА Тихомир Безлов от Центъра за изследване на демокрацията.Според него по-твърдата линия срещу т.нар. \"черни олигарси\" би получило по-високо обществено доверие към ГЕРБ.\"Струва ми се, че това е един опит да се върне старият модел от първото правителство на ГЕРБ\"Той посочи и съвпадението, че общинският съветник Бенчо Бенчев, арестуван заедно с Димитър Желязков в Истанбул, също е от Карнобат - мястото, където беше разкрита фабрика за производство на нелегални цигари.Журналистът Стефан Ташев припомни, че през 2010 година също има акция срещу Миню Стайков и други производители на алкохол. Тогава са намерени огромни количества без бандерол или с фалшив бандерол.По думите му с натиск от страна на правителството се вкарват уреди за измерване в заводите и е направен опит да се ограничи контрабандата на алкохол.Според Тихомир Безлов обаче не бива да се свързва това, което се е случило в периода 2010 - 2012 година със събитията от последните седмици. Той като в единия случай става дума за ДДС, а в другия се говори за цигарена фабрика.\"Има версия, че са подадени на службите от конкурент при цигарите, който е българска компания, но не е \"Булгартабак\", заяви още експертът.Според Стефан Ташев е странно как работи цигарена фабрика с толкова голям капацитет, в която има стотици работници, товари се продукция на тирове, а никой в града не знае нищо, включително сина на кмета на Карнобат, който е собственик на сградата, в която е нелегалното производство.Криминалният журналист Анна Заркова подчерта пред БНТ, че властта не пържи едрите риби, а ги храни и те ѝ изпълняват желанията.Според нея бизнесите на Стойкови и Арабаджиеви са нахранени с обществени поръчки, и то с най-актуалните.Припомняме, при  бяха , на шестима от които бяха повдигнати обвинения. Именно сред тях беше и синът Вълчо Арабаджиев, На брифинг след арестите Иван Гешев обяви, че полицаите са открили пари буквално навсякъде, а автомобилният парк на Арабаджиев бил впечатляващ. След това срещу  на свобода излязоха Вълчо Арабаджиев, Румелия Кирилова и Елена Караянчева. Според специализирания наказателен съд няма опасност тримата задържани да се укрият и да извършат ново престъпление.Специализираната прокуратура започна разследване и   ООД, \"Сис Индустрийс\" ООД и \"Топаз Мел\" ООД.В четвъртък, 6 септември стана ясно, че за участие в организирана престъпна група за продажба на акцизни стоки без бандерол, данъчни престъпления и пране на пари. Става въпрос за собственика на \"Винпром Карнобат\" и \"Сис индустрийс\" Миню Стайков, сина му Стайко Стайков, сина на кмета на Карнобат Иван Димитров, както и още петима с инициали Ц.К., М.К., Б.Х., А.Т. и Д.Д.След това в събота, 8 септември, излезе решение то Специализирания съд в София, че С мярка за неотклонение \"задържане под стража\" са още двама от арестуваните с алкохолния бос - неговият родственик Белун Хазърбасанов и Иван Димитров, който е син на кмета на Карнобат.", "date": "2018.09.10", "title": "С арестите на бизнесмени, Безлов вижда покачване на доверието към ГЕРБ "}
{"url": "https://news.bg/int-politics/severna-koreya-obeshtava-da-izgradi-silna-i-napalno-samodostatachna-ikonomika.html", "text": "Северна Корея обеща да изгради силна и напълно самодостатъчна икономика, както и да подобри стандарта на живот на поданиците си по време на отбелязването на 70-ата годишнина от създаването на комунистическата държава, съобщава южнокорейската агенция \"Йонхап\".Севернокорейският режим призова хората да поддържат \"революционния дух на самодостатъчност и увеличаване на производството\". Церемониалният държавен глава на Северна Корея Ким Чен-нам заяви, че Северна Корея е \"напълно независима и суверенна\" заради успешната си борба срещу \"империалистическите врагове\".Той също така подчертал, че се надява на напредък в отношенията на комунистическата държава със Сеул. \"Севернокорейското правителство както винаги ще се бори за подобряване на отношенията между Севера и Юга и национално обединение, вечен мир и стабилност на Корейския полуостров и изграждането на нов справедлив свят\", коментирал церемониалният президент.Отбелязването на годишнината се проведе на националния стадион в Пхенян. Вождът Ким Чен-ун присъства на церемонията.", "date": "2018.09.10", "title": "Северна Корея обещава да изгради силна и напълно самодостатъчна икономика "}
{"url": "https://news.bg/int-politics/edin-dolar-nadhvarli-70-rubli.html", "text": "Курсът на долара спрямо рублата при откриването на търговията на Московската фондова борса се е увеличил с 25 копейки и е достигнал 70,16 рубли за един американски долар, съобщават руските медии.Последният път, когато курсът на долара надхвърли равнището от 70 рубли, беше на 16 март 2016 г.Еврото от своя страна е поскъпнало с 16 копейки и възлиза на 80,64 рубли, което също е невиждано равнище от март 2016 г.", "date": "2018.09.10", "title": "Един долар надхвърли 70 рубли"}
{"url": "https://news.bg/society/30-tina-s-protest-iskat-novi-detski-gradini-ot-stolichna-obshtina.html", "text": "Около 30 души събра гражданския протест пред Столична община с искане за изграждане на нови детски градини и ясли.Организаторите на протеста обявиха и конкретните си искания, които имат към Столична община. Сред тях са незабавно създаване на работна група за изграждане на нова образователна инфраструктура, средствата за които да бъдат заложени в бюджета за следващата година.По официални данни на общината има над 2000 деца, които чакат за прием в детска градина и над 6000, чакащи за приемане детски ясли.От Националния инициативен комитет за качествена и иновативна образователна система поставят своите искания ребром и задават въпроса защо на всяка една тяхна жалба се отговаря с оправдаване.\"Какво ли не направихме, за да ги накараме да заработят тези хора\", заяви един от организаторите на протеста Васил Николов пред news.bg.Освен настояването за нови сгради за детски градини в София, от Инициативния комитет искат и оставките на директора на Дирекция \"Образование\" Мария Минчева, както и на Ирена Николова, главен експерт в Дирекцията.\"Тези работни групи, които са съставени в момента, включват директори; хора, които нямат достатъчна компетенция да вземат решения за едно драстично строителство\", коментира Николов. От НИККИОС настояват за пълно автоматизиране на системата за кандидатстване в детските градини и приема за първи клас, както и Столична община да предостави ваучери на неприетите деца, с които да бъдат обезщетени за това, че не са приети в съответната детска градина.Васил Николов допълни, че към МОН са се обърнали с искане да бъдат отпуснати средства за помощник-възпитатели заради големия брой на децата в групите. Този проблем, според Николов,,създава трудности не само за учителите, но и за децата, тъй като учебният процес в детските градини при група от 46 деца не може да протича нормално.Припомняме, че миналия месец организаторите на комитета Те са подали сигнали до прокуратурата и столичния кмет Йорданка Фандъкова.От Инициативния комитет поясниха тогава, че от приетите общо 7797 деца по критерий \"Хронично заболяване\", над 50% са приети неправомерно, без да имат право всъщност на това. Общо 4057 над разрешената от закона бройка са приети, без да имат право на това.По отношение инициативата на омбудсмана Мая Манолова, която , от НИККИОС нямат изградени позиции. Комитетът настоява за сътрудничество със Столична община.", "date": "2018.09.10", "title": "30-тина с протест искат нови детски градини от Столична община"}
{"url": "https://news.bg/politics/upravlyavashtite-se-razbraha-i-za-trite-ostavki.html", "text": "И  - на министрите Валентин Радев, Ивайло Московски и Николай Нанков - се приемат и в четвъртък ще бъдат депозирани в Народното събрание за процедурата по ремонт на кабинета.Това съобщи премиерът Бойко Борисов след Коалиционен съвет тази сутрин. Александър Манолев ще бъде предложен за нов транспортен министър на мястото на Ивайло Московски. Мястото на вътрешния министър Валентин Радев ще заеме настоящият главен секретар Младен Маринов, а Петя Аврамова ще бъде предложена за регионален министър на мястото на Николай Нанков.Партньорите в коалицията са обсъдили управленската си програма. Там, където искаме успехи - продължаваме, там, където имаме слабости или недостатъчно добро изпълнение, се набелязаха мерки, обясни Бойко Борисов.За да се заздрави управлението, коалицията ще се събере следващия понеделник отново. Премиерът внимателно чул аргументите на НФСБ, както и оценките за тримата министри. Партньорите се съгласили, че министрите не са виновни за трагичния инцидент край Своге, но пък и властта не можела да се прави, че нищо не се е случило.Бойко Борисов е доволен, че всички давали добра оценка за работата на тримата министри, които подадоха оставки.Министър-председателят е съгласен коалицията да се събира често и заедно да обсъждат проблемите.Сега той очаква партньорите във властта в четвъртък да осигурят мнозинство. Надявам се спекулациите да спрат, защото какво ли не чух тези дни, коментира Борисов. Оставил експертите да се развихрят в измишльотините по темата, както обясни той. Най са ми интересни като казват какво мисли Борисов, заяви още премиерът.Младен Маринов е настоящият главен секретар на Министерството на вътрешните работи. В периода от 2014 до 2017 г. е директор на Столичната дирекция на вътрешните работи. От 1991 г. заема изпълнителски и ръководни длъжности в структурата на СДВР, сред които началник на отдел \"Охранителна полиция\" и заместник-директор на столичната дирекция.Александър Манолев е заместник-министър на икономика. Той е работил в областта на маркетинга и е заемал позиции на средно и висше управленско ниво в редица компании. Назначен за заместник-министър на туризма във второто правителство с министър-председател Бойко Борисов. През 2016 г. поема управлението на Държавната агенция за метрологичен и технически надзор.Петя Аврамова е народен представител от 44-то Народно събрание. Заместник председател е на комисията по регионална политика, благоустройство и местно самоуправление. Член е на постоянните комисии по енергетика, вероизповедания и парламентарна етика и комисия по инвестиционно проектиране. За периода 2011-2013 е председател на Общински съвет Враца. От 2009 до 2011 е изпълнявала длъжността заместник-кмет на Враца по строителството.Припомняме, това е вторият  след оставките на Нанков, Радев и Московски с мотив трагичната катастрофа край Своге, когато загинаха 17 души, а 21 бяха ранени.На оставката остро се противопостави лидерът на НФСБ Валери Симеонов, тъй като те не са съгласувани с партньорите. На друга позиция е стои лидерът на \"Атака\" Волен Сидеров, който няма претенции към премиера Борисов, но имаше претенции към вицепремиера Симеонов., с което поставиха ултиматум на правителството да започне същностни реформи. Симеонов предупреждава, че може да оттегли подкрепата си и да излезе от управлението., а Каракачанов през цялото време призоваваше към диалог.", "date": "2018.09.10", "title": "Управляващите се разбраха и за трите оставки"}
{"url": "https://news.bg/int-politics/tramp-plashi-sada-v-haga-ako-pogne-amerikantsi-za-voenni-prestapleniya-v-afganistan.html", "text": "САЩ ще заемат агресивна позиция срещу Международния наказателен съд (МНС) в Хага, заплашвайки със санкции срещу неговите съдии, ако те продължат разследването на предполагаеми военни престъпления, извършени от американци в Афганистан, съобщава \"Ройтерс\".Съветникът по националната сигурност на американския президент - Джон Болтън, ще направи обявлението по-късно днес в реч пред консервативната организация \"Федералистко общество\" във Вашингтон. Това ще бъде първата му голяма реч, откакто се присъедини към екипа на Белия дом.\"САЩ ще използват всички необходими средства, за да защитят нашите граждани и тези на нашите съюзници от несправедливо наказателно преследване от този нелегитимен съд\", ще каже Болтън според откъси от речта му, до които са се добрали от \"Ройтерс\".Болтън също така ще каже, че Държавният департамент ще обяви закриването на офиса на Организацията за освобождение на Палестина (ООП) във Вашингтон заради опасения от палестински опити да предизвикат разследване на Израел в Международния наказателен съд.\"САЩ винаги ще подкрепят нашия приятел и съюзник Израел\", ще изтъкне още Болтън.В подготвената реч се казва, че администрацията на Тръмп \"ще отвърне\", ако МНС официално започне разследване на предполагаеми военни престъпления, извършени от американски военнослужещи и служители на разузнаването по време на войната в Афганистан.Ако подобно разследване продължи, администрацията на Тръмп щяла да обмисли да забрани на съдиите и прокурорите да влизат в САЩ, да наложи санкции върху всички средства, с които те разполагат в американската финансова система и да ги съдят в американската съдебна система.\"Ние няма да си сътрудничим с МНС. Няма да окажем никаква помощ на МНС. Няма да се присъединим към МНС. Ще оставим МНС да умре сам. В края на краищата МНС е вече мъртъв за нас\", ще подчертае още човекът на Тръмп.Освен това САЩ могат да договорят по-обвързващи двустранни споразумения, за да забранят на страните да предават американци на съда в Хага.Целта на съда е да изправи пред правосъдието извършителите на военни престъпления, престъпления срещу човечеството и геноцид.САЩ не ратифицираха договора от Рим, с който беше създаден Международния наказателен съд през 2002 г., като тогавашният американски президент Джордж У. Буш се противопостави на съда. Неговият наследник Барак Обама направи някои стъпки за сътрудничество с институцията в Хага.", "date": "2018.09.10", "title": "Тръмп плаши съда в Хага, ако погне американци за военни престъпления в Афганистан"}
{"url": "https://news.bg/crime/obvinyavat-shofyora-pregazil-15-godishna-v-gorna-oryahovitsa.html", "text": "По искане на Окръжна прокуратура - Велико Търново, Окръжният съд определя \"домашен арест\" на шофьор на лек автомобил, причинил смърт на момиче на пешеходна пътека в Горна Оряховица.Окръжна прокуратура - Велико Търново, на 7 септември е привлякла Д. Х. в качеството на обвиняем за извършеното от него престъпление. На 4 септември около 20 и 15 часа в Горна Оряховица, по ул. \"Свети Княз Борис Първи\", срещу №29, като управлявал \"Опел Астра\", собственост на охранителна фирма, шофьорът не е съобразил скоростта си на движение с конкретните условия - нощно време, за да е в състояние да спре пред всяко предвидимо препятствие.Той не спира при приближаване към пешеходна пътека, обозначена с пътна маркировка и пътен знак, за да пропусне преминаващи пешеходци, в резултат на което причинява по непредпазливост смъртта на момиче на 15 години, на пешеходната пътека.Определението на Окръжен съд - Велико Търново подлежи на обжалване или протест. Под ръководството на Окръжна прокуратура - В. Търново действията по разследването продължават.", "date": "2018.09.10", "title": "Обвиняват шофьора, прегазил 15-годишна в Горна Оряховица"}
{"url": "https://news.bg/society/ima-gotovnost-za-iztochvane-na-gorivoto-ot-mopang.html", "text": "Екипите имат готовност за контролно точене на горивото от потъналия преди век американски кораб \"Мопанг\" край Созопол, съобщи БНР.Целта е да се точи кампанийно и наведнъж горивото, за да се ограничи разливът.Водолазът Михаил Заимов не е убеден, че днес времето ще позволи каквато и да е работа. Идеята е да се направят няколкостотин дупки, за да се види в кои резервоари и колко гориво има.По думите му след пробива на 6-и ляв резервоар, който е с вместимост 94 300 литра, е изтекло под голямо налягане гориво.\"Опасенията ни почват да се оправдават, защото само този резервоар, ако е пълен, това са 90 тона.\"Заимов допълни, че е запушен в момента, но се очаква едновременно да се източи всичко, което е налично.Водолазът се надява, докато започне сезонът за улов на лефер в Черно море, всичко вече да е приключило.Припомняме, корабът, който е потънал между Созопол и Черноморец през далечната 1921 г., На 13 август, транспортният министър , но трябва да се вземат мерки за източването на останалото количество мазут от подводния съд.Ден по-късно стана ясно, че , като също така са монтирани и 1000 метра заграждения.На 22 август На следващия ден министър председателя Бойко Борисов се се срещна с екипа, който работи по отстраняването на мазута, за да ", "date": "2018.09.10", "title": "Има готовност за източване на горивото от \"Мопанг\""}
{"url": "https://news.bg/world/zhertvi-pri-strelba-i-vzrivove-v-natsionalnata-petrolna-korporatsiya-v-tripoli.html", "text": "Стрелба и експлозии са избухнали в централата на Националната петролна корпорация в либийската столица Триполи, съобщава \"Ройтерс\". Шестима нападатели и двама служители по сигурността са загинали при атаката. Трима нападатели са се взривили по време на атаката. Всички служители на корпорацията са били спасени. Служител на Националната петролна корпорация заяви пред либийската телевизия, че трима маскирани са нападнали сградата.Силите за сигурност са заели позиции около офисите на корпорацията в центъра на Триполи, докато околните пътища са били отцепени. Очевидци са видели линейки да напускат сградата. Служител на хотел, намиращ се до Националната петролна корпорация, заяви, че е чул около пет взрива.Триполи беше разтърсен от сблъсъци между противникови въоръжени групировки от началото на този месец. В столицата също така се наблюдават спорадични екстремистки атаки.През май терористите от ДАЕШ (\"Ислямска държава\") поеха отговорност за смъртоносно нападение срещу офисите на Националната избирателна комисия в Триполи.", "date": "2018.09.10", "title": "Жертви при стрелба и взривове в Националната петролна корпорация в Триполи"}
{"url": "https://news.bg/crime/sadyat-v-atina-dve-balgarki-za-vandalizam.html", "text": "В Атина съдят две жени от български произход. Те са задържани за вандализъм на исторически реликви в музеи, съобщи БНР.Двете са арестувани в Националния исторически музеи в опит да намажат с олио експонатите. Пред полицията двете българки твърдели, че са вярващи и пръскали с олио и светена вода по експонатите, за да ги направят \"чудотворни\".Двете жени са заснети в още два музея на Атина. След това властите поставиха техни снимки във всички исторически места и те бяха разпознати от охраната на музея, където са арестувани.Полицията разполага с видеозаписи за техните вандалски действия, като част от намазаните с олио артефекти не могат да се възстановят напълно. На експонатите от дърво са нанесени необратими щети, съобщават специалистите. Не може да се възстанови и много ценен коптски дървен кръст от 6-и век.Най-силно поразени от двете жени са експонати в Музея за византийско и християнско изкуство.", "date": "2018.09.10", "title": "Съдят в Атина две българки за вандализъм "}
{"url": "https://news.bg/economics/rumen-porozhanov-otritsatelni-sa-probite-za-afrikanska-chuma-po-svinete.html", "text": "Отрицателни са пробите за африканска чума по свинете в село Бозвелийско. Това съобщи при посещението си в Силистра министърът на земеделието, храните и горите Румен Порожанов.Припомняме, на 3 на положителна проба на заразени с африканска чума прасета у нас. Огнището бе регистрирано в село Тутраканци, община Провадия, област Варна. Сигналът за повишена заболеваемост в животновъден обект тип \"заден двор\" е постъпил в БАБХ на 30 август 2018 г.На  заяви, че пробите са отрицателни.Според земеделския министър оградата, изградена да спира влизането на заразени животни от румънска територия, е в добро състояние. Той призна, че това съоръжение не спира изплашени от ловци животни.Според Порожанов се подобряват мерките за дезинфекция по граничните пунктове с Румъния, свързани с предотвратяване разпространението на африканска чума по свинете.\"Механичната пръскачка на ГКПП Кайнарджа вече е заменена с дезинфекционна лира. Паралелно с това, служителите от всички пунктове по границата изземват продукти от сурово преработени колбаси от свинско месо, слагат ги във фризери, а след това се унищожават по места\", каза земеделският министър.Той призова стопаните на прасета в село Бозвелийско \"да ги усвоят по най-бързия начинМинистърът обсъди с представители на две асоциации на производители на индустриално свинско месо потенциалните заплахи от евентуално разпространение на заразата и обезщетенията.Бяха обговорени и транспортните коридори - когато в една област има установена зараза, се налагат ограничения на движението на животни. Очаква се централният епизоотичен съвет да разгледа тези въпроси.На срещата присъстваха и заместник-министърът на земеделието, храните и горите доц. д-р Янко Иванов, изпълнителният директор на Българска агенция по безопасност на храните д-р Дамян Илиев и изпълнителният директор на Изпълнителна агенция по горите инж. Григор Гогов.Земеделският министър ще обсъди въпроса с румънското правителство, като ще бъде се обмисля и разполагането по границата на патрули, които да следят за преминаването на диви прасета.По-късно през деня, министър Румен Порожанов ще се срещне в Букурещ с румънските си колеги на земеделието и развитието на селските райони Петре Дея и на водите и горите - Йоан Денеш. Очаква се той да поиска да бъдат спрени гонките на диви прасета в Румъния, които в страха си бягат и към България.\"Едно от исканията ни ще бъде да се прекратят гонките или поне да бъдем информирани за дните, в които се провеждат. Целта е да направим пост за наблюдение и да се предприемат необходимите мерки\", обясни министърът и изтъкна случай, при който оградата е спряла подгонено животно.Междувременно от БАБХ се похвалиха, че от Европейската комисия са заявили, че страната ни е имала адекватна и бърза намеса в първия случай на чума по дребните преживни животни у нас през юни. Припомняме, на 11 юли започна евтаназирането на кози и овце заради възникнали огнища на болестта чума по дребните преживни животни. Те бяха открити в селата Крайново, Странджа и Шарково, община Болярово, Ямболска област.Очакванията на европейците са МЗХГ, БАБХ и другите компетентни органи да предотвратят и по-нататъшно разпространение на вируса на нови територии. Това стана ясно след участие на заместник-министърът на земеделието, храните и горите - доц. д-р Янко Иванов и изпълнителният директор на БАБХ - д-р Дамян Илиев, в две международни конференции на високо ниво в Брюксел.Едната среща е била на 6-7 септември под мотото: \"Партньорство и инвестиции за свят, свободен от Чума по дребните преживни животни\". Тя е организирана от Организацията по прехрана и земеделие на ООН (FAO), Световната организация за здравеопазване на животните (OIE) и Европейската комисия. \"Европейската комисия подчерта резултатността на действията, извършени от българските ветеринарни власти в съответствие с действащото законодателство на ЕС, благодарение на които ще се предотврати и по-нататъшно разпространение на вируса на нови територии\", очакват от Брюксел.Целта на тази конференция е изкореняване на Чумата по дребните преживни животни в световен мащаб до 2030 година. Това е според Глобалната стратегия за контрол и изкореняване на болестта на FAO и OIE. В нея участваха и министри на земеделието от над 20 засегнати или в риск от заболяването страни, от Африка, Азия, Европа и други региони.\"Мерките, които сме предприели, продължават, те са единственият начин да се гарантира сигурност в цялата зона\", коментира изпълнителният директор на БАБХ д-р Дамян Илиев.Втората международна среща бе на тема \"Трансгранични болести по животните в Европа - значение на международното сътрудничество за устойчивото животновъдство\". Тя се проведе на 6 септември в Брюксел.На нея основни мерки за превенция са биосигурността, добрите ловни практики и осведомеността на обществото за намаляване на риска от човешки фактор при пренасянето на вируса.Като трансгранични болести са били разгледани Африканска чума по свинете, Инфлуенца по птиците, Заразен нодуларен дерматит, Чума по дребните преживни животни, Шап, Бяс и др. Комисарят по здравеопазване и безопасност на храните Витенис Андиукайтис е изтъкнал ролята на контролните органи, информираността и добрите ловни практики срещу тяхното неразпространение.България, Гърция и Балканските страни са дадени като положителни примери за страни, успешно спрели разпространението на болести като като Заразния нодуларен дерматит.", "date": "2018.09.10", "title": "Румен Порожанов: Отрицателни са пробите за африканска чума по свинете"}
{"url": "https://news.bg/int-politics/priblizhen-na-putin-preizbran-za-kmet-na-moskva.html", "text": "Кметът на Москва Сергей Собянин беше преизбран след вчерашните избори, които бяха засенчени от протести срещу пенсионната реформа, съобщава \"Франс прес\".Собянин, който е кмет на руската столица от 2010 г., е получил 70,02 процента от гласовете, показват резултатите, публикувани от избирателната комисия в Москва. Избирателната активност обаче е била много ниска - 30,8 процента.През 2013 г. Собянин за малко избегна балотаж след добро представяне на опозиционния лидер Алексей Навални, печелейки 51,4 на сто от гласовете, като най-големият критик на Путин неочаквано събра над една четвърт от бюлетините.Този път сериозни опозиционни кандидати не бяха допуснати до изборите в полза на действащия кмет.Преди гласуването съд в Москва постанови 30 дни затвор на Навални, само няколко седмици преди планирания от него протест срещу много спорната пенсионна реформа в деня на изборите.Вчера в Русия се проведоха и избори за губернатори и общински съветници в други градове, като очаквано управляващата партия \"Единна Русия\" спечели голяма част от гласовете.Изборният ден беше засенчен от обществения гняв и масовите арести по време на националните протести срещу силно непопулярната пенсионна реформа.Полицията арестува 1018 души, основно в Санкт Петербург и Екатеринбург, които взеха участие в демонстрации в десетки руски градове.В Москва полицията е започнала две криминални разследвания за насилие срещу представители на властта.Плановете на правителството да повиши възрастта за пенсиоране на 60 години за жените и 65 години за мъжете доведе до рядко избухване на обществен гняв, като рейтингът на Путин се срина.", "date": "2018.09.10", "title": "Приближен на Путин преизбран за кмет на Москва"}
{"url": "https://news.bg/politics/nyama-zagovor-sreshtu-borisov-uveryava-tsvetan-tsvetanov.html", "text": "Няма . Това стана ясно от коментара на председателя на ПГ на ГЕРБ Цветан Цветанов след коалиционните разговори в Министерски съвет.В ГЕРБ сме единни, никога не е имало разминаване в позициите ни, категоричен бе той.Силата на демокрацията е, когато имаш способността да чуеш и различното мнение, силата на стабилността на държавата е, когато успеем да се обединим около една позиция, отсече заместник-председателят на ГЕРБ. Не очаквайте винаги да имаме еднакво мнение, заяви Цветанов.Тримата нови министри са от квотата на ГЕРБ. Коалиционните съвети щели да изчистват разминаванията. Вчера и днес герберите обсъждали новите министри, а днес Бойко Борисов обявил имената.Това беше най-приятният съвет, коментира днешната среща Цветанов. НФСБ щели да гласуват против оставките, но щели да са \"за\" новите имена.И отново по темата за разделението между него и Борисов, Цветанов направи специално обръщение към червения лидер: \"\"Това обаче не се отнасяло до БСП, според оценката на Цветанов. Нинова свеждала до депутатите си еднолични решения и създавала дискомфорт в червената група. А с премиера си говорели по няколко пъти на ден и се забавлявали с коментарите за тяхното разделение.Цветанов даде висока оценка за номинирания за силов министър Младенов Маринов.", "date": "2018.09.10", "title": "Няма заговор срещу Борисов, уверява Цветан Цветанов"}
{"url": "https://news.bg/society/ban-pozvoli-chastichno-otdelyane-na-nimh.html", "text": "Общото събрание на Българската академия на науките - БАН позволи на работещите в НИМХ частично да се отделят, както искат и по-голямата част от тях. Оперативната дейност на Института се изважда, а научната остава в БАН, съобщава БНР.\"Казваме частично, тъй като знаете, че бяха декларирани 94 процента подкрепа за това. Има някакви хора - учени, служители, които не желаем да ги пренебрегнем. Станциите и имотите, те ще бъдат, разбира се, предоставени за ползване най-вероятно на НИМХ-а, но е немислимо да се мисли, че те ще останат в Академията, при положение че оперативната дейност се нуждае от тези станции и имоти\", коментира председателят на събранието проф. Евелина Славчева.Като \"неработещо\", определи решението освободеният преди дни директор на Института по метеорология и хидрология проф. Христомир Брънзов.\"Ние няма как да функционираме без инфраструктурата, която е създавана, това са пунктовете. Както виждате, няма нито срокове, нито нищо ... Институтът от 12 дни е без всякакво ръководство, така че дейността вече заглъхва, хората ще останат без аванс и заплата, защото няма кой да им подпише документите. Според мен, в крайна сметка, наистина правителството трябва да вземе някакво решение, защото в следващите дни Институтът ще спре да работи и ще започне един пълен разпад на структурите му\", обясни Брънзов.\"Изходът няма да е от БАН, защото с това нещо, което правят - частично изваждане на оперативна дейност и част от научната, а не НИМХ с всичките му активи и пасиви, наистина води до това, което каза доц. Тонев - дълги години делене на някакви две части. В случая втората част, която евентуално ще остане в БАН, не е ясно, тя ще бъде от няколко човека на фона на 724 - какъв смисъл има от нея\", коментира той.\"Смятаме, че финансовата независимост, която им предложихме в последния кръг на преговорите, в която целият техен бюджет се договаря директно с Министерски съвет, т.е. те защитават пред Министерски съвет своите нужди беше едно изключително от наша страна добронамерено и в пълнота решение на проблема\", добави Славчева.Припомняме, просветният министър Красимир Вълчев и премиерът Бойко Борисов проведоха  (НИМХ) при БАН.Срещата дойде след  заради липса на адекватно финансиране. Синоптиците искат института да се отдели от БАН и да премине под шапката на Министерството на образованието и науката (МОН).Министър-председателят от своя стана даде  без намесата на правителството. Срокът бе до 22 август, сряда.Шефът на БАН проф. Юлиан Ревалски обясни тогава, че на , БАН са поели ангажимент да се види каква самостоятелност би могла да се предложи на НИМХ в рамките на академията.", "date": "2018.09.10", "title": "БАН позволи частично отделяне на НИМХ"}
{"url": "https://news.bg/weather/slanchevo-pochti-bez-valezhi-vse-oshte-plazhno.html", "text": "Днес ще преобладава слънчево време, температурите остават комфортни за летен отдих.В централните и източните райони ще има разкъсана облачност, която през втората половина на деня ще се разрасне и на отделни места са възможни превалявания е прегърмявания.Вятърът ще бъде слаб до умерен, от северозапад.Максималните температури са в интервала от 24 до 29 градуса.Нощните температури в по-голямата част от страната са между 12 и 17 градуса, в Пловдив - 19.На морския бряг температурите на въздуха ще достигат 25-27 градуса. Температурата на водата е 25-26 градуса, а вълнението 2-3 бала.", "date": "2018.09.10", "title": "Слънчево, почти без валежи, все още плажно"}
{"url": "https://news.bg/press/novite-ministri-shte-badat-ot-gerb-poskapvat-osnovni-stoki-uspehi-na-voleybolistite-i-futbolistite.html", "text": "Съдбата на министерските оставки и евентуалните нови назначения в кабинета са сред водещите теми на вестниците в понеделник.\"Цветанов: Кандидатите за нови министри ще бъдат предложени от ГЕРБКандидатите за министерските позиции ще бъдат предложени от ГЕРБ. Дали ще бъдат приети оставките на министрите е въпрос на разговори, заяви зам.-председателят на партията Цветан Цветанов при посещенито си във велинградското село Грашево, цитиран от Би Ти Ви. Той отказа да назове евентуални имена на кандидати за овакантените министерски постове, но посочи, че това трябва да са хора с безспорни професионални качества, които твърдо изпълняват управленската програма на правителството. Цветанов прогнозира, че до сряда или четвъртък ще имат вече готови решения с коалиционните си партньори. \"Това, което мога да кажа категорично и това, което е ясно, че кандидатите за новите министерски позиции ще бъдат от парламентарната група и от политическа партия ГЕРБ като предложения. Аз съм убеден, че ако \"Обединени патриоти\" могат да имат единна позиция - би било по-прекрасният вариант. Но мога да кажа, че ние винаги се съобразяваме с нашите коалиционни партньори и с тяхното решение, което предлагат\", заяви Цветан Цветанов.\" - в. \"Сега\".\"Цветанов отбеляза, че миналата седмица е имало \"конструктивен разговор с коалиционните ни партньори\". Той очаква постигнатото да се надгради. \"Всички ние трябва да формираме политическите си решения на базата на колективната воля в коалицията\", подчерта той. Председателят на парламентарната група на ГЕРБ каза още, че не медиите са мястото, от което участниците в коалицията трябва да съобщават какви са техните лични очаквания и предпочитания. \"Бих се радвал, ако нашите партньори от \"Обединени патриоти\" имат единна позиция. Ние винаги сме се съобразявали с техните решения\", отбеляза Цветан Цветанов. Той акцентира, че новите кандидати за министерските постове трябва да са \"хора с безспорни професионални качества, с професионална тежест и да бъдат ангажирани с изпълнението на управленската програма на ГЕРБ и \"Обединени патриоти\". На 31 август премиерът поиска оставките на вътрешния министър Валентин Радев, на транспортния Ивайло Московски и на регионалния Николай Нанков. Това стана на извънредно заседание на Министерския съвет заради катастрофата в Своге, при която загинаха 17 души. На съвместна пресконференция тримата заявиха, че поемат политическата отговорност, въпреки че оценяват добре работата си. По-рано през деня председателят на Народното събрание Цвета Караянчева коментира, че съдбата на тримата министри, подали оставки, се очаква да стане ясна на коалиционен съвет утре вечер. \"Всяка парламентарна група има правото да реши дали да подкрепи или да отхвърли определено предложение за министър\", каза Караянчева, цитирана от БНР по време на посещението й в Чипровци. Тя определи министрите като \"много успешни\", а поведението им да се оттеглят, според нея, е достойно.\" - в. \"Дневник\".\"Тихо и дискретно оглеждат в ГЕРБ трима за министри. Поне десетина депутати и зам.-министри от ГЕРБ са били оглеждани в последните дни за наследници на подалите оставка Николай Нанков, Ивайло Московски и Валентин Радев. Нито едно име обаче не излезе в публичното пространство преди срещата в понеделник на Бойко Борисов, Цветан Цветанов, Волен Сидеров и Валери Симеонов. Неофициално се говори, че все пак ще бъдат внесени трите оставки за гласуване. Едно е сигурно - новите министри ще бъдат свързани с ГЕРБ.Затова и кастингът вървял тихо и дискретно сред депутатите и зам.-министрите. Още при подаване на оставките премиерът предупредил да не се бърза и да се търсят най-добрите кандидатури. Цветан Цветанов в неделя повтори, че новите министри ще бъдат хора от ГЕРБ. Запитан какви качества трябва да притежават новите министри, той обясни: \"Трябва да са хора с безспорни професионални качества, с професионална тежест и да бъдат ангажирани с изпълнението на управленската програма на ГЕРБ и \"Обединени патриоти\".\"Дали ще бъдат приети оставките на министрите, е въпрос на разговори. Силата на ГЕРБ е, че в такива моменти може да поема политическа отговорност\", коментира председателят на ПГ на ГЕРБ. \"Бих се радвал, ако нашите партньори от \"Обединени патриоти\" имат единна позиция. Ние винаги сме се съобразявали с техните решения\", коментира още Цветанов. Тримата партньори от ОП обаче продължават да са на различно мнение, установи \"24 часа\". Валери Симеонов и днес ще продължи да настоява да не се приемат и трите оставки. Оставките на министрите са прибързани, не е необходимо и тримата да ги подават, смята и другият вицепремиер Красимир Каракачанов. Лидерът на ВМРО обаче уточни, че депутатите му ще се съобразят с волята на Борисов. \"Право на министър-председателя, който е лидер на най-голямата партия в коалицията, е да си решава кадровите въпроси, както сметне за добре\", каза Каракачанов. Лидерът на \"Атака\" Волен Сидеров също защити подобна позиция и припомни, че според коалиционното споразумение всяка партия може да реши да отзове свой министър и е длъжна да се консултира с другите само за назначаването на нов. \"Ако бях на мястото на Борисов, щях да сменя всички министри, защото никой не застана да каже, че декларацията на НФСБ не е вярна и е тенденциозна, и да защити мястото си\", каза Сидеров пред Нова тв вчера. И се закани днес отново да повдигне въпроса за оставката на Симеонов. \"Окончателното решение ще бъде взето, след като в парламента бъдат внесени оставките. Миналата седмица имахме доста конструктивен разговор с коалиционните ни партньори, като очаквам в понеделник да надградим постигнатото. Всички ние трябва да формираме политическите си решения на базата на колективната воля в коалицията\", обясни обаче Цветанов.\" - в. \"24 часа\". Вестниците пишат и за цените на някои основни стоки и услуги.\"Основните храни на едро отчитат леко поскъпване, показват данни на Държавната комисия по стокови борси и тържища.Индексът на тържищните цени се е повишил до 1,339 пункта за миналата седмица.Яйцата са поскъпнали с 5,3% и на едро се търгуват за 20 ст. Киселото мляко отчита повишаване на цената с 2,6%, а пакет масло с 1,7%. Най-голямо поскъпване има при оранжерийните домати - с 15,2%, докато тези от полето са паднали под 1 лев.Най-голям спад на цените има при краставиците от открити площи - със 17,4%, при корнишоните поевтиняването е с 9,1%.\" - в. \"24 часа\".\"Верижно поскъпване на основните стоки и услуги ще удари по джоба българите идните месеци. Увеличението на практика ще засегне почти всичко - от природния газ, парното, водата и хляба до автозастраховките и бездимните цигари. Всъщност тази година инфлацията се завърна и всички го усещаме и когато пазаруваме храна, и когато зареждаме резервоара на колата. Дори заемите започнаха да поскъпват. БНБ отчете, че лихвите по потребителските кредити са тръгнали нагоре, а банкерите от месеци предупреждават, че лихвите са стигнали дъното и занапред ще вървят нагоре. Задаващото се увеличение на природния газ от октомври ще доведе до лавинообразно поскъпване, като първо ще се отрази на парното и топлата вода. Държавното предприятие \"Булгаргаз\" поиска вдигане на цената с повече от 14%. Председателят на енергийния регулатор Иван Иванов заяви, че поскъпването е неизбежно, но е възможно процентът да е по-малък. Синьото гориво е \"вързано\" с котировките на петрола на международните пазари и на долара. По закон увеличението на газа с повече от 5% се отразява и в цената на парното и топлата вода. Бензинът и дизелът са доста по-скъпи от миналата година, а новините за петрола са противоречиви и нищо чудно котировките да продължат още нагоре, което ще е лошо и за шофьорите с частни коли, и за превозвачите, а освен това ще бъде пореден повод за корекция на цени в различни производства и услуги. \"Жегата\" в международните отношения продължава - като се започне от проблемите по оста САЩ - Китай и се стигне до очакването Иран да свие предлагането на нефт заради щатските санкции. Шофьорските неволи не спират дотук, защото се очаква продължително вдигане на застраховката \"Гражданска отговорност\". Само преди седмици застрахователните компании за пореден път повишиха полиците средно с 50-60 лева. И те, и Комисията за финансов надзор са единодушни, че поскъпването ще продължава поетапно и значително, защото сега приходите от продажба на застраховката не можели да покрият изплащаните обезщетения, особено за катастрофи, причинени в чужбина. Голямото есенно поскъпване ще засегне и пушачите. Депутатите вече решиха да вдигнат акциза за бездимните цигари, чийто пазар в България главоломно се разширява. Поскъпването на природния газ ще засегне цели индустрии като химическата. Ще засегне и производството на хляб. Пекарните очакват двоен удар и защото житната реколта е по-лоша от очакваната, а значителна част от качествената българска пшеница вече отпътува в чужбина. Пшеницата от новата реколта ще е по-скъпа. Прибирането на реколтата започна при цена 300 лева за тон, сега е 350 лева, посочиха от агроминистерството. Ресорният министър Румен Порожанов косвено призна, че се опасява от ценови скок, като съобщи, че планира разговори с ръководствата на големите търговски вериги в търсене на варианти за по-плавно поскъпване. Поскъпват и млечните продукти. Цените на сиренето и кашкавала вървят нагоре успоредно с кампаниите и мерките за разграничаване на истинските от имитациите, съдържащи палмово масло и други нетипични съставки. Качественото сирене е скъпо, обясняват и производители, и експерти, макар че в България скъпо и качествено не винаги вървят ръка за ръка. Противоречиви са прогнозите за поскъпването на жилищата. Според някои брокери цените на апартаментите и наемите вече са стигнали пика си, но според други ще растат още. А ако депутатите одобрят предложенията на Министерството на финансите за промени в Закона за местните данъци и такси, от догодина българите ще плащат двойно по-висок \"сграден данък\" за основното си жилище.\"В. \"24 часа\" отдава последна почит към големия ни художник Никола Манев: \"Предсмъртното желание на художника Никола Манев да бъде погребан в града на своето детство Чирпан бе изпълнено днес - урната с неговия прах бе положена в специално изграден монумент в двора на художествената галерия, която Манев приживе обяви, че ще дари на Чирпан. Творецът почина на 26 август т.г. в Париж от тежък инсулт, лекуваше и онкологично заболяване. Ритуалът по полагането на урната, която пристигна от Франция с лек автомобил, изпълни синът на художника Александър. Младият мъж, както и сестра му Сара, е плод на любовта на Манев с холандката Йохана. Преди ритуала той заяви пред \"24 часа\" на прекрасен български език, че за него е привилегия да бъде син на Никола Манев. На въпрос на вестника какви са най-големите уроци от баща му за него, Александър отговори: \"С баща ми бяхме приятели, говорихме си на \"копеле\". Той ме съветваше да бъда щедър и винаги ми казваше: \"Действай, действай.\" \"Учеше ме, че всичко зависи от нас, хората, и че всеки сам си избира съдбата, че не бива да се оправдава с другите\". Сестрата Сара не пръсъства на траурната церемония, тъй като е в болница в Холандия, след като се погрижила за кремацията и да уреди документите по погребението на баща си. С урната до България пътувала майката на децата на Никола Манев - холандката Йохана, но тя не се появи сред опечалените. Заедно с урната в Чирпан пристигнаха палитрата с последните бои върху нея, които художникът на успя да използва, също четките и боите му. Те ще станат част от музейна сбирка за Никола Манев, която ще бъде подредена в една от стаите на художествената галерия на негово име. Тя е уредена от художника във възрожденска чирпанска къща, която той купи през 2000 години и обеща да дари на Чирпан. Завещанието на Манев все още не е отворено, но синът днес отново увери, че това му обещание ще бъде изпълнено. Картините на Никола Манев, които са в Чирпан, са около 300, обявиха служители на галерията. Три от тях - едни от последните на Никола Манев, са включени в изложбата от есенния салон на чирпанските художници. Един от последните, говорили с Никола Манев по телефона, е адвокатът от родния му Пазарджик Хари Харалампиев - приятел на художника и председател на общинския съвет. Днес той дойде на поклонението и каза пред \"24 часа\", че говорил с художника по телефона 2 дни преди смъртта му. \"До последно той рисуваше в леглото си, което бе превърнал в свое убежище. Беше наясно със съдбата си. Каза ми: \"Няма какво да се лъжем, това е краят\" и връзката прекъсна\". Чирпанлии и приятели на твореца от цялата страна дойдоха днес между 9 и 14 часа в Чирпан, за да си вземат последно сбогом с него. Сред тях бяха бившият директор на фестивалния комплекс във Варна Илко Раев, който сподели, че Манев бил част от семейството му, столичанката Светла Роглева, която притежава около 50 картини на Никола Манев и най-големият колекционер на негови творби, както и дългогодишният служител на ЮНЕСКО в Париж Захари Захариев.\"Вестниците информират и за успехите на футболистите и волейболистите ни.\"Българската приказка започва срещу Финландия\"48 години по-късно световното първенство по волейбол отново е в България. Страната ни е домакин на мъжкия турнир за втори път след 1970 г., като този път съорганизатор е Италия. Стартът на надпреварата ще бъде даден от мача на \"лъвовете\" срещу Финландия във Варна тази вечер от 20:30 часа. По същото време в Рим Италия се изправя срещу Япония. За първи път в историята световното първенство се организира от две държави. България и Италия вече имат опит като партньори, тъй като през 2015 г. те приеха съвместно европейското първенство за мъже. Разликата е, че тогава финалите бяха в София, а сега ще са в Торино. Общо 24 отбора ще участват на шампионата, като са разделени в четири групи по шест. Първите четири от всяка група продължават напред, като ще бъдат разпределени в нови четири групи по четири. Ключово в правилника е, че класиралите се за втората фаза пренасят там резултатите си, постигнати от първата. Заелите първото място във всяка група, както и двата най-добри втори отбора, се класират за третата фаза. Тя се състои от две групи по три отбора, играещи всеки срещу всеки. Първите два от всяка група отиват на полуфинал. Полуфиналите са на 29 септември, а финалът е на 30 септември. България домакинства в първата фаза във Варна и Русе. След това във втората домакин ще бъде и \"Арена Армеец\" в София.\" - в. \"Стандарт\".\"Българският национален отбор по футбол постигна втора поредна победа в Лигата на нациите и излезе начело в групата си. Воденият от Петър Хубчев отбор се справи с много трудно изпитание и се наложи с 1:0 срещу Норвегия в София. Ценния гол за българите вкара резервата Радослав Василев в 58-ата минута. С успеха си националите събраха шест точки и са с пълен актив в група три от дивизия С на надпреварата. Норвежците остават втори с три, а по-късно играят Кипър и Словения, които са без точки. Двубоят беше тежък за българите, като през първото полувреме съперникът имаше превъзходство и водеше играта. Скандинавците изпуснаха две отлични възможности да поведат. През втората част картината се промени, за да се стигне до гола на Василев. Селекционерът Хубчев направи няколко промени в състава спрямо двубоя със Словения. Страхил Попов зае мястото на контузения Васил Божиков, а Галин Иванов се появи вместо Тодор Неделев. Симеон Славчев получи травма на загрявката и мястото му зае Мартин Райнов...\" - в. \"Дневник\".В. \"Труд\" съобщава за български гражданки, задържани в Гърция заради вандалски прояви: \"Гръцката полиция задържа две българки от ромски произход, които са заподозрени във вандалски прояви в едни от най-известните музеи в Атина през последните два месеца, съобщава АФП. Заподозрените са арестувани в Националния исторически музей в гръцката столица, който е дом на реликви от гръцката война за независимост от 19 век, информира БГНЕС. Жените казали на полицията, че оставяли мазни петна от масло и смирна по експонатите, защото \"според Светото Писание те били чудотворни\". Българките ще бъдат изправени пред съда в понеделник. През юли две жени на средна възраст оставили мазни петна по няколко дузини артефакти в Музея за византийски и християнско изкуство, който има една от най-големите колекции на религиозни реликви в страната. Инцидентът бе оповестен от гръцкия вестник \"Катимерини\", а не от ръководството на музея. Министърът на културата на Гърция Лидия Кониорду тогава се опита да омаловажи инцидента. \"Няма да нарека случилото се точно вандализъм... няколко дами просто са пръскали със светено масло\", заяви Кониорду, която бе сменена на поста след рокади в кабинета. В края на август Музеят \"Бенаки\" - който притежава огромна колекция от гръцко изкуство, заяви, че две жени са напръскали с \"мазна, безцветна субстанция без мирис\", част от експонатите. В повечето случаи служителите на музеите са успявали да отстранят мазните петна от артефактите. Но на някои от експонатите от дърво са нанесени щети - включително на изключително ценен коптски дървен кръст от 6 век.\"", "date": "2018.09.10", "title": "Новите министри ще бъдат от ГЕРБ, поскъпват основни стоки, успехи на волейболистите и футболистите… "}
{"url": "https://news.bg/world/v-parizh-afganistanets-rani-7-dushi-s-nozh.html", "text": "Нападател с нож рани седем души в Париж, съобщиха френските медии.Според информация на в. \"Le Parisien\", мъжът първоначално е атакувал посетителите на кино MK2, а след това и минувачи, също и хора, намиращи се в близост до сградата, които са играели на петанк.В публикацията се казва, че нападателят е от афганистански произход. Той е бил задържан от полицията.По данни от АФП, разследващите не са открили признаци нападението да е терористичен акт. Сред пострадалите има двама британски туристи. Четирима от ранените са в тежко състояние.", "date": "2018.09.10", "title": "В Париж афганистанец рани 7 души с нож"}
{"url": "https://news.bg/int-politics/italiya-v-plen-na-populizma-eksperimentat-prodalzhava.html", "text": "В Италия ги наричат \"жълто-зелени\" - популисткото правителство на движението \"Пет звезди\" и дяснорадикалната \"Лига\". Вече 100 дни тази коалиция управлява страната. А оценката за това управление, поне според вестник \"Ла Република\", е доста скромна: \"Изборните обещания си остават само намерения\", написа изданието.Лидерът на движението \"Пет звезди\" Луиджи Ди Майо е министър на икономическия растеж и труда, а лидерът на \"Лига\" Матео Салвини - вътрешен министър. Матео Салвини се прочу в чужбина най-вече с . Той затвори пристанищата за частни хуманитарни организации, спасяващи бежанци в Средиземно море. Наскоро той не допусна кораб на италианската брегова охрана с бежанци на борда да акостира в италианско пристанище. След остри критики, корабът все пак спря в Сицилия, но бежанците нямаха право да го напускат. Чак след като изнуди няколко страни-членки на ЕС, Албания и Католическата църква да обещаят, че ще се погрижат за хората, Матео Салвини отстъпи.Натиск върху ЕС за миграционната политика Матео Салвини е решен да не допусне в Италия \"нито един мигрант\", както самият той потвърди още веднъж в интервю за ДВ миналата неделя. ЕС е загрижен заради . Изнудването не може да бъде политическо средство, заяви говорител на ЕК. Матео Салвини обаче не се интересува от това. Той се представя за човек на действието и сключва нови съюзи с популистите и противниците на миграцията в Унгария и Австрия.В интервюто си за ДВ Салвини намери и добри думи за германското правителство, което продължава да се застъпва за преразпределяне на мигрантите от Италия между останалите страни-членки на ЕС. В средата на юли Матео Салвини и германският вътрешен министър Хорст Зеехофер се споразумяха по един нов \"пакт\" за защита на външните граници срещу нелегални мигранти. Обявеното споразумение за реадмисия между Германия и Италия обаче все още не е подписано.Социални подаръциЛуиджи Ди Майо пък се опитва да печели червени точки вътре в страната, като обяви отмяната на реформите на предходното социалдемократическо правителство. Той обеща да подобри защитата срещу уволнения на работници и да работи за прекратяване на порочната практика за сключване на срочни трудови договори. Всички други обещания, като повсеместния безусловен минимален доход за по-бедните италианци и така важните данъчна и пенсионна реформи, щели да бъдат включени в новия Закон за държавния бюджет. Жълто-зелената коалиция ще представи проектобюджета си за идната година в края на септември.Информационната агенция Блумбърг е изчислила, че тези обещания ще струват 100 милиарда евро. Бюджетът щял да покаже как ще бъдат финансирани тези реформи, разясни в интервюто си за ДВ Матео Салвини. Италия обаче е зависима от частните кредитори, за да може да погаси държавните си дългове, възлизащи на 130 процента от БВП. Според Ди Майо, в краен случай Италия няма да спази критериите на ЕС за бюджетния дефицит.Финансовите пазари реагираха на това изявление с оскъпяване на италианските държавни облигации. Междувременно Рим посмекчи някои от амбициозните си планове. Матео Салвини заяви в друго интервю, че не трябвало всички реформи да бъдат проведени наведнъж. И финансовите пазари се поуспокоиха.А къде е премиерът? Италианският министър-председател Джузепе Конте, който е безпартиен и се представя за \"адвокат на всички италианци\", стои на заден план в сянката на двамата партийни председатели. В интервю по повод първите сто дни на кабинета той заяви, че сътрудничеството било добро. В Брюксел Конте пледира за спиране на миграцията към Италия. На срещата на върха през юни пък той се пребори за създаването на . Досега обаче от тези центрове няма и помен. По настояване на Италия ЕС прекрати мисията си за спасяване на бежанци пред либийското крайбрежие и прехвърли отговорността на либийското правителство, което контролира само малка част от страната. Хуманитарните организации и Върховният комисариат на ООН за бежанците гледат критично на това.\"Пълни невежи\"Оценката на политолога Маурицио Ферара за първите 100 дни от управлението на новата коалиция не е никак ласкава. \"Те всъщност нямат понятие как се управлява и са абсолютно неподготвени. Досега използваха времето си главно, за да продължат изборната борба\", заяви той за ДВ.А правителството в Рим вижда себе си като кабинет на промяната, обещал революция. Дали това наистина е така, ще разберем в края на септември, когато то ще представи бюджета за 2019 година.", "date": "2018.09.10", "title": "Италия в плен на популизма – експериментът продължава"}
{"url": "https://news.bg/int-politics/razsekretenite-faylove-eltsin-e-poiskal-klintan-da-ostavi-evropa-na-rusiya.html", "text": "Покойният държавен глава на Русия Борис Елцин е поискал от американския президент Бил Клинтън САЩ да се изтеглят от Европа и да я оставят в руската сфера на влияние. Това става ясно от разсекретените файлове с разговори между Клинтън и Елцин, които бяха публикувани в края на миналия месец.Текстът на разговора между двамата, който се е състоял в Истанбул на 19 ноември 1999 г., е част от . Той е поместен на стр. 562:ЕЛЦИН: Бил, ще те помоля за нещо. Просто оставете Европа на Русия. САЩ не са в Европа. Нека Европа да е работа на европейците. Русия е наполовина европейска и наполовина азиатска страна.КЛИНТЪН: Значи искаш и Азия?ЕЛЦИН: Разбира се, разбира се, Бил. В крайна сметка ще трябва да се споразумеем за всичко това.КЛИНТЪН: Не мисля, че европейците биха харесали това особено много.ЕЛЦИН: Не всички. Аз съм европеец. И живея в Москва. Москва е в Европа и аз я харесвам. Можеш да вземеш всички останали държави и да се погрижиш за сигурността им. Аз ще взема Европа и ще й предоставя сигурност. Добре де, не аз. Русия ще го направи.Стенограмата изненада някои политически анализатори, тъй като разбива представата за Елцин като реформатор, който е готов да работи за укрепването на международния правов ред.В действителност с политическото си поведение по време на управлението си той дава ясни знаци на привързаност към руската външнополитическа доктрина за подялбата на света на сфери на влияние - знаци, които не остават незабелязани за по-прозорливите. Покойната Маргарет Тачър отбелязва в мемоарите си нежеланието на Елцин да изтегли руските войски от балтийските страни. Подобна несговорчивост той демонстрира и при опитите за решаване на кризата в Босна след разпада на бивша Югославия.", "date": "2018.09.10", "title": "Разсекретените файлове: Елцин е поискал Клинтън да остави Европа на Русия"}
{"url": "https://news.bg/politics/upravlyavashtite-reshavat-za-ostavkite-na-trimata-ministri.html", "text": "Днес се събира коалиционният съвет на управляващите, за да обсъди оставките на тримата министри, които заявиха, че се оттеглят след катастрофата в Своге, която отне живота на 17 души.Припомняме, оставките на министъра на транспорта Ивайло Московски, вътрешния Валентин Радев и регионалния Николай Нанков бяха поискани от премиера Бойко Борисов.От някои политическите коментари в предходните дни стана ясно, че е възможно някои от тях, дори и тримата да запазят постовете си.Междувременно председателят на парламентарната група на ГЕРБ Цветан Цветанов обяви, че новите назначения по върховете на трите министерства ще бъдат определени от ГЕРБ, което предполага, че все пак може да се очакват нови лица.Председателят на Народното събрание Цвета Караянчева определи тримата министри в оставка като много успешни. Тя напомни, че всяка парламентарна група има правото да реши дали да подкрепи или да отхвърли определена кандидатура за министър.", "date": "2018.09.10", "title": "Управляващите решават за оставките на тримата министри"}
{"url": "https://news.bg/int-politics/tramp-shte-dade-pokazaniya-po-delo-za-seksualen-tormoz.html", "text": "Американският президент Доналд Тръмп ще даде писмени показания под клетва във връзка с жалбата за сексуални посегателства, подадена срещу него от Самър Зервос - участничка в шоуто \"Стажантът\". За това са се споразумели адвокатите на Зервос и Тръмп, съобщи в. \"Washington Post\", позовавайки се на материали по делото.Жената подаде иск срещу Тръмп през 2017 г. В документа се посочва, че през 2007 г. тя е била обект на сексуален тормоз от негова страна. Наред с това тя го обвинява в \"многобройни лъжливи и клеветнически твърдения\".По думите й, посегателството е извършено един от хотелите на Бевърли хилс. Зервос разказва, че Тръмп се е притиснал към нея против волята й и я е хванал за гърдите, но тя е успяла да го отблъсне.Той от своя страна отрича обвиненията.През октомври 2016 г. редица жени коментираха публично поведението му, след като през 2005 г. беше публикувано видео със сексистки изказвания на Тръмп.На записа той се хвали, че благодарение на своята популярност може да целува и да докосва жените без тяхно съгласие.Тръмп се извини, като същевременно се оправда, че в случая става дума за частен разговор.Дебело прасе, куче, мърляч, отвратително животно ... това са само , съобщава в своя миналогодишна статия \"Телеграф\", проследявайки сескистката история на американския президент, с начало 1980 година.", "date": "2018.09.10", "title": " Тръмп ще даде показания по дело за сексуален тормоз"}
{"url": "https://news.bg/bulgaria/remontite-v-sofiya-prodalzhavat-otvaryat-bul-balgariya.html", "text": "Продължават ремонтите на основни пътни артерии в столицата. От Столична община обаче обещават до първия учебен ден голяма част от тях да приключат, предаде БНТ.Днес се очаква да бъде отворен булевард в столицата \"България\", в участъка между булевардите \"Иван Гешов\" и \"Гоце Делчев\".На бул. \"Арсеналски\" - от улица \"Богатица\" до бул. \"Черни връх\", е забранено влизането по северната лента. Преминава се през кръстовищата при ул. \"Милевска планина\" и ул. \"Зорница\".", "date": "2018.09.10", "title": "Ремонтите в София продължават, отварят бул. \"България\""}
{"url": "https://news.bg/politics/vmro-vizhda-otbivane-na-nomera-s-kolanite-v-avtobusite.html", "text": "ВМРО изразява отрицателно становище относно идеята стари автобуси за междуградски превози да се оборудват с колани. Мярката е неработеща, отклонява вниманието от същинските проблеми на пътната безопаност и е предпоставка за поредната порция \"схеми\" в сферата на автобусните превози, обяснява общинският съветник от ВМРО и зам.-председател на комисията по \"Обществен ред и сигурност\" в СОС Карлос Контрера.Според него, нещата се поставят по един двояк и подвеждащ за обществото начин. На първо място, ако желаем действително автобусите да са оборудвани с колани, то трябва да се забрани вноса и регистрацията на такива, които фабрично нямат. На второ място, да се даде срок сега регистрираните, но необорудвани да се изведат от експлоатация. Всичко друго било палиативни мерки.Той допълва, че да се поставят някакви колани на автобуси, които фабрично ги нямат или са били премахвани, е рисково. Причината е, че няма технически норматив как да се поставят коланите, отново ще има отбиване на номера и проява на всевъзможни труд и творчество.Според него, ако се оборудват с колани, автобусите следва да минат индивидуално одобрение, което се извършват от специализирани лаборатории, правят се тестове. Това означава да се направи индивидуално одобрение на всеки един от около 5000 стари автобуса, които извършват междуградски превози.Истината е, че никой експерт не би се подписал под подобно нещо, поне тези, които работят с европейските технически служби. А така се оказва, че вероятно няколко души самодейци на конвейр ще подписват индивидуални одобрения за колани, които са сложени в автобусите без никакви технически изисквания в гаража на някой бай Иван.Формално вероятно ще се изпълни слагането на колани, но технически дали ще тези колани ще осигуряват безопаност е друг въпрос. Това, че някой е заварил два болта и е монтирал един каиш с щипка не означава, че имаме колан, който ще ни пази при удар.\"Внасят се евтино втора-трета ръка, уж са технически изправни, но сме свидетели на стотици случаи, в които с просто око се вижда, че автобусите не са изправни. Слагането на колани на подобни стари коли е отбиване на номера и поредната далавера, която ще се извърши по документи ... Масово товарни бусове се преоборудват за транспорт на пътници. Това трябва също да се забрани, защото са опасни и не отговарят на стандартите за безопаност ... Не може да сложиш едни седалки на товарен автомобил и да возиш хора\", коментира Контрера.Според него, усилията трябва да се насочат към отстраняване на техническите дефекти по пътищата, включително грешки в проектирането и драконовски контрол за спазване на правилата за движение, защото имаме много сериозен проблем с превишената скорост, например.Друго предложение е училищни екскурзии да се изпълняват само от автобуси с фабрично поставени колани в името на безопасността на децата.Припомняме, споровете за това дали да се въведе задължение за автобусните превозвачи да оборудват превозните средства с колани започнаха още след първата тежка катастрофа с автобус тази година - на  загиналите бяха шестима, а 22 бяха ранени. Споровете се възобновиха и когато на 23 май на входа на София  отзад автобус на градския транспорт по линията Лозен - София.На 25 август пък  и загинаха 17 души, а 21 бяха ранени. ", "date": "2018.09.10", "title": "ВМРО вижда отбиване на номера с коланите в автобусите"}
{"url": "https://news.bg/int-politics/na-vota-v-shvetsiya-sotsialistite-vodyat-sas-stotni-pred-desniya-alians.html", "text": "На парламентарните избори в Швеция социалдемократите и десноцентристкият алианс са много близки резултати.След като бяха преброени над 98% от гласовете, коалицията на социалдемократите и зелените е начело с 40.6% от вота, следвана плътно от десноценстристкия блок с 40.6%, съобщи CNN.Евроскептичните десни популисти от формацията \"Шведски демократи\" печели 17.6%. На предишните избори през 2014 г. тя имаше 12.9%.Предварителните данни я сочеха като втора политическа сила, но тази възможност не се осъществи.Така Швеция избегна най-неблагоприятния вариант - невъзможност да се състави правителство поради отказа на основните политически сили да се коалират с евроскептиците.", "date": "2018.09.10", "title": "На вота в Швеция социалистите водят със стотни пред десния алианс"}
{"url": "https://news.bg/politics/za-ostavkite-nay-vazhno-e-mnenieto-na-borisov.html", "text": "За  и гласуването им, най-важно е мнението на Борисов, кабинетът е динамична среда, редно е да се коментират само въпросните три оставки, нищо повече, коментира Дончев, коментира пред БТВ вицепремиерът Томислав Дончев.Кадровите промени в Министерския съвет се гласуват от Народното събрание, но Конституцията категорично е предвидила, че това става по предложение на министър-председателя. Каквито и усилия да има за търсене на консенсус, съгласуване и обсъждане, това е ексклузивен ангажимент на премиера, той избира с кого да работи. Той преценява кому да приеме оставката и какво предложение да входира в НС\", добави вицепремиерът.Той обясни, че оставките след критична ситуация не означават индивидуализирана вина на всеки от министрите, това е знак за поемане на политическа отговорност. \"Този, който не се вписва, който няма усещането, че може да допринесе за отбора, е напълно нормално да бъде сменен\", допълни той за възможни рокади във властта.Засега министърът на туризма Николина Ангелкова остава на поста си, а какво означава засега, всяко правителство си има мандат и един кабинет е ограничен във времето, обясни Дончев. Не знам с какво администрацията на туристическото министерство, ако Валери Симеонов го оглави, би му помогнала да решава примерно демографските проблеми, обясни той.Работата ни няма сезонен характер, ние работим целогодишно, не съм политически коментатор, да коментирам изказванията на всеки един от коалиционните ни партньори, коментира Томислав Дончев.Днес се , за да обсъди оставките на тримата министри, които заявиха, че се оттеглят след катастрофата в Своге, която отне живота на 17 души.Припомняме, оставките на министъра на транспорта Ивайло Московски, вътрешния Валентин Радев и регионалния Николай Нанков бяха поискани от премиера Бойко Борисов.От някои политическите коментари в предходните дни стана ясно, че е възможно някои от тях, дори и тримата да запазят постовете си.", "date": "2018.09.10", "title": "За оставките най-важно е мнението на Борисов"}
{"url": "https://news.bg/politics/v-obshta-pozitsiya-na-koalitsionniya-savet-se-obedinyavat-patriotite.html", "text": "В обща позиция на коалиционния съвет се обединяват патриотите, \"аз не виждам лична вина в министрите, които подадоха своите оставки\", коментира пред НоваТВ зам.-председателят на ВМРО Ангел Джамбазки.Когато има рокади по върховете на властта, това спира работата на администрацията по няколко месеца, ако октомври се изберат нови министри, докато се стиковат нещата, има и празници и администрацията няма да работи до януари, обясни той. Премиерът Борисов е в пълното си право да поиска от своите министри оставки, когато не е доволен от работата им, най-нормално е да го обсъди с коалиционните си партньори, коментира Джамбазки.\"Не виждам лична вина в поведението на министър Николай Нанков, който е изключително одобряван не само от кметовете на ГЕРБ - изключителен професионалист и човек, който си разбира от работата, той е поне 10 години в това министерство\", добави той. \"Убеден съм, че не е трудно да се разбере кога е ремонтиран, кой е изпълнителя, кой е възложителя - тези хора трябва да бъдат разследвани и те трябва да бъдат наказани, ако имат някаква вина\", заяви зам.-председателят на ВМРО.Нямаме единна позиция по отношение на  (Нанков, Московски и Радев - б.р.), защото има хора, които ги защитават. Ако бях на мястото на премиера Бойко Борисов, щях да сменя всички министри.Това обяви лидерът на \"Атака\" Волен Сидеров вчера. Преценката за оставките е на премиера, защото той има нужната информация, преценява, а ние трябва да се доверим на неговото мнение.\"Важното е какво се прави, а не дали ще се сменят трима, четирима или петима министри\", изтъкна шефът на \"Атака\" и добави, че ще подкрепи решението на Борисов.Според вицепремиерът и министър на отбраната Красимир Каракачанов, оставките на министрите Радев, Московски и Нанков са прибързани и вината за катастрофата край Своге не бива да се поема лично от тях. Каракачанов .\"Право на Борисов е да си сменя министрите. Ако той поиска смяна и на тримата, специално ние от ВМРО ще го подкрепим. Аз лично смятам обаче, че не е необходимо и тримата да подават оставки\", подчерта Каракачанов.Припомняме, според Волен Сидеров миналата сряда, цялата пресконференция на  на това той да не е председател на групата на патриотите в парламента.Само час преди изявлението на Волен Сидеров, третият партньор в патиротичната коалиция .Припомняме, напрежението в голямата коалиция се повиши, след  - Валентин Радев, Николай Нанков и Ивайло Московски - във връзка с , която отне живота на 17 души.На оставката остро се противопостави лидерът на НФСБ Валери Симеонов, тъй като те не са съгласувани с партньорите. На друга позиция е стои лидерът на \"Атака\" Волен Сидеров, който няма претенции към премиера Борисов., с което поставиха ултиматум на правителството да започне същностни реформи. Симеонов предупреждава, че може да оттегли подкрепата си и да излезе от управлението. заради оставките, а Каракачанов през цялото време призоваваше към диалог.Отношенията вътре в \"малката коалиция\" на Обединените патриоти от месеци наред не са много стабилни, след явните противоречия и взаимните нападки между Валери Симеонов и Волен Сидеров. Сидеров не веднъж предупреждаваше, че .Конфликт имаше както за , така и по отношение на , както и покрай кризата с Търговския регистър и Преди това пък в последните дни от парламентарния сезон - между патриотите . Така завърши спорът между председателя на ПГ на Обединени патриоти Волен Сидеров и депутатите от НФСБ и вицепремиерът Валери Симеонов, от друга страна.Още тогава , тъй като според него вицепремиерът Симеонов върши недопустими неща. Именно тогава Сидеров организира  по Черноморието и заяви, че вицепремиерът тъпче и унищожава български бизнес с болшевишки методи. голяма коалиция, което накара премиерът Борисов да се закани покрай противоречията за акциза на бездимните цигари: с ", "date": "2018.09.10", "title": "В обща позиция на коалиционния съвет се обединяват патриотите"}
{"url": "https://news.bg/politics/prezidentat-plevneliev-e-razocharovan-ot-prezidenta-radev.html", "text": "Президентът Росен Плевнелиев разкритикува президента Румен Радев и посочи, че е разочарован от действията му. Министрите не са виновни за това кой как е изпълнил и проектирал един път, коментира пред БТВ президентът (2012 - 2017г.) Росен Плевнелиев и бивш регионален министър.Ако е на мястото на Николай Нанков, ще подаде оставка и няма да допусне да има ревизия, министърът носи морална отговорност, обясни той. В ролята си на регионален министър през 2011 г. са приоритизирани някои от най-тежките участъци и е започнала програма за модернизация, включени са над 30 трасета, а въпросът за вината трябва да се търси по договор, коментира Плевнелиев.\"2006-та имахме подобна катастрофа в Бяла, БСП управляваха и тогава никой не подаде оставка, после имаше още един случай и пак никой не подаде оставка. Когато те са на власт подобни морални действия на министри не се наблюдават. В този случай е важно да се влезе в същината на договорите\", добави той.\"Радев е първият български президент популист. Дори обръщението му от преди дни - изключително популистко. Не му прилича на държавен глава да поставя под въпрос основните институции на българската държава и да казва, че дори БСП не била алтернатива на сегашното управление. Дори има противоконституционност - разделя нацията. Той външнополитически не е никакъв фактор, няма доверие към него на Запад\", обясни Плевнелиев.\"Не остана и съмнение, че проруската нотка у нас остана без покритие. Никога не се беше случвало  една да говори президентът на Русия и то да говори за Бойко Борисов. След като не може да свърши нищо извън България, то ще работи в страната. Президентът трябва да е платформа за добрите идеи в държавата, да е балансиран\", коментира той.Плевнелиев добави, че няма намерение да се връща в политиката и е отказал да работи в много световни институции, за да остане у нас.", "date": "2018.09.10", "title": "Президентът Плевнелиев е разочарован от президента Радев"}
{"url": "https://news.bg/int-politics/sasht-zatvaryat-posolstvoto-na-palestina-vav-vashington.html", "text": "САЩ са решили да затворят палестинското посолство във Вашингтон, като това е поредният ход срещу палестинците на президента Доналд Тръмп, който се опитва да ги принуди да преговарят. Това обяви представител на палестинците, цитиран от \"Франс прес\".\"Бяхме уведомени от американско официално лице за решението им да затворят палестинското посолство в САЩ\", посочи генералният секретар на Организацията за освобождение на Палестина (ООП) Саеб Ерекат.\"Това е още едно потвърждение за политиката на администрацията на Тръмп за колективно наказване на палестинския народ, включително чрез орязването на финансовата подкрепа за хуманитарни нужди, включително здравеопазване и образование\", допълва Ерекат.", "date": "2018.09.10", "title": "САЩ затварят посолството на Палестина във Вашингтон"}
{"url": "https://news.bg/society/vandali-vilnyaha-v-myusyulmansko-grobishte-v-dobrich.html", "text": "Вандали потрошили и поругали над 40 мюсюлмански надгробни плочи на турските гробища в Добрич в деня на Съединението.Главното мюфтийство на Мюсюлманско изповедание осъжда остро болният акт на вандализъм като заявяват, че по този начин се избиват сериозни психически комплекси.По информация от Прокуратурата е изяснено авторството на деянието.Предстои прокуратурата да внесе искане за настаняване на обвиняемия за изследване в психиатрично заведение.По думите им през последните две години в Народното събрание са внесени няколко законопроекта за вероизповеданията, но нито един от тях не е бил градивен и не обслужвал нуждите на вярващия човек.Според членовете на Главното мюфтийство всички тези рестриктивни законопроекти са с цел - \"угаждане\" на псевдопатриоти и извличане на политически дивиденти.", "date": "2018.09.10", "title": "Вандали вилняха в мюсюлманско гробище в Добрич"}
{"url": "https://news.bg/politics/radev-pazi-avtoriteta-na-plevneliev-koyto-sam-ne-znae-kak.html", "text": "Президентът Румен Радев призова студентите да бъдат непримирими към агресивното невежество и когато се ограбва бъдещето на България. Заедно трябва да водим тази битка и да поставим морала като основа на нашите ценности, коментира Радев пред студентите от Шуменския университет \"Епископ Константин Преславски\" на церемонията за откриване на академичната година.\"От вас не очакваме просто да се превърнете в млади хора, които един ден да си тръгнат оттук с достатъчно знания, умения и компетенции. Ние очакваме от вас да излязат смели и отговорни граждани с ясна гражданска позиция и с отворено сърце за България\", добави президентът.\"Мисля, че всички трябва да пазим авторитета на бившия държавен глава дори когато той самият не знае как да си го опази\", заяви президентът в отговор на журналистически въпроси, както и за днешните коментари на президента (2012-2017 г.) Росен Плевнелиев.В отговор на въпрос, че в обръщението си е заявил, че \"не прогнозира предсрочни избори\", Радев обясни, че е констатирал \"очевидното - че към момента предсрочни избори няма да доведат до нов изборен резултат, до излъчване на ново мнозинство. По-скоро виждате, че и самите социолози не предвиждат промени и създаването на устойчива алтернатива. Всички я очакваме\".Неговият призив към политическите партии е да се обърнат към проблемите на българите. \"Призовах и правителството да се обърне към своите отговорности. Към момента то тиражира серия скандали и интриги, за да очерни своите опоненти и, разбира се, да прикрие най-важните проблеми на нашето общество - корупцията и беззаконието\", коментира той.Във връзка с решенията, които очаква от коалиционния съвет, президентът посочи, че те са изцяло в прерогативите на управляващите и лично на премиера. \"Негово е решението, негова е и отговорността. За мен е важен крайният резултат. Стига той да не се бави много и да не ни занимават само с проблемите на властта. Българското общество има пред себе си изключително тежки проблеми за разрешаване\", добави Радев.Студентите, Радев призова да бъдат \"безкомпромисни, когато ограбват вашето бъдеще или бъдещето на България. И помнете, че университетът не е само пространство на знанието, той е пространство на свободата. Затова бъдете свободни в мислите и в делата си.\"\"Живеем във времена на опростяване на отношенията между хората, на езика и мислите. Времена, в които фактите се подменят с фалшиви новини, скоростта на информацията взема превес над съдържанието, а образът побеждава често смисъла\", добави президентът Румен Радев.", "date": "2018.09.10", "title": "Радев пази авторитета на Плевнелиев, който сам не знае как "}
{"url": "https://news.bg/int-politics/putin-pokani-kim-chen-un-da-poseti-moskva.html", "text": "Руският президент Владимир Путин е изпратил покана на севернокорейския вожд Ким Чен-ун да посети Русия, съобщи външнополитическият съветник на Кремъл Юрий Ушаков, цитиран от \"Ройтерс\".Той добави, че засега не са обсъждани подробни планове за среща между двамата държавни ръководители.Преди дни Ким Чен-ун потвърди готовността си да посети Русия и обяви, че \"иска мир\".Това става, докато КНДР провежда преговори със САЩ относно изпълнението на ангажиментите, поети по време на срещата между Ким Чен-Ун и Доналд Тръмп на срещата в Сингапур през юни.Преди няколко седмици Путин изрази готовност да се срещне с Ким в \"най-близко време\". ", "date": "2018.09.10", "title": "Путин покани Ким Чен-ун да посети Москва"}
{"url": "https://news.bg/society/iskat-spetsialen-statut-za-tsentrovete-za-detsa-s-autizam.html", "text": "Специализиран статут на местата, в които се полагат грижи за деца с аутизъм. Това е искането на редица организации след вандалски разрушения Център за деца с аутизъм в Плевен.Позицията представи Владислава Цолова - председател на\"Аутизъм днес\" - организация, подпомагаща деца с аутизъм.При подаване на сигнала за повторните вандалски прояви от изминалия месец полицията не е реагирала, докато Цолова не е потърсила обществен отзвук в медиите.В момента тече разследване, по което Плевенската прокуратура разполага с достатъчно информация.Центърът за деца с аутизъм в Плевен е най-големият за Северна България. Сградата е дарена от общината, а за нейното пълно реновиране и пригодяване към необходимите специализирани условия са използвани средства от дарителски кампании.След  в Центъра за деца с аутизъм са събрани 11 000 лева, вложени в ремонта на сградата. От август до момента в сметката са постъпили 4 000 лева, които ще бъдат използвани за ремонт на едното разрушено крило.До момента в Центъра са записани 20 деца, като Цолова посочва, че до края на септември се очакват не по-малко от 30. Това е и общият капацитет на съоръжението.На пресконференцията в БТА родители и организации се обявиха срещу ненавистта към различията и призоваха за повече толерантност.На срещата присъстваха представители на Сдружение\"Аутизъм днес\", \"Национална мрежа за децата\", \"Национална пациентска организация\" и фондация \"Стъпка за невидимите деца\". Каузата подкрепиха и актьорите Елена Петрова и Силвия Лучева, както и писателят Калин Терзийски.От Агенцията за закрила на детето остро осъждат и се противопоставят на тези актове. По думите на зам.-председателя на държавната служба ще бъдат инициирани законодателни промени. В Министерство на труда и социалната политика все още тече дискусия, но се очаква до края на годината промените за нов статут на центровете за деца с аутистичнио разтройство да бъдат внесени за гласуване в МС.\"Държавните институции в лицето на съда не си вършат работата\", каза пред журналисти Георги Богданов от \"Национална мрежа за децата\".Той допълни, че системно се нарушават законови текстове от Конституцията на РБ, свързани с правата на човека, свободата на гражданите и техните задължения.\"Покрай така наречените \"невидими деца\" стават видими много тежки проблеми\", категорична беше Силвия Лучева.Тя изтъкна обществения проблем с културната среда на подрастващите, които са склонни да извършват престъпления над по-беззащитни от тях.Набирането на средства за Центъра за деца с аутизъм продължава.", "date": "2018.09.10", "title": "Искат специален статут за центровете за деца с аутизъм"}
{"url": "https://news.bg/int-politics/rusiya-i-yaponiya-pokazvat-priznatsi-na-razmrazyavane-na-otnosheniyata.html", "text": "Руският президент Владимир Путин коментира по време на съвместна пресконференция с японския премиер Шиндзо Абе, че разговорите им са били продуктивни и че Япония остава важен партньор.След срещата им във Владивосток, където се провежда Източният икономически форум, руският държавен глава подчерта, че двете страни ще продължат сътрудничеството си в много области, особено съсредоточавайки се върху енергетиката.Путин подчертал, че двустранната търговия между Русия и Япония се е увеличила с 14 процента в сравнение с миналата година, докато вече е нараснала с 20 процента през първата половина на годината, добавяйки, че японският внос също се е увеличил с 90 процента.Путин отбелязал, че Русия иска да въвлече Япония в съвместни проекти, които ще се съсредоточат върху производството на петрол и разработването на нови енергийни източници.По думите на руския държавен глава, мирният договор между двете страни остава сред най-важните въпроси, които трябва да бъдат разрешени и че Москва е готова да работи с Токио, за да гарантира траен мир. Путин също така добавил, че въпросът за Южна и Северна Корея е бил обсъден по време на срещата.От своя страна японският премиер коментира, че двете страни все още имат проблеми, но те работят заедно за решаването им. Решението ще трябва да бъде взето, без да се нарушават интересите на двете страни, изтъкна Абе.Японският премиер заяви, че е обсъдил пет нови проекта с Путин и че са потвърдили пътна карта за тях. Проектите ще бъдат свързани с производството на храни, производството на енергия, туризма и изхвърлянето на отпадъци.По думите на Абе, той се е съгласил с Путин за значението на сътрудничеството в областта на сигурността, особено в лицето на заплахи като тероризма. Относно Северна Корея двамата държавни ръководители са се договорили за съвместни усилия за убеждаване на държавното ръководство в Пхенян да се откаже от програмата си за ядрени оръжия.Японският министър-председател подчерта, че страната му е готова да предостави икономическа помощ на Северна Корея при условие, че въпросът с отвлечените японски граждани бъде разрешен.", "date": "2018.09.10", "title": "Русия и Япония показват признаци на размразяване на отношенията"}
{"url": "https://news.bg/crime/nagradiha-96-granichari-ot-elhovo-burgas-i-smolyan.html", "text": "Вътрешният министър в оставка Валентин Радев награди 96-ма граничари от РДГП-Елхово и техни колеги от Бургас и Смолян, съобщиха от МВР.\"Вашите усилия в опазването на границата са равносилни на подвиг, благодаря ви за това\", каза Валентин Радев на граничните полицаи на РДГП-Елхово.Той подчерта, че постоянните усилия на граничарите ни са високо оценени както от правителството, така и от европейските ни партньори.Министър Радев изтъкна дейността на граничарите ни по време на миграционната вълна, заляла Европа и стореното от тях в името на сигурността на европейските граници. По думите му, това безспорно ще остане като ясен знак, че България не само може да бъде сигурен партньор, но и пример за останалите страни в опазването и граничния контрол.\"Всичко това е дело на неуморния труд и на усилията на граничните полицаи, които са равностойни на истински подвиг, заяви категорично вътрешният министър. Водено от грижа към тях, политическото и професионално ръководство се стреми да им осигури адекватната техника и оборудване, с което да посрещат предизвикателствата подготвени и защитени\", каза Радев.Припомняме, първоначално полицаи от вътрешността на страната бяха т. Те спяха в палатки през зимата.Благодарност от името на своите колеги изрази директорът на РДГП-Елхово комисар Деян Моллов. По думите му граничарите доказват своя професионализъм и умения в името на сигурността на гражданите на страната и на Европа. Той подчерта, че тези усилия са общо дело и в тях участват всички гранични служители.На тържествената церемония, на която присъстваха главният секретар на МВР гл. комисар Младен Маринов, директорът на ГДГП гл. комисар Светлан Кичиков и директорът на ОДМВР-Ямбол ст. комисар Генчо Иванов, министър Радев връчи награди на 96 гранични полицаи на РДГП-Елхово.Шестима от тях получиха служебни пистолети, един - Почетен знак II степен, 11 - Почетен знак III степен, а останалите, сред които и двама гранични служители от РДГП - Бургас и Смолян, бяха отличени с грамоти и парични награди. Колективни награди бяха дадени и на служителите от ГПУ-Малко Търново, Средец, Болярово и Свиленград.На церемонията присъства и областният управител на Ямбол Димитър Иванов и от кмета на Елхово Петър Киров.", "date": "2018.09.10", "title": "Наградиха 96 граничари от Елхово, Бургас и Смолян"}
{"url": "https://news.bg/crime/zadarzhaha-chetirima-brakonieri-sas-17-kubika-darvesina-v-lukovit.html", "text": "Служители от Регионална дирекция по горите - Ловеч и Държавно горско стопанство - Лесидрен задържаха общо 17 кубика незаконна сеч при проверка в Луковит. Това съобщиха от Изпълнителната агенция по горите.В държавна горска територия са заловени двама нарушители, отсекли незаконно 15 кубика церови дърва за огрев.Дървата са били натоварени и подготвени за транспортиране с камион без регистрационни номера. На лицата са съставени три акта.Задържани са товарния автомобил, дървесината и един моторен трион.В района на Луковит служителите заловиха още две лица, транспортиращи с две каруци общо 2 кубика дърва за огрев. Съставени са им два акта.Задържани са още два моторни триона, дървесината и двете каруци. ", "date": "2018.09.10", "title": "Задържаха четирима бракониери със 17 кубика дървесина в Луковит"}
{"url": "https://news.bg/society/1000-podpisa-sreshtu-hamalite-i-travestite-v-tsentara-vnesoha-v-stolichna-obshtina.html", "text": "Общинският съветник от групата на социалистите Николай Николов инициира подписка и за 8 дни в края на август събра над 1000 имена на граждани срещу незаконното присъствие на травестити и хамали в района на площад \"Македония\", по бул. \"Христо Ботев\" и вътрешнокварталните улички.\"Настоявам кметът Йорданка Фандъкова да каже на живеещите в района на бул. \"Христо Ботев\" граждани как ще реши проблемите със сигурността им\", заяви той. По думите му кметът на София не веднъж е заявявала, че лично отговаря за сигурността на гражданите в столицата. Затова и въпросите в подписката са отправени към нея.Той припомня, че от години общинските съветници от БСП настояват за заместник-кмет по сигурността.\"Фандъкова обаче постоянно отказва и заявява, че това е нейн ангажимент\", допълни той.Николов е категоричен , че иска конкретни отговори и не приема обяснения, че кметът не разполага с правомощия да се справи.\"Кметът е отговорното лице, което трябва да намери начин да работи със СДВР, НАП, ЦГМ, Столичния инспекторат, районните отдели за сигурност и други\", подчертава общинският съветник.Чрез подписката гражданите настояват и за денонощно полицейско присъствие в района.", "date": "2018.09.10", "title": "1000 подписа срещу хамалите и травестите в центъра внесоха в Столична община"}
{"url": "https://news.bg/energy/bulgargaz-se-ogranichi-do-14-po-skap-gaz.html", "text": "Държавната компания \"Булгаргаз\" поиска от Комисията за енергийно и водно регулиране (КЕВР) цената на природния газ да поскъпне с 13.89% от месец октомври.Това става ясно от окончателното решение на дружеството относно цената на газа за следващото тримесечие на годината.Увеличението се дължи на по-високи доставни цени на природния газ от внос, по-високия курс на щатския долар спрямо лева, както и в резултат на акумулирания ефект от утвърдената продажна цена за ІІІ-то трим. на 2018 г., по-ниска от разходите за доставка, мотивират искането си от \"Булгаргаз\".Предложението, внесено в КЕВР е да се утвърди цена на природния газ за четвърто тримесечие на 2018 г. в размер на 456,65 лв./хм3 или в размер 43,41 лв./MWh (без цени за достъп, пренос, акциз и ДДС).В сравнение с утвърдената за трето тримесечие на 2018 г. цена, предложената за утвърждаване цена за ІV-то тримесечие на 2018г. се изменя както следва:Припомняме, преди месец от дружеството съобщиха, че прогнозното увеличение на . Председателят на Комисията Иван Иванов тогава призна, че на практика .За миналото тримесечие КЕВР призна увеличение от 10.81%, при поискани от . ", "date": "2018.09.10", "title": "\"Булгаргаз\" се ограничи до 14% по-скъп газ"}
{"url": "https://news.bg/world/pase-nastoyava-za-priemaneto-na-zakona-magnitski-v-evropa.html", "text": "Приемането на закона \"Магнитски\" в европейските държави. За това настоява Парламентарната асамблея на Съвета на Европа. Това се казва в проекторезолюция, част от доклад, която бе приета днес. Мерките, които трябва да приемат националните парламенти, според ПАСЕ, трябва да засягат лица, отговорни за нарушаването на човешките права. На тях следва да бъдат налагани санкции. През ноември миналата година, парламентът на Литва прокара нов закон за човешките права, който е аналог на американския закон Магнитски.Списъкът \"Магнитски\" е наречен така в памет на руски адвокат, загинал в московски арест. Той беше гласуван от американския Конгрес през 2012 г., а впоследствие беше допълван. В отговор Москва забрани на американци да осиновяват руски деца. Сергей Магнитски бе вкаран в ареста, след като помогнал за разкриването на схема за данъчни измами в размер на 230 милиона долара. Той е осъден посмъртно от руски съд.Правителството на Естония взе решение през март да забрани влизането в страната на 49 лица, за които се твърди, че са свързани с груби нарушения на правата на човека, включително със смъртта на руския адвокат Сергей Магнитски.", "date": "2018.09.10", "title": "ПАСЕ настоява за приемането на закона \"Магнитски\" в Европа"}
{"url": "https://news.bg/regions/marten-na-protest-zaradi-problemi-s-elektrozahranvaneto.html", "text": "Недоволни жители на град Мартен, Русенско, затвориха тази вечер за около половин час главния път от Русе за Силистра, предаде БНР.Така те изразиха протеста си срещу честите прекъсвания на електрозахранването.Десетки са случаите на изгорели уреди поради изключително амортизираната мрежа и честите прекъсвания на тока.Хората настояват електроразпределителното дружество да поднови мрежата и да изгради отделна подстанция за града.", "date": "2018.09.10", "title": "Мартен на протест заради проблеми с електрозахранването"}
{"url": "https://news.bg/world/vuchich-obvinen-v-provokatsiya.html", "text": "Обвинения в провокация бяха отправени към сръбския президент след речта му в Косово, в която определи Слободан Милошевич като \"велик лидер\". Това заявиха косовския президент Хашим Тачи и хърватското правителство. Хърватия обяви, че Белград не може да промени фактите. Очаквано, посещението му в Косово бе съпътствано от напрежение сред местното население. От Европейската комисия призоваха миналото да бъде преодоляно в името на бъдещото на Западните Балкани. Въпреки това обаче реакцията на съседките на Сърбия показва, че то не е забравено. Сръбският президент обяви, че балканската държава не иска повече войни в Косово и се стреми към изграждане на доверие и приятелство с мнозинството албанци след ерата на конфликти.Но Александър Вучич в същото време отправи заплаха по време на реч в Косово, отбелязвайки, че Сърбия ще защити сръбското малцинство в бившата провинция, ако бъде подложено на атака.", "date": "2018.09.10", "title": "Вучич обвинен в провокация "}
{"url": "https://news.bg/world/nova-stachka-v-ryanair-v-germaniya.html", "text": "Нова стачка на пилотите от Ryanair в Германия ще се проведе тази седмица, предаде \"Дойче веле\".24-часовият протест е заплануван за сряда. Това са съобщили от синдиката. Стотици полети в Европа ще бъдат засегнати от акцията. Припомняме, че през август пилотите на компанията в пет европейски държави засегнаха плановете на 55 000 пътници в разгара на летните отпуски.Сред тях бе и Германия. Тогава нискобюджетният ирландски авиопревозвач Ryanair се оказа изправен пред най-голямата стачка в историята си.Ryanair обслужва повече от 2000 полета на ден на 223 летища в 37 държави в Европа и Северна Африка. Превозвачът твърди, че няма да промени модела си.Синдикати твърдят, че призивите им за по-добро заплащане и по-справедливи договори не са чути. Пилотите отдавна се оплакват, че печелят по-малко от колегите си в други нискобюджетни компании.Служителите извън Ирландия също се оплакват, че изпълняват задълженията си в съответствие с ирландското законодателство, което не им позволява да се възползват от социалните придобивки в държавите им.", "date": "2018.09.10", "title": "Нова стачка в Ryanair в Германия "}
