{"url": "https://news.bg/int-politics/tezhak-udar-za-ruskoto-razuznavane-v-sasht.html", "text": "Руското разузнаване в САЩ получи тежък удар. Рускинята Мария Бутина, която от месеци отричаше , че е агент на Москва, се е признала за виновна, предаде Ройтерс.Това е станало пред американски съдия във Вашингтон. Мария Бутина се е съгласила на сделка като по-този начин избягва съдебен процес и по-строга присъда.Все пак от нейните показания става ясно, че рускинята се е опивала съзнателно да се внедри във влиятелното американско оръжейно лоби. Тя е действала по нареждане на Кремъл и нейните действия са целели да събират разузнавателна информация за САЩ, но и за оказване на влияние на позицията на Белия дом към Кремъл.Присъдата на Мария Бутина ще стане ясна до седмици. Тя ще е удар за президента Доналд Тръмп, който  с помощта на Москва.От своя страна  като фарс, защото тя не е служител на руските спецслужби.", "date": "2018.12.13", "title": "Тежък удар за руското разузнаване в САЩ"}
{"url": "https://news.bg/int-politics/sarbiya-predupredi-za-seriozno-narastvane-na-naprezhenieto-na-balkanite.html", "text": "Напрежението нараства на Балканите един ден преди , като Сърбия предупреди в четвъртък, че този ход ще застраши мира в района, съобщава АП.Парламентът на Косово се очаква в петък да приеме законодателство, превръщайки съществуващите 4000 души от силите за сигурност в армия. След разговори с ръководителя на мисията на ООН в Косово сръбският президент Александър Вучич описа решението на Косово като \"нова провокативна и едностранна мярка\", която повдига загрижеността на Сърбия за бъдещето на сърбите в Косово.Вучич коментира, че Сърбия ще \"направи всичко възможно, за да запази мира и стабилността\", но предупреди, че \"ситуацията ще се влоши значително\", ако Косово създаде армия.Сърбия загуби контрол над Косово след ударите на НАТО от 1998-1999 г. През 2008 г. Косово обяви независимост, която САЩ и повечето от западните страни признават, но не и Сърбия и нейните съюзници Русия и Китай.Допълнително напрежение се създаде днес след като косовските сили за сигурност проведоха учения в южната част, а ръководените от НАТО КФОР изпратиха конвой от бойни превозни средства в северната част на Косово.Конвоят се разглежда като провокация от косовските сърби, но КФОР обяснява, че това е рутинно учение.\"Това е просто редовно обучение, учени. Подготовка на войските на КФОР, за да бъдем готови да бъдат бързо разгърнати в цялото Косово, както се предвижда в нашия мандат\", обяснява говорителят Винченцо Грасо.\"Каквото и да се реши утре, няма да промени ситуацията за един ден\", обяснява той за гласуването в косовския парламент.Командващият сили за сигурност на Косово, генералният лейтенант Рахман Рама, заяви, че не трябва да има страх от новата армия на Косово, която няма да бъде \"заплашителна сила\".\"Основната ни цел е да изградим сила, която ще бъде многоетническа, всеобхватна и която ще служи на всички граждани без разлика\", допълва Рама.", "date": "2018.12.13", "title": "Сърбия предупреди за сериозно нарастване на напрежението на Балканите"}
{"url": "https://news.bg/world/predlagat-klimatichni-pasporti-za-zasegnatite-ot-globalnoto-zatoplyane.html", "text": "Известен климатолог предложи създаване на \"климатични паспорти\" за хората, които са принудени да напуснат домовете си заради глобалното затопляне, информира АП.Ханс Йоахим Шелнхубер, основател на Потсдамския институт за изследване въздействието върху климата, поясни, че паспортът може да бъде изготвен по подобие на сертификата, който е даван на бежанците от Гражданската война в Русия през 20-те г. на миналия век.Нансеновият паспорт е използван през първата половина на ХХ век като специален документ, който е позволявал на военновременните, политически и други бежанци да пътуват безпрепятствено по света и да се заселват, където сметнат за добре. По-късно обхваща и група хора, които са останали без гражданство.Предложението на Шелнхубер, направено в кулоарите на световната среща за климата в Полша, най-вероятно ще бъде отхвърлено от богатите държави, тъй като се опасяват, че милиони бежанци ще се насочат към тях през следващите десетилетия.Междувременно група от 48 държави призовава за по-голямо обединение сред богатите и бедните държави. Уязвимите страни предупреждават за \"посредствен\" резултат от преговорите в Полша ден преди края на конференцията.Групата, която се нарича Форум на страните, уязвими от климата, подчертава, че вече се борят с глобалното затопляне като продължителни наводнения, бури и суша.", "date": "2018.12.13", "title": "Предлагат „климатични паспорти” за засегнатите от глобалното затопляне"}
{"url": "https://news.bg/interviews/balgariya-e-malak-pazar-i-lesno-mozhe-da-bade-zhertvana-ot-tehnologichnite-giganti.html", "text": "До каква степен информационните сайтове ще бъдат засегнати от новата Директива за авторското право?Първо бих желал да уточня, че на този етап имаме само предложение за нова директива, което, ако бъде прието, ще уреди някои аспекти на авторското право в единния цифров пазар.В чл. 11 от въпросното предложение е предвидено ново сродно право в полза на издателите на медийни публикации. То дава на издателите допълнителен контрол над т. нар. \"публично разгласяване\" на техните публикации, както и над даването на достъп до тях в интернет. Правото си издателите могат да упражняват срещу \"доставчици на услуга на информационното общество\", т. е. срещу доставчици както на услуга по пренос и достъп (примерно Виваком), така и на интернет търсачки (Google), на хостинг услуга (ICN, SuperHosting.bg), като към предоставянето на хостинг са приравнени и компаниите-гиганти - доставчици на социални мрежи (Facebook, Twitter).Реално всичко се върти около възможността, читателите да споделят медийно съдържание във Facebook и Twitter, както и благодарение на използвания open graph протокол при споделяне част от съдържанието (т. нар. \"snippets\" или \"отрязъци\") да се визуализира в потока на социалната мрежа - обикновено това е заглавието, снимка, както и първите няколко думи от началото на материала. С новото си сродно право медийните издатели получават изрично основание да искат справедливо възнаграждение от Facebook и Twitter за тези отрязъци от медийни публикации, възникващи при споделянето им там.В този смисъл застъпниците на директивното предложение твърдят, че информационните сайтове следва да извлекат изгода от чл. 11.Директивата по-скоро спомага или пречи на информационните сайтове и журналистите при споделянето и позоваването на техните авторски публикации?Приемайки, че сега достъпният ни  бъде приет и влезе в сила, то трябва да изчакаме реакцията на основните играчи Facebook и Google.В Германия, където подобен текст бе приет като национално законодателство през 2013 г. и бе насочен най-вече срещу Google, нещата не се развиха в полза на издателите. Дни преди влизането на законовото изменение в сила интернет гигантът постави германските медии пред избора: или ни давате безплатна лицензия да показваме отрязъци от материалите ви в услугата ни Google News, или директно ви сваляме от там. Лично аз изобщо не бях учуден, когато такава безвъзмездна лицензия бе постигната и подписана между Google и организацията за колективно управление на права VG Media.Сходен пример имаше и от Испания, където измененият закон дори забраняваше на издателите да споразумяват безвъзмездни лицензии, поради което Google просто спря услугата си Google News там.Не бива да се заблуждаваме в едно - България е малък пазар и много лесно може да бъде \"жертвана\" от технологичните гиганти. Те просто могат да деактивират визуализацията на отрязъците от споделено медийно съдържание, ако българските издатели не им дадат безплатни лицензии или не приемат шаблонните общи условия на доставчиците относно размера и начините на плащане.Как с Директивата може да бъде заплашена свободата на изразяване?Налице е съвсем обосновано притеснение, че предвидените в чл. 13 от директивното предложение автоматизирани системи за предварителен преглед на съдържание, т. е. преди същото да бъде споделено от даден потребител в някоя от социалните мрежи, могат да послужат като машини за цензуриране. Чл. 13 предвижда механизъм, по който големите социални платформи и най-вече Facebook да сключват лицензионни споразумения с представляващите авторите организации за колективно управление на права, по силата на които платформите да плащат отчисления за споделяното от потребителите им съдържание - снимки, аудио или видео. За да е гарантирано прилагането на лицензионните споразумения, Facebook и сие ще трябва да внедряват филтриращи програми на входа - тези филтри имат задачата да проверяват качваното от потребителите съдържание, да установяват кой е носителят на права върху него, така че в крайна сметка да се знае какво отчисление следва да получи съответният правоносител.Според чл. 13 доставчиците на социални медии ще бъдат задължени да внедрят филтриращи механизми, дори ако откажат да сключат лицензионни споразумения с правоносителските организации. Тогава филтрите ще блокират качването на съдържание, при което алгоритмите им установят, че правата върху съдържанието се държат от лице, различно от опитващото се да го сподели онлайн.Много вероятният резултат от описаното дотук ще бъде свръхблокирането () на съдържание. Тъй като платформите ще бъдат отговорни за каченото от потребителите им съдържание, те напълно предвидимо биха предпочели да \"играят на сигурно\" и да блокират повече съдържание, отколкото по-малко. Те също така ще се опитат да сведат отговорността си до минимум, като разрешават споделянето само на предварително прегледано и одобрено от тях съдържание.С други думи: ако сега спорим дали дадено съдържание да бъде свалено при доказване, че същото е било качено и се ползва без нужното правно основание, то в бъдеще ще трябва да спорим дали дадено съдържание изобщо ще може да види бял свят онлайн. На този фон опасността от налагане на цензура чрез злоупотреба с авторско право е повече от реалистична.Дали и как новите текстове ще засегнат (пряко) обикновените потребители на информационни сайтове онлайн (и на социалните мрежи) при споделянето и позоваването на съдържание?Обикновените потребители ще бъдат засегнати, ако директивното предложение се превърне в директива, съответно ако последната бъде транспонирана в националното законодателство на всички държави членки на ЕС. Това е така, защото Facebook, Twitter и особено Instagram вече няма да работят, както досега.Спазвайки чл. 13, изброените платформи ще бъдат задължени да ограничават потребителите си с оглед споделяното от тях съдържание. От друга страна, и спазвайки чл. 11, тези платформи заедно с Google могат да решат, че ще показват споделяното от потребители новинарско съдържание без да визуализират съпътстващите го заглавие, снимка и кратко описание, т. е. по един атрактивен начин за читателите начин, а само като \"голи\" линкове.От последното ще изгубят всички - потребителите, защото ще се ориентират по-трудно, но най-вече самите издатели, защото ще достигат до много по-малка аудитория, от което рекламните им постъпления неминуемо ще спаднат.Какво е мнението Ви има ли разделение по въпроса сред българските евродепутати?Водещата комисия на Европарламента по този въпрос е правната. В нея участват двама български евродепутати - Ангел Джамбазки от ВМРО и Емил Радев от ГЕРБ. На ключовото заседание и гласуване в тази комисия на 20 юни 2018 Джамбазки се въздържа, а Радев отсъстваше и не взе участие.В заседание на комисията по граждански свободи, правосъдие и вътрешни работи, проведено ноември 2017 г., Асим Ахмедов, който е евродепутат от ГЕРБ, се присъедини към мнозинството и гласува против проекта за директивно предложение.Очаквате ли Директивата да бъде приета в този мандат на ЕП?Очаквам да бъде подложена на финално гласуване в пленарна зала в началото на 2019 г., в което се надявам мнозинството да я отхвърли окончателно.Алгоритмичните филтри на търсачките и социалните мрежи биха ли ограничили свободата на изразяване? Могат ли да правят грешки; какви грешки; какви ще бъдат последствията от тези грешки и как потребителите ще могат да търсят права си?Да, определено.Това е така, защото автоматизираното разпознаване не само е далеч от съвършено, но и напълно неспособно да определи дали не е налице някоя от изрично предвидените в закона хипотези на свободно ползване, примерно във вид на цитат, критика или дори пародия.Емблематично в тази връзка е видеото, заснето по време на организирана от българското правителство конференция за отворени данни с название \"Данни канят\", което впоследствие бе свалено от YouTube, защото алгоритъм бе засякъл присъстващ в него няколкосекунден пародиен кадър от филма \"Дами канят\" със Стефан Данаилов. Очакванията ми са в бъдеще това от весело изключение да се превърне в тъжна закономерност.За потребителите имам лоши новини - те няма да могат да търсят правата си. Това е така, защото, доколкото директивата бъде приета, платформите ще адаптират общите си условия съобразно новите правила и ще изключат всяка отговорност спрямо потребителите си заради невъзможността на последните да споделят съдържание по свой избор.Свободен ли ще бъде интернет след приемането на текстовете?Ще бъде много по-малко свободен, отколкото е сега. В това съм категоричен.", "date": "2018.12.13", "title": "България е малък пазар и лесно може да бъде \"жертвана\" от технологичните гиганти"}
{"url": "https://news.bg/society/blagoevgrad-ostava-bez-kamerna-opera.html", "text": "Благоевград може да остане без Камерна опера. За това алармираха в сигнал читатели на news.bg.Според сигнала Камерна опера Благоевград е пред закриване. Такива стъпки били предприети от новия директор на културния институт Милослава Йорданова и общинското ръководство.Към момента вече от операта са съкратени щатни бройки на трима солисти и двама оркестранти. Очаквало се скоро предизвестия да получат и художникът на операта, както и част от техническата група.Всъщност културният институт нямало да се закрива, а щял да се преструктурира, както уверяват директорът Йорданова и зам.-кметът по култура и хуманитарни дейности Христина Шопова.\"Въпреки отричанията на зам.-кмета по култура и директора, че Камерна опера Благоевград няма да се закрива, на практика без всички тези служители културният институт не може да съществува вече като опера\", се посочва в сигнала.Вероятно се гласяло преструктуриране на института, а може би и подмяна на името му.Темата предизвика широк обществен отзвук в Благоевградско. Беше създадена и , с която активисти в сферата на културата настояват Общинският съвет в областния град да се произнесе за запазването на статута на института като опера.В петицията Лина Ангелова, която е бивш директор на Камерна опера, пише, че през последните дни Благоевград е станал свидетел на грубо посегателство върху статута и състава на операта, както и на културата в града.\"\", пише тя в петицията.По думите на Ангелова хора, които нямат експертизата, не са компетентни и не искат да се съобразят с мнението на музикалната академична гилдия, \"тихомълком\" искат да трансформират операта в оркестър, съкращавайки солисти, оркестранти и хора от техническата част.\"\", разкрива още в онлайн призива бившият директор, който е сред съкратените служители.С петицията Ангелова призовава общината начело на института да бъде назначен ръководител, \"\".В интервю за news.bg Лина Ангелова обясни, че 15 общински съветници от местния парламент са настояли за свикването на извънредно заседание на Общинския съвет в Благоевград по казуса за бъдещето на Камерна опера. Заседанието е насрочено за утре, 14 декември.По думите ѝ общинските съветници дори не са били информирани за направените миналата седмица съкращения в института и плановете за неговото преструктуриране.Ангелова обаче обясни, че въпреки събрания минимум от 1/3 от състава на съвета за свикването на извънредна сесия, общинските съветници от групите на ГЕРБ и \"Заедно за Благоевград - ЕНП и КБ\" са излезли с изявления, според които ще бойкотират извънредното заседание. Според мотивите им институтът категорично няма да бъде закриван. В същото време обаче никъде не се обяснявало какво ще бъде бъдещето на Камерна опера и дали тя въобще ще бъде опера след направените съкращения и промени и евентуалното предстоящо преструктуриране.", "date": "2018.12.13", "title": "Благоевград остава без Камерна опера?"}
{"url": "https://news.bg/crime/9-godini-zatvor-za-ukrainetsa-ubil-bremenna-zhena-i-mazha-y-na-am-trakiya.html", "text": "9 години затвор получи украинеца, убил бременна жена и мъжа й на АМ \"Тракия\". Това реши Окръжният съд в Пловдив.Подсъдимият Станислав Пислар беше признат за виновен за това, че на 28 май тази година на автомагистрала \"Тракия\" край Пловдив е нарушил правилата за движение и по непредпазливост е причинил смъртта на И. М. на 34 г. и С. К. на 32 г.Деянието е извършено след употреба на наркотични вещества и се разглежда като особено тежък случай. За подобно престъпление в закона се предвижда наказание лишаване от свобода до 20 години.Окръжният съд лиши подсъдимия и от правото да управлява автомобил в продължение на десет години.Според обвинителния акт на 28 май 2018 г. подсъдимият управлявал товарния автомобил по автомагистрала \"Тракия\" с около 79 км/ч, след като употребил марихуана. На същата дата по магистралата се извършвали ремонтни дейности, които били означени със съответната сигнализация. Сложените табели указвали максимална скорост от 90 км/ч и преминаване на движението в лявата лента.Преди участъка в дясната лента било паркирано ремарке с мигаща светлинна сигнализация и пътни знаци, които указвали задължително преминаване отляво. Подсъдимият не наблюдавал внимателно пътната обстановка пред себе си и поради разсейване не възприел поставените табели. По тази причина не насочил навреме товарния автомобил в лявата лента.Въпреки предупрежденията той не намалил скоростта на движение и ударил ремаркето със светлинната сигнализация. В момента на удара водачът рязко завил наляво и изгубил контрол върху камиона. В този момент камионът ударил лек автомобил \"Ауди А8\", в който пътували двете жертви. Шофьорът и приятелката му, която била бременна в осмия месец, загинали на място.Присъдата подлежи на протест и обжалване.", "date": "2018.12.13", "title": "9 години затвор за украинеца, убил бременна жена и мъжа й на АМ \"Тракия\""}
{"url": "https://news.bg/int-politics/bez-sreshta-tramp-putin-dokato-rusiya-darzhi-ukrainskite-korabi.html", "text": "Няма да има среща между президента на САЩ Доналд Тръмп и руския президент Владимир Путин, докато Русия все още държи украински кораби и моряци, задържани край Крим, коментира съветникът по националната сигурност на САЩ Джон Болтън, цитиран от \"Ройтерс\".\"Не виждам обстоятелства в обозримо бъдеще, когато такава среща може да се случи, докато корабите и екипажите бъдат освободени\", обясни Болтън.По-рано днес, Австрия обяви, че е готова да действа като посредник в диалога между Москва и Вашингтон, обясни специалният пратеник на австрийското министерство на външните работи в Русия Марго Клестил-Льофлер, цитирана от ТАСС. \"Австрия призовава за продължаване на диалога с Русия чрез отворени канали, а Австрия е домакин на седалището на много международни организации, готови сме да поемем ролята на посредник между Москва и Вашингтон\", коментира тя.Според Клестил-Льофер, Австрия като член на Европейския съюз, а не като член на НАТО, \"може да стане посредник в диалога между тези влиятелни държави\".Австрия е готова да бъде домакин на руско-американска среща на върха, \"имаме огромен опит в провеждането на тези срещи и бихме могли да осигурим място за среща на върха, ако страните се договорят за такава среща\", допълва дипломатът.", "date": "2018.12.13", "title": "Без среща Тръмп-Путин, докато Русия държи украинските кораби"}
{"url": "https://news.bg/economics/ostavka-v-natsionalnoto-byuro-zelena-karta.html", "text": "Шефът на Националното бюро на българските автомобилни застрахователи Орлин Пенев е подал оставка, става ясно от  на страницата на институцията.Като официално основание за доброволното му оттегляне са посочени здравословни причини.Главната задача на т.нар. бюро \"Зелена карта\" е да изплаща обезщетения при катастрофи в чужбина, причинени от незастраховани български автомобили, както и да се погрижи българските застрахователи да изплащат в срок дължимите компенсации при пътни произшествия в друга държава.Пенев е фигура с дълга кариера и богат опит в застраховането, заемайки редица ръководни позиции в ЗАД \"Алианц България\". Той е бивш председател на Асоциацията на застрахователите в България.Има вероятност оттеглянето на Пенев е да е в резултат от скандал със системата \"Зелена карта\" и наложения от Брюксел мониторинг над български застрахователни компании заради неизплатени щети при пътни произшествия в чужбина.Наблюдението върху България е наложено от Съвета на бюрата за автомобилно застраховане в ЕС още през февруари-март тази година, когато от страната ни е поискана банкова гаранция от 4 млн. евро. По това време българските застрахователи внесоха гаранцията, което оскъпи полиците \"Гражданска отговорност\" с около 12 лв.През този месец стана ясно, че мониторингът ще се провежда при по-строги условия. Брюксел настоява за ежемесечни финансови отчети на българското бюро \"Зелена карта\", както и за банкова гаранция, за да е сигурно, че неизплатените щети ще бъдат уредени, съобщи .Мониторингът изисква сключването на общ презастрахователен договор за целия пазар, който вероятно ще струва около 20 млн. евро. Вноските, които застрахователите внасят в Гаранционния фонд, също могат да бъдат увеличени.Всички тези финансови изисквания вероятно допълнително ще оскъпят застраховката \"Гражданска отговорност\" и полиците \"Злополука\".Премиерът Бойко Борисов също се изказа по темата, твърдейки, че 42% от катастрофите в Румъния се случват с коли с български номера и има хора в чужбина с по 300-400 автомобила с българска регистрация.Застрахователният бранш е напълно наясно с възможните финансови последствия от мониторинга, но засега компаниите са готови солидарно да поемат тежестта от финансовите санкции, тъй като смятат, че това е по-добър вариант от възникване на ликвидни проблеми в големи компании.По повод наложения мониторинг по \"Зелена карта\", от застрахователна компания \"Лев Инс\" заявиха в писмо до медиите, че повече от две години алармират за злоупотреби.Според тях това мониторингът е резултат на установени нередности от наблюдаващите органи.От компанията са категорични, че не искат да бъдат въвличани в престъпни схеми, като извършваме плащания за несъществуващи събития.От \"Лев Инс\" подчертават, че са изряден платец и компанията ще продължи да защитава интересите на българския гражданин.За тази цел са открили свои представителства в Италия, Румъния, Германия и Великобритания със спешни телефони за съответните държави.Предстои откриване на представителства и в други европейски държави.", "date": "2018.12.13", "title": "Оставка в националното бюро \"Зелена карта\""}
{"url": "https://news.bg/world/iranski-hakeri-presledvat-yadreni-rabotnitsi-i-amerikanski-sluzhiteli.html", "text": "Ирански хакери преследват ядрени работници, алармираха американски представители и неправителствени организации, информира АП.След като президентът на САЩ Доналд Тръмп върна , хакерите са се опитали да проникнат в личните имейли на американци, които отговарят за налагането на рестрикциите.Според осведомителната агенция това е още един знак колко сериозен е кибершпионажът в американско-иранските отношения.Американската агенция е събрала информация от базираната в Лондон група за киберсигурност Certfa, за да проследи как хакерска група, често наричана Charming Kitten, се е опитала през последния месец да проникне в лични имейли на повече от дузина служители от финансовото министерство на САЩ. В списъка на хакерите влизат също лица с различни виждания за ядрената сделка между Иран и световните сили, арабски ядрени учени, ирански активисти и служители на институт във Вашингтон.Списъкът се е появил, след като хакерската група по погрешка е оставила отворен един от сървърите си в интернет през миналия месец. От Certfa са открили сървъра и са изтеглили списък с 77 имейл адреса в Gmail и Yahoo, атакувани от хакерите. Те са предадени на АП за допълнителен анализ.Cerfta свързва хакерите с иранското правителство.", "date": "2018.12.13", "title": "Ирански хакери преследват ядрени работници и американски служители"}
{"url": "https://news.bg/int-politics/borisov-blagodari-na-timermans-za-dobriya-evrodoklad.html", "text": "Българският премиер Бойко Борисов благодари на зам.-председателя на Европейската комисия Франс Тимерманс за добрия евродоклад. Това съобщиха от правителствената пресслужба.В Брюксел премиерът Бойко Борисов проведе двустранна среща със заместник-председателя на Европейската комисия Франс Тимерманс при участието си в редовното заседание на Европейския съвет.\"Благодарих му за \", каза Борисов пред журналисти преди началото на Съвета.Премиерът е запознал заместник-председателя на Европейската комисия с резултатите в борбата с контрабандата. Борисов изброил постигнатото със залавянето на контрабандни цигари, оръжия, както и арестите за тях.Според българския премиер, с оглед на актуалната обстановка в Европа за България най-оптимално би било влизането в Шенген по въздух. Мотивът му е, че голяма част от държавите в Шенгенското пространство са възстановили граничния си контрол по сухопътните граници. Отварянето на границата по море няма да даде ефект за България заради това, че Черно море няма излаз към други държави от ЕС освен Румъния.\"Ще пледирам само за уникалност в отношенията с английските служби, защото за мен те са от най-добрите в света и са ни нужни в битката с контрабандата и тероризма\", коментира министър-председателят Бойко Борисов по повод оттеглянето на Великобритания от ЕС.Той припомни, че в края на миналия месец лидерите на страните-членки одобриха споразумението за излизането на Обединеното кралство от Съюза. \"Концентрирахме вниманието на цяла Европа, дойдохме, взехме решение, подписахме, съгласихме се, тази тема трябва да приключи\", допълни Борисов.", "date": "2018.12.13", "title": "Борисов благодари на Тимерманс за добрия евродоклад"}
{"url": "https://news.bg/regions/zlopoluka-v-darvodelski-tseh-otne-zhivota-na-rabotnik.html", "text": " Мъж загина при злополука в дърводелски цех в Кермен, съобщиха от \"Фокус\".Инцидентът е станал днес в 9 часа сутринта. За случая е била уведомена местната структура на \"Инспекция по труда\".Загиналият е работил като машинен оператор и е бил на трудов договор.Предстои да се извърши проверка, за да се установи дали става въпрос за трудова злополука.", "date": "2018.12.13", "title": "Злополука в дърводелски цех отне живота на работник"}
{"url": "https://news.bg/finance/zastrahovatelite-monitoringat-na-zelena-karta-ne-ogranichava-prava.html", "text": "Наложената мярка за наблюдение на Българското бюро \"Зелена карта\" от страна на Съвета на Бюрата няма да ограничи правата на притежателите на застраховка Гражданска отговорност. Това се посочва в позиция, разпратена до медиите от Асоциацията на българските застрахователи.Застрахователите са се запознали с информацията относно наложената мярка за наблюдение.От Асоциацията информират потребителите, че към настоящия момент наложената мярка няма да ограничи правата на притежателите на застраховка \"Гражданска отговорност\" на автомобилистите при пътуване на територията на страната или извън нея. Те могат да разчитат на защитата, която тази застраховка осигурява, както и досега.Пазарът на застраховката ГО на автомобилистите е динамичен и сложен, затова устойчивостта и здравословното му развитие изискват присъствието на професионален и силен регулатор, налагащ прозрачни правила, еднакви за всички участници на пазара.Припомняме, днес стана ясно, че . Официално посочената причина е здравословни проблеми, но има вероятност оттеглянето на Пенев е да е в резултат от скандал със системата \"Зелена карта\" и наложения от Брюксел мониторинг над български застрахователни компании заради неизплатени щети при пътни произшествия в чужбина. ", "date": "2018.12.13", "title": "Застрахователите: Мониторингът на \"Зелена карта\" не ограничава права"}
{"url": "https://news.bg/society/31-godishna-izostavi-petoto-si-bebe-v-plovdivska-bolnitsa.html", "text": "Трето бебе е изоставено в Пловдивска болница само за месец. 31-годишна жена остави петото си дете в болницата, съобщи БНТ.От университетската болница \"Пловдив\", където е детето, призоваха за законови промени, чрез които родители, изоставящи децата си, да подлежат на наказателна отговорност.Бебето е родено в края на миналата седмица. Два дни по-късно 31-годишната майка е избягала от отделението. След лекарски сигнал до полицията, от МВР са върнали жената в болницата, но тя отново е отказала да се погрижи за бебето си.Началникът на Отделението по неонатология в МБАЛ \"Пловдив\" д-р Диана Аргирова призовава обществото и управляващите да помогнат. \"Чувстваме се безсилни, когато едно дете, а това дете е и болно, е изоставено и ние трябва да взимаме решения за неговата съдба. Това не е законно\", каза д-р Аргирова.Социалните служби също са запознати със случая. От болницата припомниха, че преди по-малко от месец други две жени изоставиха децата си. Тогава много хора от цялата страна пожелаха да помогнат.По думите на д-р Аргирова децата в момента са в приемни семейства, където грижата за тях е наистина невероятна. Децата чакат настаняване в истинските си домове.Годишно в Университетската болница \"Пловдив\" се изоставят около 25 новородени. Тенденцията се запазва въпреки намесата на социалните и неправителствените организации, които работят превантивно с родителите.", "date": "2018.12.13", "title": "31-годишна изостави петото си бебе в пловдивска болница"}
{"url": "https://news.bg/regions/iskat-horata-ot-hitrino-da-vrashtat-pari-za-dograma.html", "text": "Пострадалите при инцидента в Хитрино трябва да връщат пари за дограма, съобщиха от Нова телевизия.Две години след трагедията избухна нов скандал по случая с шуменското село.Кметът на общината Нуридин Исмаил поискал пострадалите жители да връщат пари за извършените ремонти. Причината били различните решения, които взели отделни комисии към общината. Така се оказало, че първо на полуразрушените къщи била сложена нова дограма, а по-късно къщите били съборени, за да се построят нови.По тази причина кметът е поставил ултиматум на жителите - парите или дограмата.Един от пострадалите трябва или да върне дограмата, или да плати 3 406 лева, въпреки че никога не е бил уведомяван, че е длъжен да съхранява дограмата, свалена преди повече от година. Друг от хората, поставени в патовата ситуация, е Турхан Хасан. Той трябва или да предостави 11 квадрата дограма, или да плати 3400 лева до следващата седмица.Мъжът обяснява, че са го осведомили единствено, че трябва да напусне къщата си. Той дори не е бил на мястото, когато са съборили дома му.Идентичен е случаят и с Айнур Сали. Тя също изнесла покъщнината си и временно се преместила в съседното село, а когато се върнала в Хитрино, видяла вече съборената сграда.\"Питах майсторите къде остана дограмата. Те казаха: Никой нямаше и ние я хвърлихме\", обяснява жената.Йонка Делева също дължи дограма или пари от старата си къща. На нея обаче се обадили от общината, за да й кажат, че сменените прозорци и врати трябва да се приберат. С това се заел синът й. Той намерил друга фирма, откъдето дошли работници и свалили дограмата. Йонка и синът й им казали да я сложат под сайванта, но по-късно се оказало, че я няма там.По думи на кмета става въпрос за четири подобни случая, а общата сума е около 8 хиляди лева. Той смята, че администрацията е допуснала грешка, като не е уведомила собствениците да запазят дограмата.Според Исмаил обаче те също би трябвало да са заинтересовани от опазването й, защото впоследствие се е оказало, че става въпрос за двойно финансиране.\"Ние искаме или сумата, или дограмата да се възстанови, защото това е виждането и на фонд \"Социална закрила\", обяснява той.Припомняме, през септември омбудсманът Мая Манолова  предоставени за пострадалото население на село Хитрино. Според нея е липсвала публичност и прозрачност при изразходване на парите за строително-монтажните дейности за възстановяване на сградите.През ноември стана ясно, че причината за взрива, разрушил множество къщи и изпочупил дограми, е била ", "date": "2018.12.13", "title": "Искат хората от Хитрино да връщат пари за дограма"}
{"url": "https://news.bg/politics/martin-dimitrov-varvim-kam-avtoritarna-darzhava-s-taynite-aresti.html", "text": "Вървим към авторитарна държава, смята бивш депутат. В своя фейсбук профил бившият депутат Мартин Димитров коментира отлагането с 48 часа на уведомяване на семейството и на работодателите при арест.\"Окончателно приеха тайните арести и възможността близките да не се уведомяват за 48 часа. Вървим към авторитарна държава!\".Това е коментарът на Мартин Димитров за промените в Наказателния кодекс.По-рано през деня депутатите приеха промените в Наказателния кодекс (НК). Според измененията се предвижда това да е в случаите, когато е налице неотложна необходимост да се предотвратят тежки и неблагоприятни последици за живота, свободата или физическата неприкосновеност на лице. Другият вариант - когато са наложителни действия от разследващите органи, чието възпрепятстване затруднява сериозно наказателното производство.", "date": "2018.12.13", "title": "Мартин Димитров: Вървим към авторитарна държава с тайните арести "}
{"url": "https://news.bg/health/bum-na-kucheshka-teniya-v-kardzhali.html", "text": "Двойно повече случаи на кучешка тения в Кърджали отчитат от Регионалната здравна инспекция, предаде БНР.Ехинококозата е едно от най-тежките паразитни заболявания.За тази година няма смъртни случаи. През миналата обаче е починала 34-годишна жена от града.Здравният инспектор Мария Бойчева информира, че през 2018 г. има двойно повече регистрирани случаи на потвърдена ехинококоза. Тя посочва, че през миналата година са отчетени 11 заболели, докато през тази са 20.Тенденцията е тревожна, защото това е една от най-тежко протичащите паразитози, обяснява Бойчева и допълва, че често се дават рецидиви.Тази година те са шест и са повече от миналата година, информира тя.", "date": "2018.12.13", "title": "Бум на кучешка тения в Кърджали"}
{"url": "https://news.bg/crime/antikoruptsionnata-komisiya-s-2-proverki-sreshtu-ministar-vladislav-goranov.html", "text": "Агентите от Антикорупционната комисия правят . Това съобщи пред БНТ шефът на Антикорупционнната комисия - Комисията за борба с корупцията и конфискация на незаконно придобито имущество (КПКОНПИ) Пламен Георгиев.Едната проверка е за корупция, другата - за конфликт на интереси.Едната проверка, за корупционно престъпление, е възложена от прокуратурата. Има и успоредна проверка във връзка с преценка за конфликт на интереси с оглед медийни публикации - до три месеца комисията ще излезе с решение, обясни Георгиев.За д антикорупционист номер 1 заяви, че комисията работи по казуса и проверява семейството за незаконно придобито имущество във връзка с уведомление от прокуратурата.Георгиев коментира и решението на Гражданската колегия на ВКС, според което прекратяването на наказателното производство за някои престъпления е процесуална пречка при самото отнемане на незаконно придобито имущество в полза на държавата.Според Пламен Георгиев прекратяването на наказателното постановление не може да е пречка.Припомняме, в сряда, 12 декември, на първо четене .\"Дотук имаме 20 дела за около 20 млн. лв. Това тълкувателно решение на съда обаче променя правилата на играта\", категоричен е Георгиев.\"Председател на колегията във ВКС, която е взела това решение, е Лозан Панов\", допълни шефът на КПКОНПИ.Припомняме също, че съдия номер 1 в България -  да дава обяснение. След като Панов припомни йерархията на властите в страната и заяви писмено, че не може председателят на Върховния касационен съд да бъде привикван в комисия, .Относно гражданската конфискация Пламен Георгиев заяви: \"Имаме една година за проверка, която може да бъде удължена за срок от шест месеца. Представете си, че проверяваме сериозен бизнесмен който има 20-30 компании в чужбина или у нас, има хиляди сметки. За 10 години се събира една стая пълна с документи - това е само банковата информация, без движимо и недвижимо имущество. Понякога, чисто обективно, ние не можем да спазим този едногодишен срок\".Георгиев е категоричен, че по никакъв начин през това време не се засят правата на гражданина, защото проверката е тайна. Лицето разбира, че е проверявано едва при иска за запор, след което има срок от три месеца да докаже произхода на имуществото си, увери Пламен Георгиев.", "date": "2018.12.13", "title": "Антикорупционната комисия с 2 проверки срещу министър Владислав Горанов "}
{"url": "https://news.bg/crime/11-doklada-preduprezhdavat-za-problemi-v-tunel-echemishka.html", "text": "Приключи основната част от разследването и заключенията по две експертизи във връзка с инцидента от 5 февруари 2017 в тунел \"Ечемишка\", при който загина жена.Това съобщи говорителят на главния прокурор Румяна Арнаудова на пресконференция в Прокуратурата. Разследването е било забавено заради необходимостта от заключения от страна на експерти дали инцидентът е резултат от извършени престъпления. Става въпрос за нелепия, но , при който загина жена, след като осветително тяло падна върху автомобила, в който тя се е возела.Престъпление причиняване на смърт по професионална непредпазливост е първото повдигнато обвинение. Доказателствата от разследването налагат повдигането на . Нито един от тях не се признава за виновен и не дава обяснения. Всички те са с мерки за неотклонение. Припомняме, сред обвинените са Дончо Атанасов, бивш ръководител и настоящ член на УС на АПИ, и Лазар Лазаров, бивш шеф на АПИ,  и по .Изготвената експертиза е дала информация за извършените действия от фирмите през годините за поддръжка на пътното съоръжение, както и кои длъжностни лица са сигнализирали за наличието на опасност. Обвинения са повдигнати на трима членове на УС на АПИ и на още три длъжностни лица, които пряко са били запознавани със смущаващите данни за опасност на тунела.Документите по разследването съдържат 150 тома.От 1985 година до деня на злополуката този тунел не е бил ремонтиран нито веднъж. Единственото, което е направено, е измиване и боядисване. Никаква поддръжка не е била осъществявана през годините. Въпреки констатациите, никое от лицата не е предприело действия.В периода от 2005 г. до момента на инцидента само \"Автомагистрали\" АД са уведомявали АПИ 11 пъти с подробни писмени доклади, включително и за осветителната уредба, която не е била подменяна.Според два доклада на \"Автомагистрали\" АД от септември и октомври 2015 година състоянието на тунел \"Ечемишка\" е опасно.Осветителните тела не подлежат на ремонт. Затова от фирмата са привързали осветителните тела с тел и кабел - било невъзможно да се заварят заради корозията, която в този участък надвишава 50%. Тези мерки, посочи Арнаудова, не са в компетенциите на \"Автомагристрали\" АД, а на АПИ.През същата година рушащата конструкция е причинила материални щети по пътя. За всички тези инциденти ръководството на АПИ е получавало сигнали и документи, но не са предприети никакви действия.\". Защо не е било направено по-рано, за да не се стига до инцидента\", пита Арнаудова.Наказанието за обвинените е от две до шест години лишаване от свобода.Водачът на превозното средство , категорична беше Арнаудова.Тунелите \"Витиня\", \"Топли дол\" и \"Правешки хан\" също се нуждаят от обстоен преглед на състоянието и поддръжка на терена, стана ясно още на брифинга на прокуратурата.", "date": "2018.12.13", "title": "11 доклада предупреждават за проблеми в тунел \"Ечемишка\""}
{"url": "https://news.bg/world/nyama-da-se-otteglya-sled-brekzit-ostavam-do-2022-g-potvardi-mey.html", "text": "Премиерът на Великобритания Тереза Мей потвърди, че, пише \"Гардиън\".Тя направи коментара пред централата на ЕС преди началото на двудневната среща на върха.Пред репортерите Мей отбеляза, че ще търси гаранции от евролидерите по въпроса за защитния механизъм за избягване на \"твърда\" граница между Северна Ирландия и Ирландия, за да се отговори на притесненията на британските депутати.Министър-председателят потвърди, че партията се нуждае от друг лидер, който да изведе консерваторите на парламентарните избори след 4 г.Запитана дали напуска поста след Брекзит, Мей отхвърли това и повтори, че няма да води партията на изборите през 2022 г.Тя не очаква \"пробив\" на срещата на ЕС.", "date": "2018.12.13", "title": "Няма да се оттегля след Брекзит, оставам до 2022 г., потвърди Мей"}
{"url": "https://news.bg/world/etsb-nalya-eur2-6-trln-v-ikonomikata-i-prekratyava-programata-za-kolichestveni-oblekcheniya.html", "text": "Европейската централна банка (ЕЦБ) запази основните лихви без промяна. Основните лихви се очаква да останат на сегашните нива \"най-малко до лятото на 2019 г.\", информират агенции.Банкерите решиха основните лихви да останат непроменени съответно на 0,00%, 0,25% и 0,40%.Също така ЕЦБ обяви, че в края на този месец приключва програмата на така наречените количествени облекчения (QE). Тя беше въведена през март 2015 г. за борба с възникналата в блока икономическа криза. До момента ЕЦБ е наляла в икономиката 2,6 трилиона евро.QE е инструмент във валутната политика, който се използва за увеличаване на паричната маса, стимулиране на икономическата активност и ускоряване на инфлацията. За изкупуването на активи се печатат нови пари.", "date": "2018.12.13", "title": "ЕЦБ наля €2,6 трлн. в икономиката и прекратява програмата за количествени облекчения"}
{"url": "https://news.bg/politics/parlamentat-pozvoli-arest-do-48-chasa-bez-uvedomlenie.html", "text": "Парламентът реши - при арест, незабавното уведомяване на семейството и работодателя на обвиняемия да подлежи на отлагане с 48 часа.С промените в наказателния кодекс се предвижда това да е в случаите, когато е налице неотложна необходимост да се предотвратят тежки и неблагоприятни последици за живота, свободата или физическата неприкосновеност на лице или когато са наложителни действия от разследващите органи, чието възпрепятстване затруднява сериозно наказателното производство, съобщава БТА.48-часовото отлагане ще се прилага при особени обстоятелства за всеки конкретен случай. Решението ще е на прокурора на досъдебното производство, който трябва да се произнесе с мотивирано постановление, което подлежи на обжалване пред съответния първоинстанционен съд.Част от промените в НК са срещу нелегалното производство и разпространение на акцизни стоки. Който произвежда или държи с цел разпространение алкохол, алкохолни напитки или тютюневи изделия без разрешително, в немаловажни случаи се наказва със затвор от 1 до 6 години, глоба от 20 000 до 100 000 лв. и с лишаване от права. Публичен регистър в Министерството на икономиката ще следи за лицата, които извършват внос, производство, продажба, предоставяне, предлагане или рециклиране на машини, съоръжения за производство на тютюневи изделия.Промени има във връзка с европейски директиви за обезпечаване и конфискация на средства и облаги от престъпна дейност в Европейския съюз и по отношение на правото на достъп до адвокат в наказателното производство и в производството по европейска заповед за арест и относно правото на уведомяване на трето лице при задържане и на осъществяване на връзка с трети лица и консулски органи през периода на задържане.Ще се предоставя обща информация, улесняваща избор на защитник, както и изрично се посочва свободното право, обвиняем да осъществява връзка със защитника си, да се среща насаме с него, да получава съвети и друга правна помощ, включително преди започване и по време на провеждане на разпита и на всяко друго процесуално действие с участие на обвиняемия.Припомняме, в , параграф 6., в Наказателно-процесуалния кодекс - НПК се правят следните изменения и допълнения:", "date": "2018.12.13", "title": "Парламентът позволи арест до 48 часа без уведомление"}
{"url": "https://news.bg/society/bchk-uchi-politsai-da-okazvat-parva-pomosht.html", "text": "Българският червен кръст ще обучава по първа помощ служителите от специализираните полицейски сили.Утре от 9 часа в сградата на БЧК започва обучителен курс по оказване на първа долекарска помощ за служителите от \"Специализирани полицейски сили за опазване и възстановяване на обществения ред\" към Столичната дирекция на вътрешните работи.Двете институции си сътрудничат от 1993 г. насам. БЧК и МВР обединяват усилията си за повишаване на квалификацията на служителите на реда чрез запознаване с методите и начините за оказване на първа долекарска помощ. Целта е те да са подготвени да помагат на нуждаещите се при изпълнение на служебните си задължения.Пример за необходимостта от подобни знания и тяхното навременно прилагане е обявеният днес за \"Полицай на годината\" Стойчо Яковски от Пловдив.Преди месец полицай Яковски спаси живота на 4-годишно дете, като приложи наученото в курсовете на БЧК.Отличеният за героизъм служител на реда е младши автоконтрольор от Областната дирекция на МВР. Той участва в множество акции, посветени на безопасността на движението. Освен това полицаят на 2018 г. е инструктор по самоотбрана по българското бойно изкуство Да Дао.", "date": "2018.12.13", "title": "БЧК учи полицаи да оказват първа помощ"}
{"url": "https://news.bg/crime/banevi-ostavat-v-aresta-1.html", "text": "Николай и Евгения Баневи остават за постоянно в ареста. Решението взе Специализираният апелативен съд, който не прие обжалването на защитата за промяна на мярката на Баневи в по-лека такава.Те са обвинени за ръководене и участие в организирана престъпна група, , недеклариране и неплащане на данъчни задължения, пране на пари в особено големи размери и държане на огнестрелни оръжия и боеприпаси.На предишното съдебно заседание съдът постанови на Баневи най-тежката мярка за неотклонение \"задържане под стража\".Припомняме, малко по-рано днес Николай Банев заяви, че  в допълнителния том с доказателствата, внесен от прокуратурата тази сутрин и определи целият Точно обратното бе заявено в съдебна зала, където бе посочено, че в допълнителния том има свидетелства, които показват, че обвиняемите могат да извършат ново престъпление или дори да разширят обхвата на повдигнатите им обвинения.Прокуратурата счита, че е събрала достатъчно доказателства, а ако се наложи по-лека мярка за неотклонение от настоящата им, обвиняемите могат да извършат ново престъпление.Защитата оспорва мотивите на прокуратурата с извадки от Търговския регистър (ТР) за дружествата, посочени в обвинението. Съдът прие представените доказателства от защитата за основателни.Адвокат Христо Ботев поиска от съда да наложи мярка за неотклонение \"домашен арест\" и забрана за напускане пределите на страната на двамата обвиняеми.Евгения Банева посочи, че не е участвала в управлението на приватизираните дружества, а освен това тогава е била по майчинство. Тя заяви, че \"нейният живот и животът на съпруга и през последните 20 години не са посветени на престъпността\".Според Банева делото няма да продължи един или два месеца, а години и затова тя  за да може Николай Банев подкрепи казаното от съпругата си и допълни, че от задържането им във Франция, те  Според него прокуратурата показва тотално незачитане на Търговския закон, защото приватизираните дружества били свързани със закона, а не с \"някаква организирана престъпна група\".Банев призова съда да отхвърли фантастичните и безотговорни обвинения на прокуратурата. Той заяви, че като гражданин, спазващ стриктно законите в България, е готов да съдейства изцяло за разрешаването на случая.Съдът остави в ареста семейство Баневи, тъй като има данни, че те могат да извършат ново престъпление или да се укрият.Определението е окончателно и не подлежи на обжалването.Съдът разреши на обвиняемите да дадат изявление пред медиите.", "date": "2018.12.13", "title": "Баневи остават в ареста"}
{"url": "https://news.bg/world/vrazhduvashtite-v-jemen-se-sporazumyaha-da-prekratyat-boevete-v-klyuchov-grad.html", "text": "Враждуващите страни в Йемен постигнаха споразумение за спиране на огъня в пристанищния град на Червено море Ходейда и околностите.Това съобщи генералният секретар на ООН Антонио Гутериш, цитиран от световни агенции.Това е потенциален пробив в края на мирните преговори в Швеция, които продължават една седмица.Гутериш подчерта, че споразумението включва разполагане на неутрални сили под надзора на ООН и откриване на хуманитарни коридори. Бойците от двете враждуващи страни ще се изтеглят от района.По време на следващия кръг мирни преговори през януари двете страни ще обсъдят политическа работна рамка.Ако споразумението се приложи успешно през следващите седмици, сделката ще представлява голям успех, защото пристанището е основният център за предоставяне на хуманитарна помощ в страната.Гутериш благодари на делегациите за . Той поясни, че разговорите в шведския град Римбу означават \". Генералният секретар също разкри, че се отварят хуманитарни коридори до град Таиз.Подкрепяното от ООН йеменско правителство изгуби контрола над Ходейда и столицата Сана при боевете с подкрепяните от Иран хуси през 2015 г. Въпреки военната подкрепа на Саудитска Арабия и ОАЕ, правителството, базирано в Аден, не успя да си върне превзетите градове.Споразуменията, подпечатани с ръкостискане между преговарящите, включват подробности за масова размяна на затворници и оказване на подкрепа на централната банка, която трябва да изплати заплатите на 1,2 милиона държавни работници.Гутериш и външният министър на Великобритания Джереми Хънт пристигнаха в Швеция за последния ден от преговорите.", "date": "2018.12.13", "title": "Враждуващите в Йемен се споразумяха да прекратят боевете в ключов град"}
{"url": "https://news.bg/crime/shofyori-i-instruktori-se-obediniha-sreshtu-sistemata-bonus-malus.html", "text": "Представители на Българско обединение на шофьорите и Съюз на преподавателите по авто-мото подготовка се обединиха срещу системата \"бонус-малус\".Според тях собствениците на МПС в България не са \"брашнян чувал\" и не трябва да заплащат допълнително за грешките на работещите в КФН.Шофьорите и инструкторите изразяват недоволството си, че многократно са поставяли въпроса защо в Комисията по финансов надзор се занимават с поведението на водачите на МПС.По думите им тяхното основно задължение е да осигуряват защита на интересите на инвеститорите, застрахованите и осигурените лица.На проведени срещи с КФН, представители на шофьорите и инструкторите са подчертали, че Комисията не трябва да хаби ресурс по темата \"поведение на водача на МПС на пътя\", тъй като има други контролни органи, които да се занимават с тези въпроси.Те посочват, че КФН е добре да защитава интересите на застрахованите български граждани.БОШ и СПАМП отбелязват още, че Съвета на бюрата \"Зелена карта\" е наложил мониторинг върху застрахователните дружества в България.Според тях това ще доведе до вдигане на сумата по задължителната застраховка ГО и изключване на България от системата Зелена карта.  Двете организации са категорични, че това би накарало собствениците на транспортни фирми да сменят седалищата си и да ги регистрират извън страната. Това щяло да доведе до спад в приходите в бюджета на страната и НОИ.По думите им потърпевшите ще са само собствениците на автомобили, които са регистрирани в България.Те допълват, че за последните 8 месеца сумите по премии за сключване на задължителната застраховка Гражданска отговорност са се завишили с около 80%, без конкретна причина.", "date": "2018.12.13", "title": "Шофьори и инструктори се обединиха срещу системата \"бонус-малус\""}
{"url": "https://news.bg/int-politics/vartolomey-dava-tomos-na-ukrainskata-tsarkva-na-6-yanuari-2019-g.html", "text": "На 6 януари 2019 г., когато по нов стил се чества Богоявление (Йордановден), се очаква Вселенският патриарх Вартоломей да даде томоса на Украинската църква. Това съобщи прессекретарят на Украинската православна църква и Киевски патриарх архиепископ Евстратий (Зоря), цитиран от УНИАН.Припомняме, Томосът ще бъде връчен от Контантинополския патриарх на предстоятеля на Украинската църква, заяви Евстатий. Очаква се на 6 януари в Константинопол да има Света Литургия в съслужение на Вселенския патриарх и предстоятеля на поместната църква. След това на украинския предстоятел ще му бъде връчен томос.Отбелязва се, че томосът се връчва на Литургия, която е оглавена от патриарха. Той служи само 12 пъти в годината - на велики празници. На 6 януари по Юлианския календар е Йордановден. Тогава ще служи и Вартоломей.Припомняме, на 11 октомври след заседание на Синода на Константинополския патриарх бе обнародвано решение, в което Вселенския патриарх потвърди продължение на процедурите за предоставяне на автокефалия на Украинската църква. Освен това, бе отменено писмото от Синода от 1686 г. според което Киевската митрополия попада под юрисдикцията на Москва, възстановява каноническия статут на предстоятеля на Украинската православна църква и Киевски патриарх, патриарх на Киев и на цяла Руска Украина Филарет и предстоятеля на Украинската автокефална правослана църква Макарий.На 3 ноември украинският президент Петро Порошенко и вселенският патриарх Вартоломей подписаха споразумение за сътрудничество и взаимодействие между Украйна и Вселенския патриарх.На 29 ноември Вселенският патриархат утвърди проект на устава на Украинската църква, който ще бъде представен като томос за автокефалия.Обединителния събор, участниците на който ще провъзгласят създаването на автокефалната православна църква в Украйна, ще утвърдят нейния устав и избор на предстоятел, ще бъде на 15 декември в катедралата \"Света София\", известна и като \"Софийский собор\" (Святой Софии) в Киев.", "date": "2018.12.13", "title": "Вартоломей дава томос на Украинската църква на 6 януари 2019 г."}
{"url": "https://news.bg/world/kurts-es-e-gotov-da-napravi-otstapki-na-london.html", "text": "Канцлерът на Австрия Себастиан Курц заяви, че 27-те лидери на ЕС ще работят с британския премиер Тереза Мей на срещата на върха в Брюксел за намиране на общо решение, което ще гарантира плавно ратифициране на споразумението за Брекзит в британския парламент, съобщават \"Гардиън\" и други медии.Той добави, че Брюксел не е склонен да допусне промени в споразумението за Брекзит, но Великобритания може да очаква изяснение по въпроса за защитния механизъм за избягване на \"твърда\" граница между Ирландия и Северна Ирландия.Курц, който временно е председател на евросъвета, също подчерта, че европейските лидери са подготвени да се срещнат с Мей.На Великобритания може да бъде предложено \"по-добро обяснение и по-добро тълкуване\" на сделката за Брекзит, поясни той.Междувременно германският канцлер Ангела Меркел потвърди, че споразумението няма да бъде променяно.Меркел поясни, че  е \"приятна\", но не е готова да се предоговаря споразумението.Не виждам това споразумение за напускане как може да бъде променено. Ние можем да обсъдим дали трябва да има допълнителни гаранции, но тук 27-те страни членки ще действат единно и много ясно ще обявят интересите си, каза тя пред журналисти преди началото на срещата.Премиерът на Холандия Марк Рюте също коментира, че не очаква повторно отваряне на споразумението за Брекзит.Той увери, че никой в ЕС не иска да бъде задействан този механизъм. Но по думите му това може да е последна мярка, ако до 2021 или 2022 г. не бъде постигнато споразумение за бъдещите отношения.Френският президент Еманюел Макрон предупреди, че ЕС не може да предоговаря споразумението с Великобритания за Брекзит.", "date": "2018.12.13", "title": "Курц: ЕС е готов да направи отстъпки на Лондон"}
{"url": "https://news.bg/int-politics/tramp-nikoga-ne-sam-narezhdal-na-koen-da-narushava-zakona.html", "text": "Президентът на САЩ Доналд Тръмп отрече да нареждал на бившия си адвокат Майкъл Коен да наруши закона.Вчера Коен бе осъден на 3 години затвор и няколко глоби в общ размер от 2 млн. долара, за лъжесвидетелстване, подкупи, укриване на данъци и други престъпления.\"Никога не съм нареждал на Майкъл Коен да наруши закона. Той е адвокат и трябва да знае закона ... Адвокатът носи голяма отговорност, ако допусне грешка. Нали за това им се плаща\", пише Тръмп в Туитър.\"Много адвокати в областта на финансиране на кампании твърдо заявяват, че не съм направил нищо лошо по отношение на законите за финансиране на кампании, ако това дори е приложимо, защото това не е финансиране на кампания. Коен е виновен по много обвинения, които не са свързани с мен, но той е обвинен в две обвинения за кампания, които не са престъпни и за които той вероятно не е виновен дори на гражданска основа\", допълва Тръмп.\"Той се съгласи с тези обвинения, за да оклевети президента и да получи много по-малка присъда, което той направи ... Като адвокат Майкъл има голяма отговорност към мен\", допълни американският президент.", "date": "2018.12.13", "title": "Тръмп: Никога не съм нареждал на Коен да нарушава закона"}
{"url": "https://news.bg/society/prevrashtat-poslednata-balgarska-podvodnitsa-v-muzey.html", "text": "Започна процедурата за превръщане на българската подводница \"Слава\" в музей, предаде БНР. Проектът вече е получил разрешение от Министерството на културата.Представителят на фондация \"Белославско стъкло\" Красимира Калчева информира, че вече е внесено предложение за регистриране на обществена колекция \"Белославско стъкло\". Тя увери, че разполагат със становището на Военноморския музей и могат да регистрират музеен експонат \"Подводница\".\"Слава\" е последната българска подводница. През септември тази година беше решено, че тя няма да бъде нарязана за скрап, а ще бъде превърната в музей върху стъкло.Собственикът на стъкларската фабрика в Белослав изрази готовност да реставрира плавателния съд, така че той да може да посреща посетители.Предвижда се подводницата да бъде изтеглена по канала, който свързва Варненското с Белославското езеро. След като подводницата се реставрира, тя ще бъде поставена на специален постамент, а част от корпуса ѝ ще бъде под земята.Министерството на културата е одобрило създаването на фондация \"Белославско стъкло\", която ще се заеме с реставрацията на подводницата.Днес обаче съветниците от комисията по собственост и стопанство към Общинския съвет във Варна трябваше да поправят фактологична грешка, допусната при предишното решение.Зам.-кметът на Община Варна Пейчо Пейчев обясни, че в заявлението е било записано юридическо лице вместо НПО, а това представлява проблем за кандидатстването на фондацията по проекта.Днес се взе решение \"Белославско стъкло\" да получи право на ползване на \"Слава\" за срок от 10 години. Тя ще може да кандидатства за средства по различни проекти.", "date": "2018.12.13", "title": "Превръщат последната българска подводница в музей"}
{"url": "https://news.bg/crime/izdirvat-shefa-na-kat-kazanlak.html", "text": "Началникът на КАТ - Казанлък Тодор Николов е изчезнал. Той е обявен за издирване, съобщи БГНЕС.Николов е в неизвестност от сряда, 12 декември. Последно е разговаряно с него в 16 часа. От тогава се губят следите му.Тодор Николов има три телефона, но и трите са изключени. Няма го и личният му автомобил. Вчера е бил задържан един служител на КАТ-Казанлък от служители на отдел \"Вътрешна сигурност\" към МВР.По информация на БНР сигналът в полицията за изчезването на Николов е подаден от сестра му. За момента няма данни за престъпление.", "date": "2018.12.13", "title": "Издирват шефа на КАТ-Казанлък "}
{"url": "https://news.bg/regions/uchenitsi-pusnaha-120-fazana-v-borisovata-gradina.html", "text": "Ученици пуснаха 120 фазана в Борисовата градина, съобщиха от Столичната община.Поводът за инициативата е 120-тата годишнина от основаването на Националното ловно-рибарско сдружение \"Съюз на ловците и риболовците в България\".Председателят на сдружението Васил Василев заяви, че условията в столичния парк са изключително подходящи за разселване на фазаните, тъй като той е естествено местообитание за вида. Според него с тази инициатива от сдружението подкрепят усилията на Столичната община да управлява по най-добрия начин зелената система на София.Вярваме, че с това разселване на птици ще подкрепим зелената система на столицата, като превръщаме Борисовата градина в истинска екосистема, заяви Василев.Фазаните са отгледани в стопанството на фирма \"Сокол\". За да се чувстват добре в естествената среда, са им били направени и хранилки. За птиците ще се грижат екипи на четирите ловно-рибарски сдружения, които са на територията на София.Кметът на София Йорданка Фандъкова благодари за инициативата на сдружението и на децата, които се включиха в разселването на птиците.Общината има опит в пускането на свобода на птици, изтъкна тя и припомни за пускането на патици в езерото на Борисовата градина, езерото в Дружба и парк Врана.Фандъкова увери, че Столичната община ще продължи партньорството си с Националното ловно-рибарско сдружение и ще разчита на тях за справяне с различни предизвикателства в града.", "date": "2018.12.13", "title": "Ученици пуснаха 120 фазана в Борисовата градина"}
{"url": "https://news.bg/world/broyat-na-zaginalite-pri-terora-v-strasburg-dostigna-trima-dushi.html", "text": "Броят на загиналите при терора във френския град Страсбург достигна трима души, съобщават \"Ройтерс\" и ДПА.на коледния базар в Страсбург във вторник вечерта. Втори ден полицията провежда мащабна операция по издирването на Шекат в Източна Франция. Нападателят е в списък с имената на хора, които представляват потенциална заплаха за сигурността на Франция. Известно е, че 29-годишният се е радикализирал в затвора. Париж потвърди, че нападението е тероризъм.ФранцияДвама души бяха убити на място, а третата жертва почина в болницата, обявиха от парижката прокуратура. Четвърта жертва е в мозъчна смърт. Най-малко 12 души са ранени, шестима са в критично състояние.Турист от Тайланд е сред загиналите, потвърди външното министерство на азиатската държава. 45-годишният е бил на почивка във френския град със съпругата си, която оцеля при атаката.Италианското външно министерство потвърди, че италианският журналист Антонио Мегалици е сред ранените в критично състояние. Той е в кома и лекарите на могат да извършат операция, тъй като част от куршума е твърде близо до черепа и гръбнака му.Повече от 700 полицаи издирват извършителя на терористичния акт.Запитан дали френската полиция е инструктирана да залови Шекат жив или мъртъв, говорител на френското правителство съобщи, че няма значение, най-доброто нещо е да бъде открит възможно най-бързо.", "date": "2018.12.13", "title": "Броят на загиналите при терора в Страсбург достигна трима души"}
{"url": "https://news.bg/world/trima-zadarzhani-za-zhp-katastrofata-v-turtsiya.html", "text": "Трима служители на държавната железопътна компания са задържани след катастрофата в Анкара, при която загинаха девет души, а 47 пострадаха. Това съобщи президентът на Турция Реджеп Ердоган, цитиран от ДПА.Високоскоростният влак от турската столица катастрофира в локомотив на същата железопътна линия, обяви транспортният министър Чахит Турхан.Инцидентът е станал около 06,36 часа местно време, малко след потеглянето на влака от централната гара в Анкара. Влакът се е сблъскал с локомотив, който се е връщал от проверкa на релсите в предградие на столицата.Трима машинисти - двама от експресния влак и един от локомотива - са сред загиналите, добави Турхан. Четвърти машинист е пострадал.Министерството на външните работи на Германия потвърди, че германски гражданин е сред загиналите.Влакът се е движил с около 90 километра в час, съобщават местни медии.Ердоган се закани виновниците да понесат съответните наказания.", "date": "2018.12.13", "title": "Трима задържани за жп катастрофата в Турция"}
{"url": "https://news.bg/energy/petkova-obsazhda-kompensatsii-za-razhodite-za-so2-emisii-za-industriyata.html", "text": "Индустриалните предприятия в България, чиято конкурентоспособност е изложена на риск поради влиянието на квотите за въглеродни емисии върху крайната цена на електрическата енергия, биха могли да получат помощ под формата на компенсиране на непреките разходи от СО2.Опцията е предвидена в Директива 2018/410/ЕО, която трябва да бъде транспонирана в българското законодателство, пишат от пресцентъра на Министерството на енергетиката.Ресорният министър Теменужка Петкова обсъди тази възможност с представители на бизнеса.Стана ясно, че въпросните суми за компенсации могат да се изчисляват по специална методика, като директивата предвижда помощите да бъдат до 25% от постъпленията от продажба на квоти.До момента България няма действаща схема за компенсации. Предстои до края на годината страната ни да уведоми официално Европейската комисия за това.Следващата стъпка ще бъде регламентите от директивата да бъдат транспонирани с промени в Закона за ограничаване изменението на климата.След това пък ще се разработва механизъм за компенсиране и определяне на администратор за помощта са следващи стъпки от процедурата. Ако такава бъде разработена, тя ще бъде съобразена изцяло с правилата за държавните помощи.", "date": "2018.12.13", "title": "Петкова обсъжда компенсации за разходите за СО2 емисии за индустрията"}
{"url": "https://news.bg/int-politics/stoltenberg-hvali-poroshenko-za-angazhimentite-mu-kam-demokratsiyata.html", "text": "Генералният секретар на НАТО Йенс Столтенберг и украинският президент Петро Порошенко обсъдиха развитието ма ситуацията в и около Азовско море и силната подкрепа на Алианса за Украйна, съобщава НАТО.Столтенберг отново потвърди пълната подкрепа на НАТО за териториалната цялост и суверенитет на Украйна, като отбеляза, че НАТО засили присъствието си в Черноморския регион през последните няколко години и ще продължи да оценява позицията си.Столтенберг поздравява Порошенко за ангажимента му към демократичния процес, като подчертава, че доброто управление и реформата ще приближат Украйна до присъединяване към Алианса.Генералният секретар насърчава Украйна да продължи да прилага ключови реформи, включително за по-голям граждански контрол над службите за сигурност и разузнаване, борбата с корупцията и правата на малцинствата.Генералният секретар подчертава, че съюзниците от НАТО продължават да бъдат загрижени от засиленото напрежение в и около Азовско море. \"Не може да има основание Русия да използва военни сили срещу украински кораби и моряци\", обясни той.Той добави, че НАТО осъжда изграждането на моста Керч, което представлява друго нарушение на суверенитета и териториалната цялост на Украйна.Столтенберг коментира, че НАТО ще продължи да предоставя на Украйна силна политическа и практическа подкрепа, включително около 40 милиона евро, обещани от съюзниците за доверителните фондове НАТО-Украйна.Той също така обяви, че до края на годината НАТО ще осигури сигурни комуникационни съоръжения за украинските въоръжени сили.\"Съюзниците оценяват стремежите на Украйна да се присъедини към Алианса\", обясни Столтенберг.\"НАТО, както сме се договорили, ще следи ситуацията в Азовско море и подкрепяме идеята за започване на мисия на НАТО в Азовско море, за да се разбере положението в региона и да се гарантира сигурността там. Това е точно това, от което имаме нужда\", коментира Порошенко след срещата.", "date": "2018.12.13", "title": "Столтенберг хвали Порошенко за ангажиментите му към демокрацията"}
{"url": "https://news.bg/society/babh-proveri-1087-obekta-za-riba-po-nikulden.html", "text": "Българската агенция по безопасност на храните извърши 1087 извънредни проверки на обекти за производство и продажба на риба и рибни продукти в цялата страна по повод Никулден.Съставени са 7 акта за нарушение и 6 предписания.Контролните органи са проверили водоеми за развъждане на жива риба, обекти за отглеждане, производство и търговия с риба и рибни продукти, складове за търговия на едро и дребно, пазари и борси, и заведения за обществено хранене на територията на всички области.Проверките са осъществени е периода от 3 до 7 декември.Инспекторите са констатирали нарушения за продажбата на риба от обекти, които не са регистрирани, предлагане на риба с изтекъл срок на годност, без документи за произход и неправилно етикетирани.Установено е още неспазване на изискванията за температура при съхранение и лоши хигиенни условия. По време на проверките са открити несъответствия по сградов фонд и оборудване в търговски обекти, предлагащи риба и липса на коректно и редовно водени записи в дневниците за самоконтрол.Унищощени са 7 кг охладена риба.От 10 декември Агенцията извършва и проверки в зимните курорти. Те ще продължат до края на сезона.По Коледа и Нова година контролните органи на БАБХ ще проверяват и хранителни магазини в цялата страна.", "date": "2018.12.13", "title": "БАБХ провери 1087 обекта за риба по Никулден"}
{"url": "https://news.bg/world/izraelskata-armiya-blokira-stolitsata-na-palestina.html", "text": "Израелската армия блокира палестинския град Рамала, след като двама израелци бяха убити при атака на Западния бряг, информират АФП и други агенции.Въоръжените сили са обградили града. Те са затворили входовете и изходите на палестинския град - де факто столицата на Палестина.По-рано днес палестинец откри огън по автобус. Двама израелци загинаха, а няколко други са ранени северно от Йерусалим.Ние издирваме терористите. Ще ги открием, заканиха се от израелската армия.Говорител на армията потвърди, че са блокирали Рамала, допълвайки, че са изпратени подкрепления.Палестинската организация Хамас приветства \"героичните действия\" на нападателите. Групировката описа атаката като \"отговор на престъпната окупация и поведение\" на Израел. Допълва се, че палестинската младеж ще продължи борбата срещу Израел.Според АФП палестинската организация поема отговорност за нападението, както и за нападение с нож по-рано днес, при което двама полицаи пострадаха.", "date": "2018.12.13", "title": "Израелската армия блокира столицата на Палестина"}
{"url": "https://news.bg/health/detskata-bolnitsa-izpravya-pravitelstvoto-pred-tri-zadachi-1.html", "text": "След 40-годишно отлагане българските деца и техните семейства ще получат достъп до висококачествени медицински услуги и до пълноценна, интегрирана грижа. Това заявиха от Националната мрежа за децата във връзка с обявеното намерение на Правителството да преструктурира болница Лозенец в многопрофилна университетска детска болница - Детски здравен парк.Детският здравен парк трябва да осигурява и подкрепа от психолози и социални работници, както и подкрепа за пълноценно образование и правото на игра, независимо от заболяването на децата, смятат от гражданските организации, участващи в Националната мрежа.Те изразяват надеждата си, че мечтата им за детска болница може да стане реалност, ако на проекта се окаже пълноценна политическа и гражданска подкрепа и по него работи мотивиран екип.Според Националната мрежа за децата Детският здравен парк е национална кауза, от която се нуждаят много хора.Имаме нужда да повярваме, че сме способни да обичаме децата си истински и да работим всички заедно за най-доброто, на което сме способни днес и сега, твърдят те.От Националната мрежа за децата призовават правителството да изпълни три спешни задачи, свързани с проекта:От Националната мрежа за децата се надяват, че политическите сили ще работят последователно и отговорно за приоритизирането на проекта, а гражданите също ще допринасят за осъществяването му.", "date": "2018.12.13", "title": "Детската болница изправя правителството пред три задачи"}
{"url": "https://news.bg/regions/zhiteli-na-chepelare-protestirat-s-iskane-rayonnata-prokuratura-da-ne-se-zatvarya.html", "text": "Жители на Чепеларе излязоха на протест и затвориха за два часа главния път Смолян - Пловдив, информира БНР.Недоволстващите настояват Районната прокуратура в Чепеларе да бъде запазена.\"Аз съм тука, за да отстоя моите права и като гражданин на Чепеларе да защитя прокуратурата. Доводите за затварянето на прокуратурата са много нелепи от страна на ВСС. Имайки предвид, че Чепеларе е на такова място, което се използва като туристическа дестинация, визирам Пампорово, още повече, че предстои след година и половина отваряне на гранично-пропусквателен пункт на Рудозем\", заяви протестиращ. Негов съмишленик пък каза, че прокуратурата в Чепеларе трябва да бъде запазена, защото всички хора бягали към Смолян, вместо да останат в града.Заради блокадата на главния път се образуваха дълги колони от чакащи автомобили и от двете страни.Това е четвърти протест на жителите на града.През това лято Инициативният комитет в защита на прокуратурата организира два протеста със затваряне на движението по главния път, но тогава имаше график за пропускане на автомобилите.Третият протест беше пред сградата на Висшия съдебен съвет в София, където над 70 души от града изразиха несъгласието си срещу готвената реформа, според която Районната прокуратура в родопския град ще остане да действа като звено на тази в Смолян.Освен прокуратурата в Чепеларе от началото на следващата година ще бъде закрита и тази в Мадан.", "date": "2018.12.13", "title": "Жители на Чепеларе протестират с искане Районната прокуратура да не се затваря"}
{"url": "https://news.bg/world/hakeri-otkradnaha-informatsiya-ot-sayt-na-frenskoto-vanshno-ministerstvo.html", "text": "Хакери откраднаха информация от сайт на Министерството на външните работи на Франция, създаден за френските граждани, които пътуват в чужбина, обяви ведомството, цитирано от \"Ройтерс\".Проникването повдига въпроси относно сигурността на френските правителствени сайтове, макар че ведомството уверява, че откраднатата информация не е секретна и че е безопасно да се използва сайтът Ariane.\"\", поясняват от министерството.Сайтът е създаден през 2010 г. Той осведомява френските граждани за ситуацията с безопасността в чужбина.Не е ясно към момента от коя държава или група са хакерите. ", "date": "2018.12.13", "title": "Хакери откраднаха информация от сайт на френското външно министерство"}
{"url": "https://news.bg/int-politics/v-severna-i-yuzhna-amerika-raztrevozheni-ot-voennite-samoleti-na-rusiya-vav-venetsuela.html", "text": "Организацията на американските държави (ОАД) изрази \"най-голяма тревога\" относно пристигането във Венецуела на руски бомбардировачи, способни да носят ядрени оръжия, съобщават \"Ройтерс\", \"Франс прес\" и АП.В изявление на Генералния секретариат на ОАД се изтъква, че \"отбелязва с най-голяма тревога новините, идващи от Венецуела за възможността самолети от Русия, способни да използват ядрени оръжия, да са на нейна територия\".Допълва се, че присъствието на чуждестранна военна мисия нарушава конституцията на Венецуела, \"тъй като не е била разрешена от Народното събрание, както се изисква (по конституция).\"Затова смятаме такъв акт за вреден за венецуелския суверенитет\", добавят от ОАД, в която членуват всички 35 независими страни от Северна и Южна Америка, включително САЩ.Руското военно министерство изпрати на 10 декември два стратегически бомбардировача Ту-160 във Венецуела, което беше необичайна демонстрация на руска военна сила в Южна Америка, което предизвика обтягане на отношенията със САЩ.Руските военни не уточниха дали самолетите са били въоръжени.Пристигането на бомбардировачите стана само дни, след като венецуелският президент Николас Мадуро посети Москва, търсейки подкрепа от Кремъл за страната си, чиято икономика е в голяма криза и е сериозно задлъжняла към Русия.Венецуела закупи военно оборудване от Русия за милиони долари през последните години.Изпращането на самолетите предизвика особено остра реакция от страна на американския държавен секретар Майк Помпео, който коментира, че \"руският и венецуелският народ трябва да видят какво всъщност е това: две корумпирани правителства, които пилеят публични средства и потъпкват свободата, докато техните народи страдат\".Говорителят на Кремъл Дмитрий Песков отговори на коментарите на Помпео, изтъквайки, че били \"недипломатични\" и \"напълно неуместни\".", "date": "2018.12.13", "title": "В Северна и Южна Америка разтревожени от военните самолети на Русия във Венецуела"}
{"url": "https://news.bg/economics/15-sektora-mogat-da-badat-spaseni-s-otlagane-na-uvelichenieto-na-mrz.html", "text": "Повишаването на минималната работна заплата да се отложи за 15 икономически дейности. Това е предложението на АИКБ в становище, което ще бъде предоставено на вицепремиера Марияна Николова, министъра на труда и социалната политика Бисер Петков и на секретаря на НСТС Васка Шушнева. Становището си АИКБ ще предостави и на социалните партньори преди предстоящия Съвет по тристранно сътрудничество.В становището, с работен вариант на което news.bg разполага, се предлага в текста на постановлението на МС за определяне на новия размер на минималната работна заплата да се запише новият размер на минималната месечна работна заплата влиза да влезе в сила от 01 януари 2020 година, като така за 2019 година ще остане валиден досегашният размер на МРЗ от 510 лева.Предложението е за икономическите дейности: Отглеждане на други животни - пчеларство; добив на глина и каолин; производство на хляб, сладкарски и тестени изделия. производство на други хранителни продукти; производство на облекло; обработване на кожи; производство на обувки и други кожени изделия; производство на дървен материал, на изделия от дърво и корк, производство на мебели; и за секторите Хотели; Ресторанти; Туристически агенции и оператори; други дейности, свързани с туризма; пътнически сухопътен транспорт; товарен автомобилен транспорт и услуги по преместване; дейности по охрана и разследване; медико - социални грижи с настаняване; социална работа без настаняване; ремонт на компютри, на лични и домакински стоки; други персонални услуги. Дейности на домакинствата като работодатели; хуманно здравеопазване и социална работа (само за медицински сестри, акушерки и рехабилитатори); дейности на религиозни организации (отнася се само за Българската православна църква),АИКБ настоятелно предлага на правителството, както и на социалните партньори да подкрепят това компромисно решение, което би дало глътка въздух на изброените икономически дейности.В редица от тях, ниският среден осигурителен доход се дължи на крайно неблагоприятна международна конюнктура, за която работодателите в България нямат никаква вина. В други, като частния охранителен сектор, доходите буквално са \"смачкани\" от порочната система на обществени поръчки по единствен критерий - най-ниска цена.Апелът на АИКБ се опира и на аргумента, че увеличаването на МРЗ допълнително ще намали конкурентоспособността на този бизнес и дори може да има фалити.От Асоциацията на работодателите изрично посочват, че това е компромисен вариант, тъй като са крайно скептични вече, че ще се постигне в скоро време вариант за промяна в начина на определяне на минималната работна заплата, въпреки изразеното съгласие от страна на социалните партньори, че промяна трябва да има и че досегашното положение не може да се запази.АИКБ продължава да настоява за нов подход при определянето на минималната работна заплата за страната. Тезата на работодателите МРЗ трябва да се договаря по икономически дейности.\"Ние сме крайно недоволни, че още веднъж сме въвлечени във формално и бутафорно \"консултиране\" на размера на минималната месечна работна заплата за страната, предопределен със средносрочната бюджетна прогноза.От АИКБ настояват не за първи път от тук нататък, независимо от формата, която ще вземе договарянето на минималната месечна работна заплата за страната, средносрочната бюджетна прогноза да се консултира със социалните партньори, поне в частта й, където се залага минималната месечна работна заплата в перспектива.\"\", заявяват от АИКБ в предложението си.На тезата за бипартитно договаряне на минималните работни заплати обикновено се опонира с аргумента, че при досегашните договаряния на МОД (които смятаме, че никога вече няма да се подновят) оставаха така наречените \"празни квадратчета\" - икономически дейности, където не са се водили преговори или не са постигнати споразумения. Тази теза не е издържана, защото оценката за \"слабостта\" на отрасловото и браншово колективно договаряне е абсолютно тенденциозна.Нашите партньори от синдикатите са склонни да подценяват постигнатото в тази област, поради естественото им желание отрасловото и браншовото колективно договаряне да са по-разпространени и с много по-голямо покритие.Според АИКБ обаче съществува достатъчен потенциал, а и е изградена в много голяма степен необходимата \"инфраструктура\" за договаряне на минималните работни заплати по икономически дейности. Последното съответно трябва да доведе до премахване на минималните осигурителни доходи (прагове) и до осигуряване върху реалните доходи на работниците, служителите и мениджърите.В заключение АИКБ все пак припомня, че от работодателската организация категорично отхвърлят предложението на правителството МРЗ за страната да достигне 560 лв. от 1 януари 2019 година.Според тях, това поредно повишаване на МРЗ носи още по-сериозни заплахи от преди и на първо представлява опасност за изброените 15 икономически дейности.АИКБ остават скептични, тъй като до голяма степен повишаването на МВР на 560 е предрешен въпрос най-вече по причина чисто формалното изслушване на позиции в НСТС, но без отчитането им решенията и прогнозите: ", "date": "2018.12.13", "title": "15 сектора могат да бъдат спасени с отлагане на увеличението на МРЗ"}
{"url": "https://news.bg/regions/tri-sela-v-starozagorsko-otnovo-se-vdigat-na-bunt-zaradi-kariera-za-varovik.html", "text": "Три старозагорски села отново се вдигат на бунт заради изграждане на кариера за варовик и доломит, предаде БНР.Жителите на Едрево, Братя Кунчеви и Оряховица заявиха готовност за нов протест, ако отпадне мораториумът за изграждането на кариера за добив на варовик и доломит.На 19 декември изтича давността на Оценката за въздействие на околната среда. В нея е посочено, че дълбочината на добив на инертните материали ще е 60 метра на площ от близо 800 декара.Припомняме, още през август тази година недоволните жители на дузина села в района се обявиха против проекта, като Кметът на Стара Загора Живко Тодоров и областният управител Гергана Микова също заявиха, че не одобряват изграждането на кариерата.Според Георги Георгиев - кмет на село Братя Кунчеви, подобно строителство би нанесло непоправими щети върху горите, водите и здравето на хората.", "date": "2018.12.13", "title": "Три села в Старозагорско отново се вдигат на бунт заради кариера за варовик"}
{"url": "https://news.bg/crime/otkriha-nova-uchebna-laboratoriya-po-kriminalistika-v-sofiya.html", "text": "Нова съвременна лаборатория за обучение на бъдещите експерти по криминалистика беше открита днес в Академията на МВР.Съвременната лаборатория за обучение на експерти по криминалистика и тренировъчен център са изградени по два проекта, осъществени с швейцарско финансиране, информират от пресцентъра на МВР.Освен новата лаборатория на територията на Академията на МВР беше открит и тренировъчен център.В трите оборудвани зали на центъра чрез симулация ще се пресъздават действителни ситуации, а бъдещите полицаи ще усвояват тънкостите на полицейската професия по задържане на престъпници, овладяване на опасни ситуации, спасяване на човешки животи.На специално изграден полигон курсантите ще \"преследват\" автомобили на извършители на престъпления, ще провеждат тактически занятия, свързани с охрана на обществения ред и регулиране на движение.На символичното откриване присъстваха заместник-министърът на вътрешните работи Милко Бернер и професорът в Училище по криминология в Университета в Лозана- Швейцарска конфедерация Пиер Марго.На церемонията Бернер коментира, че инвестициите в това направление са инвестиции в бъдещето на МВР. Той посочи, че успешното реализиране на подобни проекти по линия на българо-швейцарските програми доказва изграденото през годините сътрудничество и доверие.Зам.-министърът отдаде заслуженото на експертите, без чиято професионална работа заложените в проектите цели биха останали само добра идея.", "date": "2018.12.13", "title": "Откриха нова учебна лаборатория по криминалистика в София"}
{"url": "https://news.bg/world/fentanilat-zadmina-heroina-kato-nay-smartonosniya-narkotik-v-sasht.html", "text": "Синтетичният наркотичен аналгетик фентанил задмина хероина като най-смъртоносната дрога в САЩ. През 2016 г. е отнел живота на повече от 18 000 души.Това алармират от Националния център за здравна статистика, който е част от Центровете за контрол и превенция на заболяванията, информира АФП.Последните данни са от 2016 г. Те показват, че 29% от смъртните случаи вследствие на свръхдоза са от употреба на фентанил.Фентанилът е изключително силен обезболяващ и наркотичен аналгетик, който отне живота на звезди като Принс и Том Пети. Той е около 100 пъти по-силен от морфина.Въздейства на мозъка като морфина или хероина, но е 50-100 пъти по-силен и лесно води до свръхдоза.Броят на починалите от свръхдоза в САЩ се е утроил от 1999 г. до 2016 г. Смъртните случаи от свръхдоза фентанил са се удвоявали всяка година в периода 2013-2016 г. - \"от 0,6 на 100 000 души през 2013 г. до 1,3 през 2014 г., 2,6 през 2015 г. и 5,9 през 2016 г.\".В същото време смъртните случаи от хероин и метамфетамин са се утроили от 2011 до 2016 г.Хероинът е основният наркотик при случаи на свръхдоза от 2012 до 2015 г.Болкоуспокояващото лекарство оксикодон е на върха през 2011 г. Кокаинът е втората или третата най-смъртоносна дрога.", "date": "2018.12.13", "title": "Фентанилът задмина хероина като най-смъртоносния наркотик в САЩ"}
{"url": "https://news.bg/politics/vitsepremierat-nikolova-poluchava-priznanie-za-prinos-v-agrarnoto-obrazovanie.html", "text": "Вицепремиерът по икономическата и демографската политика, Марияна Николова, получи почетна грамота от Аграрен университет - Пловдив за принос в развитие на политики в областта на аграрното образование и земеделския сектор в България.В словото си вицепремиерът подчерта, че Аграрния университет със своята над 70-годишна история, е важен фактор за създаване на кадри за съвременния земеделски бизнес и постигане на европейските изисквания в българското селско стопанство.\"Тук се намират важни решения за практиката в сферата на безопасните храни, фуражите, биогоривата и за редица други проблеми в земеделския сектор, който има пряко влияние върху развитието на нашата икономика и утвърждаването на българската продукция като конкурентна\", обясни Николова. Вицепремиерът получи приз от проф. д-р Христина Янчева, ректор на висшето учебно заведение. Николова е почетен гост на тържествената церемония по повод дипломирането на студентите, завършили образователната и квалификационна степен \"бакалавър\" и \"магистър\" от Випуск 2018-та.Припомняме, на 21 ноември, новият вицепремиер . Нищо, че до момента е била началник на кабинета на досегашния вицепремиер Валери Симеонов. .", "date": "2018.12.13", "title": "Вицепремиерът Николова получава признание за принос в аграрното образование"}
{"url": "https://news.bg/int-politics/sadat-na-es-othvarli-ogranicheniyata-za-emisiite-na-bryuksel.html", "text": "Съдът на Европейския съюз постанови, че Европейската комисия не може да променя ограниченията за азотен оксид, отделян от автомобилите след скандала за емисиите на \"Фолксваген\".По-конкретно евросъдът подкрепи съдебните дела, заведени от градовете Париж, Брюксел и Мадрид, които оспориха ограниченията на Европейската комисия на основание, че са по-малко взискателни.Европейската комисия определи граница от 168 мг/км, докато стандартите Евро6 предвиждат 80 мг/км. В решението за градовете Съдът на ЕС посочва, че ЕК няма правомощието да изменя ограниченията за емисиите и че е нарушила регламент на ЕС от 2016 г.Самият регламент от 2016 г. беше приет след скандала за емисиите на \"Фолксваген\", в който беше разкрито, че германският автомобилен гигант е манипулирал емисиите на автомобилите си, за да спази стандартите. Стандартите за емисиите са били спазвани по време на лабораторните тестове, но са били много различни в условията на шофиране в реално време.", "date": "2018.12.13", "title": "Съдът на ЕС отхвърли ограниченията за емисиите на Брюксел"}
{"url": "https://news.bg/crime/zadarzhaha-sofiyanets-s-palen-sak-s-marihuana.html", "text": "Хванаха софиянец с 3 килограма марихуана, предаде Областната дирекция на МВР.Мъжът е задържан за притежание и разпространение на наркотици.На 10 декември в ж.к. \"Малинова долина\" служителите на реда спрели за проверка лек автомобил \"БМВ\", шофиран от 24-годишен столичанин. В колата бил и 26-годишен пътник.След като униформените претърсили автомобила, открили сак с три плика с растителна маса. При експертната справка било установено, че става въпрос за марихуана.По случая е образувано досъдебно производство, а двамата мъже са задържани за 24 часа.След доклад на събраните материали в Софийска градска прокуратура на шофьора е наложена мярка за неотклонение \"задържане под стража\" за срок до 72 часа.", "date": "2018.12.13", "title": "Задържаха софиянец с пълен сак с марихуана"}
{"url": "https://news.bg/crime/politsaite-v-burgas-zadarzhaha-bashta-i-sin-narkodilari.html", "text": "Полицаите в Бургас задържаха четирима за разпространение на наркотични вещества, съобщиха от Областната дирекция на МВР в морския град.В хода на проведена специализирана полицейска операция униформените претърсили няколко адреса в квартал \"Банево\".Задържаните са баща и син, както и двама служители в квартално заведение. При претърсването в заведението са намерени иззети големи количества марихуана и метамфетамини.Извършено е претърсване и на други два адреса, обитавани от бащата и сина, като също са открити наркотични вещества, съхранявани в кофи от сирене и кутии от хранителни добавки.Намерени са 2 килограма марихуана, а количеството метамфетамини е в процес на изясняване.В хода на действията полицаите открили и фалшиви банкноти с номинал от по 100 евро.По случая е образувано досъдебно производство.", "date": "2018.12.13", "title": "Полицаите в Бургас задържаха баща и син наркодилъри"}
{"url": "https://news.bg/politics/za-izborite-radev-iska-aktualni-spisatsi-mashinno-glasuvane-i-doverie.html", "text": "\"Предстоят ни избори, затова е много важно те да бъдат прозрачни и честни, да има доверие в тях\".С тези думи президентът Румен Радев откри дискусията, \"Избори -прозрачност и доверие\" на която президентството е домакин.Той се обяви за машинно гласуване и актуализация на избирателните списъци. За това призоваха преди седмици и от БСП.На срещата бяха обсъдени и проблемите, които създават предпоставки за компрометиране на изборния процес, както и да се предложат мерки за тяхното ограничаване.Припомняме, че само преди дни в интервюто си по БНТ президентът Радев отново нападна управляващите за аферата \"Костинброд\" и неразбориите в следизборната нощ в зала \"Универсиада\".Радев е убеден, че в обществото трябва да има дебат и прозрачност на изборите, тъй като от доверието зависи легитимността на самата политическа система.Според Радев в обществото има повърхностни доводи против машинното гласуване. 5-6% недействителни бюлетини у нас са голямо отклонение, това означава подмяна, промяна на политическите сили в парламента.\"Причините за това могат да бъдат организационни или поради неграмотност, но могат да бъдат и напълно съзнателни\", коментира Радев.Той изтъкна, че резултатите в протоколите на Секционните избирателни комисии биват манипулирани. По думите му имало сигнали и какво се прави с втория формуляр на протокола, най-вече в неговия път до предаването.По думите на държавния глава трябва да има пълно обхващане на бюлетините при броенето и при оформянето на протокола, но така че да се запази тайната на гласа.Той предложи и възможността всеки гражданин да може да проследи на мобилния си телефони случващото се в неговата избирателна секция до края на гласуването.\"Доверието е от ключово значение за демокрацията в държавата, защото ако няма доверие, дори и при едни прекрасни законови норми, винаги ще се поставя въпросът за легитимността на избраните органи\". Това заяви по време на форума председателят на Централната избирателна комисия Ивилина Алексиева.По думите ѝ има достатъчно време ЦИК да се справи с необходимата подготовка за предстоящите избори за нов европейски парламент. \"Мисля, че мерките, които законът ни е възложил и предприемаме, гарантират прозрачността на нашия орган\", заяви Ивилина Алексиева. Подмяната в деня преди изборите на членове на комисиите, което означава на лица без обучение, според Алексиева са проблем.От ЦИК апелират към политиците за повече отговорност.Видеонаблюдението ще действа като превенция срещу нарушаване на реда, ще гарантира прозрачност на изборния процес , но не е ясно какво ще се случва със записите след края на изборния ден, посочи Алексиев. \"Некоректно е да се прехвърли цялата отговорност на ЦИК за машинно гласуване\", подчерта президентът. Изпълнителната власт трябва да си влезе в ролята. Според Радев и в България има капацитет да се правят такива устройства. Той е категоричен, че не може да се спре с процеса на модернизация.Електронното гласуване подлежи на атаки, но това не означава, че не трябва да работим. Има пилотен проект за такава система, има и не малко парични средства, които са вложени по европейска програма.Според Радев има смисъл от машинно гласуване и не може да играем на сляпо с избор на 1000 секции. Той е категоричен, че е необходим натиск по тези въпроси.", "date": "2018.12.13", "title": "За изборите Радев иска актуални списъци, машинно гласуване и доверие"}
{"url": "https://news.bg/politics/radev-gubi-odobrenie.html", "text": "Одобрението към президента Румен Радев спада. Това сочат резултатите от проучването на социологическа агенция \"Тренд\" за нагласите на българите към основните парии, институции и отиващата си 2018 година.Проучването на \"Тренд\" е осъществено между 1 007 български граждани в периода 30 ноември - 6 декември.Спрямо данните се наблюдава рязък спад с 4% в положителната оценка на хората за работата на президента. Ако през предходния месец октомври 59% от българите са посочили, че оценяват положително работата на държавния глава, то през декември този процент е 55%.Това е най-ниското ниво на одобрение към държавния глава за 2018 година и от началото на мандата му като цяло спрямо данните на \"Тренд\".Междувременно отрицателната оценка за работата на Радев се покачва, но с доста по-малки темпове.През месец септември е бил върхът на отрицателната оценка за работата на президента. Тогава 28% са заявили, че не одобряват свършеното от него. През октомври отрицателната оценка спада с 1% до 27%, а през ноември стига 26%.След 2 месеца спад на отрицателната оценка, сега се регистрира ръст с 1% по този показател - 27% от запитаните имат отрицателно мнение за делата на държавния глава.18% не знаят и/или не могат да отговорят.Оценката на работата на правителството през декември е лоша - 60% не одобряват работата на управляващите, а 28% - я одобряват. 12% не знаят и/или не могат да отговорят.През септември 61% от анкетираните са заявили, че имат отрицателна оценка за работата на кабинета. През октомври този брой значително намалява - с 5% до 56%.През ноември обаче отрицателната оценка отново се покачва, този път рязко - с 6%, и стига до най-високите стойности за годината - 62% неодобрение. През декември неодобрението срещу кабинета \"Борисов\" 3 е 60%.Одобрението към работата на МС за декември е 28%, като същата стойност е отчетена и за ноември.12% не знаят и/или не могат да отговорят.Неодобрението към парламента също остава високо - 68% за месец декември. През ноември неодобрението към депутатите е било дори по-високо - 71%, което е връх за 2018 година.За декември едва 22% оценяват положително работата на парламента, а 10% не мога да преценят.Премиерът Бойко Борисов също получава голямо неодобрение - 49% от запитаните оценяват работата на Борисов през декември отрицателно. 35% пък са на мнение, че Борисов върши добра работа, а 16% не знаят.В стойностите за одобрението на Борисов спрямо месец октомври се наблюдават отклонения от ± 1%.Според \"Тренд\" ако днес се провеждаха предсрочни парламентарни избори, първа политическа сила отново ще бъде ГЕРБ с 22.2% от вота на гласоподавателите.БСП получават 20.7 процента. На трето място се нареждат ДПС (6.5), а след това ОП (4.4%), Демократична България (2.1%), \"Воля\" (1.4%), Реформаторски блок (1%) и други.2.4% от запитаните са заявили, че няма гласуват за нито една политическа формация у нас.36.1% са заявили, че въобще нямат намерение гласуват.", "date": "2018.12.13", "title": "Радев губи одобрение"}
{"url": "https://news.bg/crime/unishtozhiha-nad-25-miliona-tsigari-bez-aktsiz-i-nad-1-5-tona-tyutyun.html", "text": "Унищожиха над 25 милиона къса безакцизни цигари и над 1.5 тона тютюн, съобщиха от Агенция \"Митници\"При една от последните процедури на 29 ноември под контрола на митниците в Бургас и Пловдив са изгорени общо 7 111 780 къса цигари и над 1 тон тютюн за пушене и тютюн за наргиле.5 907 580 къса цигари и 1020 кг тютюн за пушене и ароматизиран тютюн за наргиле са унищожени под контрола на Митница Бургас. Те са били от различни марки и са нямали български акцизен бандерол.Тютюневите изделия са открити на МП \"Капитан Андреево\" при щателни митнически проверки и са задържани за опит да бъдат пренесени акцизни стоки през държавната граница без разрешението на митническите органи.Друга част от унищожените цигари са задържани с разписки от преминаващи пътници, тъй като акцизната стока е била над нормата за безмитен внос от две кутии.Други 1 204 200 къса цигари без български акцизен бандерол са изгорени под контрола на Митница Пловдив. Те са задържани при щателни митнически проверки на МП \"Капитан Андреево\". При отделна процедура под контрола на Митница Бургас са унищожени 130 180 къса цигари, задържани на МП \"Лесово\". При други пет процедури през годината са унищожени 18 060 000 къса цигари и близо половин тон нарязан тютюн за пушене. Нелегалните тютюневи изделия са задържани при съвместни проверки на митнически служители от Митница Югозападна и гранични полицаи на ГКПП \"Илинден\".", "date": "2018.12.13", "title": "Унищожиха над 25 милиона цигари без акциз и над 1.5 тона тютюн"}
{"url": "https://news.bg/int-politics/zam-darzhavniyat-sekretar-na-sasht-iska-energiyna-diversifikatsiya-v-balgariya.html", "text": "Заместник-държавният секретар на САЩ Джон Съливан провежда разговори в Братислава и ще посети Виена, София, Сараево, Скопие и Варшава по време на обиколка, която ще продължи до 20 декември, съобщава Държавният департамент на САЩ.В Братислава Съливан \"ще призове висши словашки служители да използват предстоящото си председателство в ОССЕ, за да засилят реакцията на организацията за агресията на Русия в Европа\", се казва в изявление на департамента.Във Виена от него се очаква да благодари на Австрия за приноса при сътрудничество в областта на сигурността в Афганистан и Западните Балкани \"и ще подчертае на висшите служители необходимостта от противодействие на иранските и руските злонамерени дейности\", допълва изявлението.Той добавя, че \"въпреки продължаващите опасения от дестабилизиращата дейност на Русия\" Съливан ще води във Виена \"диалог за борба с тероризма с руския заместник-външен министър Олег Сиромолотов, насочен към проучване на областите\", в които сътрудничеството би могло да бъде от полза за сигурността на американския народ предотвратяване на бъдещи терористични атаки\".Съливан пристига в София на 14 декември и ще се застъпи за оперативно съвместими системи на НАТО и ще подчертае значението на енергийната диверсификация за националната сигурност и регионалната стабилност на страната.Във Варшава на 19 декември Съливан \"ще потвърди железните ангажименти на САЩ към НАТО\", допълва Държавният департамент.Той ще поздрави лидерите на Полша за ангажимента на страната за споделяне на тежестта в областта на отбраната и ще подкрепи усилията за постигане на напредък в енергийната сигурност, като отбелязва споделената загриженост по проекти като \"Северен поток 2\".в Сараево Съливан ще иска \"поддържане на стабилност и продължаване на реформите и път към Запада\".Държавният департамент коментира, че спирката на Съливан в Скопие на 18 декември ще представлява дипломатическо посещение в Македония от най-високо ниво от 2001 г. насам.Той ще обсъди регионалните въпроси, включително усилията за прилагане на Преспанското споразумение, с което Македония се съгласи да се преименува на Северна Македония в замяна на обещанието на Атина да престане да блокира влизането им в НАТО и ЕС.Гърция отдавна счита името Македония за претенция към собствената си северна провинция със същото име и за древното културно наследство на Гърция.", "date": "2018.12.13", "title": "Зам. държавният секретар на САЩ иска енергийна диверсификация в България"}
{"url": "https://news.bg/world/ukrayna-planira-ofanziva-v-donbas-predupredi-moskva.html", "text": "Министерството на външните работи на Русия предупреди, че правителството на Украйна планира да започне офанзива в Донбас с цел да достигне до руската граница, информират местни медии.Говорителят на ведомството Мария Захарова твърди, че Киев планира въоръжена провокация през следващите дни като претекст за използване на военното положение, което влезе в сила в региона до руската граница. Според нея Киев цели офанзива в района на Мариупол, превземане на територии до Азовско море и достигане до руската граница.Захарова повтори мнението на Москва, че президентът на Украйна Петро Порошенко предприема провокативни действия, тъй като се нуждае от \"остра ескалация\" с цел \"спиране на продължаващия спад на популярността му\" и да увеличи шансовете си на предстоящите президентски избори.През ноември Порошенко , след като Русия иззе Междувременно Захарова заяви на брифинг, че САЩ поощряват църковния разкол в Украйна.Според нея Вашингтон активно се намесва в църковните дела на Украйна и поощрява автокефалия. Захарова смята, че действията на американците имат за цел духовно разделение на народите на Русия и Украйна.", "date": "2018.12.13", "title": "Украйна планира офанзива в Донбас, предупреди Москва"}
{"url": "https://news.bg/int-politics/v-sasht-obyaviha-za-superorazhie-novite-avtomati-na-spetschastite-na-rusiya.html", "text": "Руските сили за специални операции вече са започнали да получават най-новите автоматични системи ШАК-12, които американските медии наричат \"супероръжие\", пишат руските медии, цитирайки служителя от Централното конструкторско изследователско бюро на спортно-ловни оръжия Юрий Амелин.По думите му, ШАК-12 било много специфично оръжие, което не е масов образец дори за спецчастите.По-рано американското издание за геополитически анализи The National Interest написа, че руските спецчасти ще получат най-новата версия на тежкия автомат ШАК-12, калибър 12,7 милиметра, създаден по поръчка на Федералната служба за сигурност (ФСБ), който има впечатляваща огнева мощ. Американското списание определи автомата като \"супероръжие\".ШАК-12 е съвременен модел високоефективно нападателно оръжие за близък бой за подразделения за специални операции. Неговата основна задача е бързо и ефективно поражение на врага.", "date": "2018.12.13", "title": "В САЩ обявиха за \"супероръжие\" новите автомати на спецчастите на Русия"}
{"url": "https://news.bg/politics/dzhambazki-za-nevazmozhnata-integratsiya-i-nuzhnata-amputatsiya.html", "text": "Евродепутатът Ангел Джамбазки заяви, че . В своя позиция до медиите той представи личността на мъжа, извършил тероростичния акт - Шериф Шекат, който вместо да е в затвора, отиде на коледния базар на площад \"Клебер\" с автомат и разстреля случайни минувачи и туристи.Джамбазки припомни последните мерки, които са взети от редица европейски държави за борба с радикалния ислям - преименували са Коледните базари, на \"зимни\", за да не дразнят \"гостите\".Евродепутатът отново обяви, че случая с мигрантите, които влизат в Европа е като натрисане в дома от непознат, който ползва твоята социална система и придобивки, без да е допринесъл за тях. Като \"благодарност\" за това че ползва твоята социална система, иска да промениш ти своята религия, навици и традиции.Джамбазки определи това поведение като: \"Чутовна наглост\".Заради специфичния му стил публикуваме цялата позиция на Ангел Джамбазки без редакторска намеса:Ангел Джамбазки от ВМРО: Интеграцията невъзможна. Необходима е ампутацияПоредният атентат доказва, че политиката на ЕС е самоубийствена за ценностите и хората на Стария континентТова е Шериф Шекат, подозиран за нападението над коледния базар в Страсбург. Истински европеец, нали? Според информацията на френските медии, трето поколение френски гражданин от арабски произход. Част от гетото. Свързан със страсбургски ислямисти.(!?) () Многократно осъждан, радикализирал се в затвора. Има досие във френското контраразузнаване, потенциално опасен.Това заявява в своя позиция заместник-председателят на ВМРО - Българско национално движение и български евродепутат Ангел Джамбазки.Ето пълния текст на коментара му:Шериф Шекат вместо да е в затвора във вторник дойде на коледния базар на площад \"Клебер\" с автомат и разстреля случайни минувачи и туристи. Трима загинаха, дванадесет са ранени, шестима са в критично състояние. Помните ли последните \"мерки\", които взеха редица европейски държави, за борба с радикалния ислям? Преименуваха Коледните базари, на \"зимни\", за да не дразнят \"гостите\". Сериозно. Представяте ли си? Някой ти се натриса в дома, ползва твоята социална система и придобивки, за които няма никакъв принос, и за благодарност иска от теб да промениш ти своята религия, навици и традиции. Чутовна наглост.Помните ли координираната либерално-соросоидно-левичарската съпротива срещу включването на християнските корени на европейската цивилизация в предговора на Договорите за Европейски съюз? Резултатът е налице.Религия на мира, а? Припомнете ми кога за последно християни нападнаха мюсюлмани по време на техните светли празници? Нещо не си спомням. Днешна Франция на криворазбраната самоубийствена толерантност е болна. Тежко болна. Днешна Европа на криворазбраната самоубийствена толерантност е болна. Гетата във Франция, Белгия, Германия се ислямизират стихийно. Затворите са се превърнали в университети по салафизъм и уахабизъм.Фалшивата интеграция е провалена. Третото поколение мароканец, алжирец, турчин в Европа говорят езика на държавата, която ги е приютила, по-лошо от дядовците си. Мразят държавата, която ги е приютила. Избиват гражданите на държавата, която ги е приютила. Тази интеграцията е невъзможна, никога няма да се случи.Тази Европа, днешната Европа, днешната Европа на брюкселските неможачи е немощна. Политически импотентна. Безволева. Гузна. Виновна. Гледах днес побелелите лица на част от колегите в ЕП и видях няколко неща. Видях страх. Видях гузни хора. Видях виновни хора. Пелтечещи гузно фалшиви съболезнования. Изнервени, неуверени хора. Провалили се хора.С още от същото няма да стане. С фалшивите патоси, фалшивите съболезнования, фалшивите \"либерални\" кухи мантри на истерични лелки \"инфлуенсърки\" няма да стане. С Макрон, с Юнкер, с Меркел, с подобните им също няма да стане.Ще стане само с радикално нова политика. По фалшивата интеграция. Ще стане, когато джамиите, месчитите и останалите гнезда на ислямистката отрова бъдат затворени и сринати със земята.Ще стане, когато къщата на всеки един атентатор бъде сривана със земята, а семейството му бъде незабавно екстрадирано от съответната държава заедно с всички баби, лели, стринки и шуренайки, които са се домъкнали с него. Ако са имигранти. Ако са граждани на съответната държава, след като бъде срината къщата им, трябва да бъдат лишени до живот от каквито и да е било социални помощи и придобивки.Ще стане, когато брадатите проповедници, любители на козички, бъдат наритани обратно в Саудитска Арабия, Афганистан, Катар или откъдето са се домъкнали. Ще стане, когато бъде обявена политика на нулева имиграция и тя бъде спазвана стриктно. Ще стане, когато всеки един пришълец разбере, че е на гости и е длъжен да спазва и уважава всички традиции, закони, норми на държавата, която го е приела.Искаш ислям, шериат и бурки? Няма проблем - марш в Саудитска Арабия, там има ислям, шериат и бурки в изобилие. Само така ще стане! До тогава избиването на християни в навечерието на светли християнски празници, извършвано от салафити ислямисти, ще продължава да се случва. В сърцето на Европа. На тази болна, самоубиваща се Европа.", "date": "2018.12.13", "title": "Джамбазки за невъзможната интеграция и нужната ампутация"}
{"url": "https://news.bg/politics/krum-zarkov-podkrepi-otpadaneto-na-formulyar-i-videonablyudenieto-na-izborite.html", "text": "Крум Зарков изрази мнение, че вторият формуляр на протокола е ключов проблем, който според БСП трябва да отпадне.Ако става дума за грешка, кодексът предвижда начини тя да бъде поправена чрез чернова или впоследствие чрез протокол, подчерта той.Това стана ясно по време на дискусията, \"Избори -прозрачност и доверие\" на която президентството е домакин.Той обяви още, че ПГ на БСП подкрепя и предложението за видеонаблюдение.По думите му текстовете се нуждаят от прецизиране, но това, което се случва в СИК трябва да бъде видимо след края на вота.Според Крум Зарков честността на изборния процес се определя от неговата прозрачност, но и от неговата предвидимост. \"Правилата трябва да са ясни и да не се променят непрекъснато\", подчерта той. Според него веднъж написано нещо в Изборния закон, то трябва да се спазва. \"Минимум средно образование трябва да имат хората ,които ще броят бюлетини и ще попълват протоколи, за да се избегнат грешки\", подчерта Зарков.Според него публичен регистър на избирателите би позволил на сънародниците ни в чужбина да проверят дали техните данни не са били използвани умишлено за измамно гласуване.Румяна Сидерова от работната група по състава и дейността на РИК, ОИК и СИК, заяви също, че вторият формуляр също не е необходим.Тя изтъкна, че наличието му формира група грешки, които се налага да бъдат коригирани от ЦИК.\"Когато комисиите сгрешат нещо, не попълват наново формуляра, а взимат отделни листи, което може да доведе до манипулиране на вота\", отбеляза Сидерова.В някои общини е установена такава подмяна на протоколи.\"Това ще дисциплинира членовете да пишат върху черновите, а не да драскат по протоколите\", убедена е Сидерова.При недобросъвестно упражняване на права да не могат да се манипулират резултатите в секциите, призоваха от комисията.Президентът Радев също се съгласи, че \"наличието на втори формуляр дава възможност за съзнателна манипулация и подмяна на вота на цяла една секция\".Повече от 4% недействителни гласове е тежка диагноза за резултатите на изборните гласове. Според него ще се намери решение по този казус именно чрез машинно гласуване.", "date": "2018.12.13", "title": "Крум Зарков подкрепи отпадането на формуляр и видеонаблюдението на изборите"}
{"url": "https://news.bg/world/shvedskata-politsiya-arestuva-zapodozryan-v-terorizam.html", "text": "Шведската полиция е арестувала лице, заподозряно в планиране на терористично престъпление, незаконно притежание на оръжие и контакти в чужбина, съобщава \"Ройтерс\".Полицията САПО е извършила акция в Западна Швеция след обширно събиране на информация, а няколко човека са разпитани във връзка с ареста.\"Лицето вече известно време е извършило подготовка за предполагаемото терористично престъпление и има международни връзки\", коментира САПО, без да разкрива самоличността на задържаното лице.Говорителят на полицията Габриел Върнстедт отказва да коментира, с кои страни е свързано разследването, но допълва, че операцията няма никаква връзка с . Френската полиция все още издирва заподозряния.Швеция, където  и убил пет души в Стокхолм миналата година, запази предупреждението за терористична заплаха непроменено на ниво 3 от скала до 5.", "date": "2018.12.13", "title": "Шведската полиция арестува заподозрян в тероризъм"}
{"url": "https://news.bg/politics/ne-volya-ne-uvazhili-prezidenta-a-toy-zakasnyal-s-izborniya-kodeks.html", "text": "Депутати от партия , защото била закъсняла. Тази позиция изразиха от партията.Ние от \"Воля\" още през февруари внесохме поправки на Изборния кодекс, които включваха видеонаблюдението в изборните секции, похвали се Пламен Христов.Измененията в  в сряда. Тогава заедно бяха приети двете предложения за промени в ИК - на \"Воля\", внесени през февруари, и на ГЕРБ и ОП, внесени преди около месец.Странно е, че президентът сега се е сетил да се вслуша с нашата идея, заяви Христов. Отказваме да се включваме в ПиАр акциите на БСП и да бъдем командировани в техните сценарии, заяви Пламен Христов.Едва ли от срещата с президента щяло да произлезе нещо работещо, прогнозира депутатът от партията на Марешки.", "date": "2018.12.13", "title": "Не \"Воля\" не уважили президента, а той закъснял с Изборния кодекс"}
{"url": "https://news.bg/regions/proveryavat-za-lipsvashtite-stolichni-paveta.html", "text": "В момента тече проверка по сигнала за . Това заяви кметът на Столична община Йорданка Фандъкова поред Нова.Резултатите от проверката се очакват в следващите дни. Данните ще бъдат обявени и ако е необходимо, резултатите ще бъдат препратени към прокуратурата, каза кметицата.Припомняме, сигналът до СГП за изчезналите павета беше подаден от общинския съветник Иво Божков. Самите павета е трябвало да се съхраняват в складовете на Столична община.По информация на Божков липсват около 8 000 тона павета от ремонтираните столични улици.Самият Иво Божков определи като странно това, че едва след внасянето на сигнала в прокуратурата, от ръководството на Столична община са се забързали да приключат проверката. Иначе първия си сигнал за липсващите павета, Божков е подал преди година. През тази една година отговор от Фандъкова не е получен.Фандъкова обаче също е учудена. \"Вече имам информация от предварителните доклади. Странно е избраното време за сезиране на прокуратурата, защото питането ми беше отправено още миналата година. Общинското дружество \"Софинвест\" има задачата да съхранява паветата, които се демонтират от част от улиците\", обясни още Фандъкова.Фандъкова коментира и ремонта на столичната улица \"Граф Игнатиев\", който стана повод за оставката на зам.-кмета по транспорта в СО Евгени Крусев.\"Г-н Крусев не е подменял подложките. Той е възложител. Като такъв той носи точно и ясно своята отговорност, това го осъзнава и всъщност оставката му беше част от тези действия, които, според мен, бяха абсолютно правилни. Трябва да е ясно всеки какво е свършил по редицата, защото, ако има някой, който е заигравал с доставчици, съм сигурна, че това в хода на проверката ще стане ясно. Смяната на подложката се е наложила след твърдение на водещи експерти от Столичния електротранспорт, че заложената като краен проект от проектанта подложка не е подходяща за нуждите на трамвайните линии. Обществената поръчка е едно, а процедурите по проектиране и по ЗУТ са друго\", обясни Фандъкова.", "date": "2018.12.13", "title": "Проверяват за липсващите столични павета"}
{"url": "https://news.bg/int-politics/evropeyskiyat-parlament-zakleymi-severen-potok-2.html", "text": "Депутатите в Европейския парламент приеха резолюция, призоваваща за спирането на проекта за газопровод \"Северен поток-2\".В документа, оценяващ последните развития, свързани със споразумението от 2017 г. за асоцииране между Европейския съюз и Украйна, евродепутатите приветстваха \"решаващата роля\" на Киев в енергийните доставки за Стария континент и осъдиха \"Северен поток-2\", изтъквайки, че \"това е политически проект, който представлява заплаха за европейската енергийна сигурност\".По-рано Камарата на представителите на САЩ (долната камара на Конгреса) разкритикува остро проекта за газопровод като \"драстична стъпка назад за европейската енергийна сигурност и американските интереси\" и подкрепи санкциите срещу него.Говорителят на Кремъл Дмитрий Песков разкритикува резолюцията на Камарата на представителите като още една проява на \"безскрупулна конкуренция\", която Москва смята за \"некоректна и неприемлива\". Той го нарече \"опит за предотвратяване на изпълнението на чисто търговски и икономически проект\". Според Песков това е \"нищо повече от замаскирана нелоялна конкуренция\".\"Северен поток-2\" не за първи път попада под прицела на Европейския парламент. След  на 25 ноември, в който Русия плени три украински военни кораба и техните екипажи от общо 24 моряци, влиятелният германски евродепутат Манфред Вебер, който е председател на групата на Европейската народна партия (ЕНП) и който отдавна се противопоставя на \"Северен поток-2\", призова Европа да преосмисли инвестицията си в газопровода. След това латвийска евродепутатка подготви резолюция, която призовава за мерки, целящи спиране на проекта.Проектът за резолюция \"подчерта, че Русия и ЕС ще останат ключови икономически партньори в обозримото бъдеще, но \"Северен поток-2 \"засилва зависимостта на ЕС от руските доставки на газ, заплашва вътрешния пазар на ЕС и не съответства на енергийната политика на ЕС и следователно трябва да бъде спрян\".\"Северен поток-2\" цели да доставя 55 млрд. куб. м газ годишно.", "date": "2018.12.13", "title": "Европейският парламент заклейми \"Северен поток-2\""}
{"url": "https://news.bg/politics/gerb-obmislyat-ideyata-za-videonablyudenie-na-broeneto-na-byuletinite.html", "text": "И ГЕРБ не отидоха на дискусията на президента. Според председателя на правната комисия Данаил Кирилов мястото за дебат за изборните правила е Народното събрание.\"До този момент на трибуна докладвах измененията в Наказателния кодекс\", така той обясни отсъствието си от дискусията.Цветан Цветанов пък бил в чужбина, а Кирилов разбрал за поканата късно вчера. Партията му не бойкотира държавния глава.\"Не възразяваме срещу това да има широк обществен дебат, както и президентът да организира такива събития\", подчерта още герберът.Според Кирилов няма лошо да се говори за това, но е лошо, ако се опитват да се извратят обективни факти и да се подменят със съвсем различни констатации. \"Бих подкрепил мерки за повишаване на контрола върху екземплярите на изборните протоколи\", сподели още депутатът. Имало логика в идеята за видеонаблюдение на местата, където се броят бюлетините.Кирилов припомни, че досегашната практика е да не се провежда видеонаблюдение, за да се гарантира тайната и спокойствието на изразяването на вота. \"Ако се приложи тази идея само за броенето в секционните избирателни комисии, мисля, че ще се получи положителен ефект дотолкова, доколкото всички ще можем да сме сигурни, че в този етап имаме поглед, контрол и публичност\", допълни той.", "date": "2018.12.13", "title": "ГЕРБ обмислят идеята за видеонаблюдение на броенето на бюлетините"}
{"url": "https://news.bg/world/velikobritaniya-glasuva-sporazumenieto-za-brekzit-prez-yanuari.html", "text": "Британският парламент ще гласува споразумението за Брекзит през януари, съобщава \"Гардиън\", позовавайки се на работния график, обявен от лидера на Камарата на общините Андреа Лийдсъм.В плана не е предвиден вот през следващата седмица, което означава, че няма да се проведе до януари, защото коледната ваканция започва след една седмица.Но говорител на британското правителство обяви, че гласуването все още може да се проведе през следващата седмица. Представителят поясни, че това ще зависи от напредъка на преговорите между Мей и ЕС.Гласуването най-вероятно ще се проведе между 7 и 21 януари. Мей обеща вотът да бъде организиран до 21 януари, а коледната и новогодишна ваканция приключва на 7 януари.Междувременно 27-те страни членки на ЕС изготвиха декларация с 6 параграфа, която има за цел да успокои безпокойството относно предпазния механизъм за Ирландия и улесняване прокарването на споразумението за Брекзит в британския парламент, информира АФП.Според европейски дипломати лидерите няма да позволят предпазният механизъм или самото споразумение, което беше договорено в края на миналия месец да бъдат предоговаряни на този етап.Но в декларацията, която може да бъде публикувана по време на започващата днес двудневна среща на върха на ЕС, ще пише, че предпазният механизъм за избягване на \"твърда\" граница между Ирландия и Северна Ирландия ще се използва само за кратък период и ако е крайно необходимо.Допълва се, че ЕС ще проучи дали са необходими допълнителни уверения, но те няма да променят или да противоречат на сделката.Това няма да бъде правно обвързващо обещание, за което британските евроскептици настояват. Те искат мярката да не принуждава Великобритания да остава в митническия съюз безсрочно.Европейски източник поясни, че няма нищо ново в това и няма крайна дата за прекратяване на механизма.Това обаче може да бъде публикувано през януари.В същото време германският парламент гласува резолюция, с която се обявява против предоговаряне на споразумението за Брекзит.", "date": "2018.12.13", "title": "Великобритания гласува споразумението за Брекзит през януари"}
{"url": "https://news.bg/health/okolo-20-ot-balgarite-imat-kontakten-dermatit.html", "text": "Около 20% от българите имат контактен дерматит. Това заяви пред БНР д-р Златко Димитров от Българското дружество по алергология.Той цитира проучване, при което от 20 деца с контактен дерматит,18 са го получили от подправка на салата.Освен от подправки, децата могат да увредят здравето си и от използвани вредни химикали в дрехи и играчки. Това става, когато не е спазен технологичният процес, концентрацията на определени вещества е значително по-висока. \"Рискът за кожата и дихателните пътища е значително по-голям. Не всички реакции, които се наблюдават, са от алергичен тип\", каза д-р Димитров.Основните симптоми, за които да следим са следните: \"Първото е неприятно усещане като парене или болка на кожата, съпроводени често със зачервяване. Тук имаме токсичен директен ефект върху кожата. При алергичния дерматит има по-сложен имунен процес, при който организмът изработва определени химически субстанции, взаимодейства с клетките, срещу даден алерген. Там често освен зачервяването, има и сърбеж\".Д-р Димитров подчерта, че мръсният въздух допълнително влошава състоянието на лигавицата на дихателните пътища.Има метод за излекуване от алергично заболяване. Той е като ваксина, само че - за алергия, допълни д-р Димитров.", "date": "2018.12.13", "title": "Около 20% от българите имат контактен дерматит"}
{"url": "https://news.bg/int-politics/kfor-izprashta-voenna-tehnika-kam-severno-kosovo.html", "text": "Повече от 45 превозни средства на КФОР влизат в северната част на Косово и Метохия сутринта, точно преди 10 часа.Те се движат в конвой и според информацията се насочват към град Лепосавич, съобщава \"Танюг\".В допълнение към бойната техника, те също така превозват оборудване за блокади и бариери, както и строителни машини, багери и тел.Движението на КФОР в посока север е в навечерието на предвиденото от Прищина решение утре да гласува създаването на косовска армия с отворената подкрепа на западните центрове на политическа и военна мощ, допълва \"Танюг\".Командващият съвместни сили на НАТО в Неапол, американският адмирал Джеймс Фого, заяви вчера, че създаването на армия е нещо, което Прищина решава \"суверенно\".\"В този контекст присъствието на КФОР на север, особено състава и оборудването на превозните средства, показва опасения за възможната реакция на Сърбия\", допълва Танюг.Говорителят на КФОР Винченцо Грасо коментира пред RTS, че тази дейност е \"част от редовните учения\".\"Има и други конвои, които се движат в други части на Косово. В съответствие с Резолюция 1244 на Съвета за сигурност на ООН, войските на КФОР практикуват своята готовност да бъдат бързо разгърнати в Косово\", допълва Грасо.", "date": "2018.12.13", "title": "КФОР изпраща военна техника към Северно Косово"}
{"url": "https://news.bg/society/kupuvame-e-vinetki-ot-ponedelnik.html", "text": "От 17 декември, понеделник, Агенция \"Пътна инфраструктура\" (АПИ) започва продажбата на електронни винетки.Винетките ще могат да се закупят на сайта bgtoll.bg и мобилното приложение. Цената на електронните винетки остава същата, както на стикер винетките.Експертът към АПИ проф. Олег Асенов коментира пред БНТ, че наред с е-винетката агенцията пуска и нова . Цената на новата винетка ще бъде 10 лева и ще бъде само за леки автомобили. Периодът на валидност на тази винетка ще започва от 12 часа на обяд в петък и ще завършва неделя в 23:59 часа.\"Гражданите ще могат да купуват електронни винетки и от терминали за самотаксуване, които ще бъдат разположени в търговските обекти по протежение на републиканската пътна мрежа. Плащането ще става посредством дебитна и кредитна карта, както и с карта за гориво. Шофьорите ще могат да купят е - винетка и от пунктовете за продажба, разположени в търговските обекти\", обясни Асенов.Е-винетките ще се следят чрез регистрационния номер на автомобила от камери, разположени по пътната мрежа и в мобилните екипи на ТОЛ контрола. Нарушителите ще бъдат спирани от автомобилите на ТОЛ контрола.На водач, който не е заплатил винетка, ще бъде дадена възможност да заплати компенсаторна такса на място. За леки автомобили тази такса ще бъде 70 лв. За автомобили от 3.5 т до 12 т - 125 лв. и за тежкотоварните над 12 т - 175 лв. Цените все още не са окончателни.Контролните автомобили са оборудвани с ПОС терминали и плащането на таксата ще може да се осъществява с дебитна или кредитна карта.\"След заплащане на компенсаторна такса, пътуването ще може да продължи до края на астрономическия ден без купена винетка, но на следващия ден ако не се закупи винетка, отново е налице нарушение\", каза още Асенов.По думите му при отказ таксата да се плати на място ще се счита, че водачът отказва да признае нарушението. В подобни случай ще се отнема талона на автомобила.Асенов заяви и че от 16 август догодина се въвежда ТОЛ такса за изминато разстояние за тежкотоварните автомобили над 3.5 тона. \"До 15 август включително, автомобилите над 3.5 т също ще заплащат електронна винетка\", разясни Асенов.", "date": "2018.12.13", "title": "Купуваме е-винетки от понеделник"}
{"url": "https://news.bg/economics/po-skapi-meso-i-hlyab-prez-2019-a.html", "text": "Месото и хлябът ще поскъпнат след Нова година. Това предупредиха месопреработвателите и хлебарите пред БНР.Атанас Урджанов, който е председател на Асоциацията на месопреработвателите, подчерта, че месото ще поскъпне с около 4-5 процента.\"15% от нашите производствени разходи са електроенергия. Няма как при предстоящото повишаване - от 80 лв. в момента ще стане 105-110 лв. след Нова година - няма как да не поскъпнат\", изчисли Урджанов.По думите му, и към момента в бранша се стремят да свият разходите. Все пак той се надява да няма фалити на фирми.\"За нас е важно да няма шокови и непредвидени поскъпвания. За нас това са непредвидени разходи. Очаква ни една тежка и непредвидима година, ако продължаваме по същия начин. То не е само тока, очакваме цената на газа, тол такси, винетки и какво ли още не\", оплака се той, но увери, че на този етап не е обсъждан протест на месопреработвателите.Марияна Кукушева, която е председател на Националния браншови съюз на хлебарите и сладкарите, също предвижда изключително тежка година за производителите. 10% от стойността на всяка закуска и всеки хляб е електрическа енергия.\"При всички случаи, даже поглеждайки върху Бюджет 2019, където има заложена около 4% инфлация, става ясно, че стандартът на живот в България от гледна точка на цените ще продължи да гони европейските такива. Въпросът е ние да удържим като бизнес и да се опитваме да покачваме заплащането на работниците. Независимо, че хлебарите се превърнаха в защитена професия, желаещи да работят в бранша трудно се намират\", очерта нерадостна картина Кукушева.Тя изтъкна, че тази година цената на брашното се е повишила с 35%. \"Цената на енергията ще се отрази и при мелничарите и тези 35% към днешна дата очакваме да бъдат коригирани с посока нагоре от 1 януари\", допълни Кукушева.Тя също се надява да няма фалити на бранша. По думите ѝ, едва ли ще има и протести.", "date": "2018.12.13", "title": "По-скъпи месо и хляб през 2019-а"}
{"url": "https://news.bg/crime/vaklin-otseni-ivancheva-kato-samozabravil-se-velmozha.html", "text": "Десислава Иванчева се държеше като един самозабравил се велможа. Това заяви пред bTV бизнесменът Александър Ваклин, който е основен свидетел по делото срещу бившата кметица на столичния район \"Младост\" Десислава Иванчева и заместничката ѝ Биляна Петрова.По думите на Ваклин е имало само една среща между него и Десислава Иванчева, която се провела в общината в \"Младост\". На срещата Иванчева се държала с него унизително и пренебрежително. Попитала го 3 или 4 пъти как се казва.Предприемачът коментира и . Според него изнесеното в медиите отговаряло на случилото се в частта, където се говори за него. Той обаче не знае дали СРС-тата са автентични.\"Не мога да кажа дали СРС-тата са автентични, но те отговарят на това, което посредникът ми е предал за техните разговори - за сумите и начина на плащане\", обясни Ваклин.Той посочи още, че преди да се видят, е имал 4 уговорени срещи с Иванчева, на които тя не е отишла. Искал да говори с нея за забавени около 10 месеца преписки.Ваклин обаче заяви, че междувременно (бел. ред. - не става ясно дали преди или след като е потърсил бившия кмет на \"Младост\" Петко Дюлгеров за посредник), той е подал сигнал в ДАНС. От там пък му казали да се свърже със спецпрокуратурата.\"Междувременно\" потърсил Дюлгеров като посредник, за да се свърже с Иванчева.Ваклин потърсил Дюлгеров и поискал срещата с Иванчева, защото се надявал, че забавените с месеци преписки били плод на лоша организация и недобра работа на общинската администрация.\"Открих Петко Дюлгеров случайно. Препоръчаха ми го като човек, който познава района, тъй като е бил кмет на \"Младост\". По никакъв начин не съм се опитвал да заобиколя закона, исках да направя официална среща с кмета, за да разбера защо нещата по тази преписка се бавят вече десети месеци\", категоричен беше бизнесменът.Като отишъл на срещата Ваклин обаче носил 70 000 евро, които трябвало да предаде по-късно на посредника Дюлгеров.Парите вече били потърсени от него.Той носил и микрофон, с който записвал Иванчева.Ваклин се придвижвал към общината в такси с Дюлгеров, който обаче отказал да присъства на срещата и си тръгнал, а Ваклин останал да чака с часове кметицата. Точно защото Дюлгеров не присъствал, парите били предадени при друга среща.По думите на предприемача в разговора преди срещата в общината Дюлгеров му обяснил, че като ключова дума ще се спомене, че са се разбрали и няма да има проблем, но задължително Иванчева ще поиска да се направи дарение за детска площадка. Дюлгеров му обяснил и за схемата за предаване на парите.Половин час преди срещата Ваклин бил повикан и му било обяснено, че кметицата е изнервена и трябва да се действа бързо.\"Беше ми казано, че в 18 часа трябва да съм там, както и че тя няма да говори директно за пари, в разговора тя ще потвърди, че сме се разбрали и няма проблеми. Директно пари не са поискани. Това беше изрична уговорка на срещата ми с посредника половин час преди визитата в общината\", разказа още бизнесменът.Той чакал Иванчева 2 часа пред нейния кабинет. После той влязъл в заседателната зала, а срещата започнала близо 4 часа след уговорения час.На срещата присъствали първоначално Иванчева, Петрова и друг човек, който Ваклин не познавал. Според вчерашното интервю на адвокат Ирен Савова, която защитава Биляна Петрова, мъжът бил от Столична община и отговарял за дарения.По думите на Ваклин разговорът с Иванчева и Петрова бил много нелеп. Иванчева показала лошо възпитание и самозабравяне.От изтеклите СРС-та не се разбирало всичко. Трябвало целия запис да се изслуша, за да се разбере реалния характер на срещата. \"Ще се учудите от моите здрави нерви, как успях да остана докрай на срещата\", каза той.Предприемачът също така коментира, че е много изненадан от реакцията по случая на някои хора в страната. Според него именно хора, които преди години говорили за прилагането на румънския правосъден модел, сега станали най-големите защитници на Иванчева, която била човек, създаващ порочни практики.От коментара му стана ясно още, че посредникът Дюлгеров поискал хонорар от подкупа в размер на 15-20% от сумата. Поисканата първоначална сума била в изключително големи размер, а после била редуцирана до 500 хиляди евро. Първата вноска била 70 хиляди лева, която Ваклин носил в общината по време на срещата. Парите били маркирани.", "date": "2018.12.13", "title": "Ваклин оцени Иванчева като самозабравил се велможа"}
{"url": "https://news.bg/world/tramp-zavarshva-vtorata-si-godina-na-upravlenie-s-reyting-na-odobrenie-46.html", "text": "Президентът на САЩ Доналд Тръмп завършва втората си година на управление с рейтинг 46% на одобрение, показва проучване на Фокс нюз.52% не одобряват управлението му. През януари рейтингът на президента беше 45-53%.Сондажът разкрива, че има разделение по отношение на икономиката. Американците смятат, че икономическите политики на президента не им помагат. По-малко хора са оптимисти относно бъдещите икономически условия в сравнение с преди две години.45% от анкетираните смятат, че икономиката ще бъде в по-добра форма до една година, което е спад от 56 на сто през декември 2016 г. Въпросът е задаван в проучвания на американската телевизия през последните 20 г. Данните от последния сондаж показват, че това е най-песимистичната позиция от февруари 2001 г.В момента 47 на сто вярват, че икономиката е в отлично или добро състояние, докато 51% определят условията като горе-долу или лоши.Специалният прокурор Робърт Мълър, който разследва намеса на Русия на президентските избори през 2016 г., се представя по-добре. 56% срещу 37 на сто одобряват действията му. 42 на сто смятат, че разследването в крайна сметка ще укрепи държавата, а 34% са на мнение, че ще я отслаби.48 на сто са на мнение, че кампанията на Тръмп е координирала действията си с руснаците през 2016 г. 37% вярват, че не е имало сговор, което е с 15% надолу в сравнение с 52 на сто през юни 2017 г.51% се съмняват, че Мълър ще открие доказателства, че Тръмп е извършил престъпление или за импийчмънт. 40% са на мнение, че вероятно Мълър ще намери доказателства за престъпления.В проучването са участвали 1 006 души от 9 до 11 декември 2018 г.", "date": "2018.12.13", "title": "Тръмп завършва втората си година на управление с рейтинг на одобрение 46%"}
{"url": "https://news.bg/society/zaginaliyat-v-stara-planina-26-godishen-lekar-podtsenil-usloviyata-v-planinata.html", "text": "26-годишният лекар от Александровска болница Марио Шкодрев, който загина в Стара планина, е подценил условията в планината. Такова мнение изрази пред bTV директорът на Планинската спасителна служба Емил Нешев.Младият лекар е сгрешил, като е тръгнал много късно - около 16 часа - по маршрут, който трае между 3 и 4 часа в зависимост от атмосферните условия.Шкодрев бил предупреждаван от хижаря на хижа \"Добрила\", но въпреки това предприел прехода.\"Според нас не е имал шанс и още първата нощ и сутрин се е случило всичко\", обясни Нешев.По думите му през цялото време на акцията във високите части на планината температурите са били доста под нулата, със силен вятър и гъста мъгла, а от северната страна снежната покривка била между 30 и 50 см.Нешев допълни, че това е била една от най-тежките акции за спасителните през този сезон. Имало много неясни моменти, малко информация и тежки условия в планината.\"Сигналът постъпи при нас в 19:30 ч. в понеделник. Единствената информация, която имахме, беше, че момчето е тръгнало неизяснено точно откъде в началото в посока хижа \"Амбарица\". Постепенно успяхме да съберем повече информация, включително и чрез мобилните оператори. Когато ни подадоха сигнала, че той бедства в планината, на практика имаше един контакт с него около 22:30 ч. чрез 112. При много лоша връзка успяхме да разберем само, че е добре, че не мръзне и не е мокър. Дадохме му съвет какво да прави, след което връзката прекъсна и така и не получихме повече възможността да говорим с него\", разказа Нешев.\"Във вторник по обяд успяхме да достигнем до информация, че всъщност е тръгнал от хижа \"Добрила\", което беше изненада за нас, защото ние знаехме, че е тръгнал от Карлово, през хижа \"Хубавец\". Това ни насочи в друга посока. Междувременно получихме информация и от мобилните оператори къде последно е засичан телефонът му. Така насочихме усилията си в нов район, който на практика ни доведе до намирането на тялото му\", допълни директорът на спасителната служба.Нешев посочи, че спасителните екипи били затруднени от различната информация за местоположението на младия лекар. Наложило се екипите да тръгнат по различни маршрути, което до голяма степен забавило операцията.", "date": "2018.12.13", "title": "Загиналият в Стара планина 26-годишен лекар подценил условията в планината"}
{"url": "https://news.bg/int-politics/zhalta-zhiletka-zagina-vav-frantsiya-blasnat-ot-kamion.html", "text": "Протестиращ е починал във Франция, след като е бил ударен от камион, съобщава \"Франс прес\", позовавайки се на френската прокуратура.Инцидентът е станал през нощта на кръстовище близо до изхода на магистрала в град Авиньон.\"Шофьорът на камиона е арестуван. Жертвата е на 23 години\", заяви заместник-прокурорът на Авиньон Каролин Арман.Във Франция се надигна вълна от масови протести от средата на ноември насам, когато т. нар. \"жълти жилетки\" излязоха по улиците, за да протестират срещу увеличаването на акцизите върху горивата.Инцидентът стана след , където стрелец откри огън, убивайки двама души, а трети човек е в мозъчна смърт, докато още 12 души са ранени.Протестите на \"жълтите жилетки\" във Франция бяха белязани от насилствени сблъсъци между полицията и протестиращите, някои от които опожариха коли и ограбиха магазини в Париж.Общо 4 099 протестиращи бяха задържани.Френският президент Еманюел  на 10 декември говори за редица мерки, целящи разрешаване на социалната и икономическата криза, която предизвика вълна от протести и обяви извънредно положение заради икономическото и социалното положение в страната.", "date": "2018.12.13", "title": "\"Жълта жилетка\" загина във Франция, блъснат от камион"}
{"url": "https://news.bg/world/britanskiyat-pechat-za-gorchivata-pobeda-na-mey-sreshtu-razbuntuvalite-se-tori.html", "text": "\"Даунинг стрийт\" 10 (резиденцията и работният офис на министър-председателя на Великобритания - Бел. ред.) няма да остане доволен от днешните заглавия в британския печат. Премиерът Тереза Мей  , но изгледите за ратифициране на сделката за Брекзит остават мрачни, пише \"Гардиън\".Вестникът \"Сън\" пише, че премиерът спечели вота, но разбунтувалите се в Консервативната партия нанесоха голям удар на Мей. Отбелязва се коментарът на премиера, че ще напусне властта преди следващите избори.\"Дейли мирър\" подчертава, че кабинетът на Тереза Мей е в края на управлението си. 117 консерватори гласуваха и сега започва реалната битка.\"Дейли телеграф\" пише \"Гласуване за оставане, но кога ще напусне\". Изданието се заиграва с думи, които влязоха в политическия лексикон след референдума за Брекзит.\"Файненшъл таймс\" също набляга на бунта в Консервативната партия, въпреки че Мей спечели вота.\"Гардиън\" излиза със статия, че превратът на торите не е успял, но бунтът нанесе щети на Мей.\"Ай\" пише, че Тереза Мей не може да прокара споразумението, а торите пък не успяха да свалят премиера.\"Таймс\" коментира, че \"раненият лидер оцеля\" на вота, но премиерът ще бъде принуден да напусне \"Дайнинг стрийт\" преди следващите избори.\"Дайли експрес\" призовава да се позволи на Мей да си свърши работата. Тя \"подновява мисията\" си да изведе страната от ЕС със споразумение.\"Дейли мейл\" също призовава консерваторите да й позволят да си свърши работата.\"Монд\" пише, че Мей ще бъде утешена от ЕС след победата в Консервативната партия.\"Паис\" отбелязва, че Мей оцеля срещу евроскептичните тори.\"Шпигел\" смята, че победата на Мей е \"горчива\". \"Зюддойче цайтунг\" пише, че \"Мей е отслабена, но не е слаба\".", "date": "2018.12.13", "title": "Британският печат за „горчивата” победа на Мей срещу разбунтувалите се тори"}
{"url": "https://news.bg/crime/banev-sadebniyat-protses-sreshtu-nas-e-kato-selska-vecherinka.html", "text": "\"Целият съдебен процес е нещо като селска вечеринка.\" Това заяви Николай Банев преди началото на днешното съдебно заседание, на което Специализираният апелативен съд ще разгледа искането на защитата за промяна на мярката на Николай и Евгения Баневи в по-лека такава.Припомняме, на последното съдебно заседание съдът постанови на Баневи най-тежката мярка за неотклонение .Те са обвинени за ръководене и участие в организирана престъпна група, длъжностно присвояване на пари и вещи, неустановяване и плащане на данъчни задължения, пране на пари в особено големи размери и държане на огнестрелни оръжия и боеприпаси.\"Как можеш да вкараш 600 милиона изпрани евро, това е някакъв пълен смях. Нека попитаме властта\", поиска Банев.Припомняме, преди дни стана ясно, че срещу  - за закана за убийство и за упражняване на въздействие върху свидетел, който е бил принуждаван да дава лъжливи показания по друго досъдебно производство.Престъпленията, извършени от тях, предвиждат лишаване от свобода не по-малко от над 10 години.Магистратите взеха решение делото да се отложи за 13 часа, за да могат Баневи да се запознаят с материалите от един допълнителен том, който е постъпил в деловодството на съда тази сутрин.", "date": "2018.12.13", "title": "Банев: Съдебният процес срещу нас е като селска вечеринка"}
{"url": "https://news.bg/crime/dvama-shefove-na-api-i-oshte-chetirima-sluzhiteli-s-obvinenie.html", "text": "Окръжна прокуратура - София привлече като обвиняеми 6 длъжностни лица от Агенция \"Пътна инфраструктура\" - АПИ за това, че са нарушили правилата за експлоатация на пътно съоръжение и по непредпазливост са причинили на  г. в тунел \"Ечемишка\".Обвинените са: - Л. Лазаров, в качеството му на Председател на Управителния съвет на АПИ и служител по транспорта; - И. Захариева, в качеството й на член на Управителния съвет на АПИ и служител по транспорта; – Д. Атанасов, в качеството му на член на Управителния съвет и Председател на УС на АПИ и служител по транспорта; – Г. Златев - директор на дирекция \"Поддържане на пътната инфраструктура\" в АПИ и служител по транспорта;– Н. Сачанска - началник отдел \"Основен ремонт и поддържане\" в дирекция \"Поддържане на пътната инфраструктура\" в АПИ и служител по транспорта,- Г. Фучеджиев - старши експерт в отдел \"Основен ремонт\" на дирекция \"Поддържане на пътната инфраструктура\" в АПИ и служител по транспорта.Припомняме, че бившият шеф на агенцията  за безстопанственост с последвали . Два пъти обаче вече  за отстраняване на нарушения.Дончо Атанасов и в момента е член на Управителния съвет на АПИ. Преди месец стана ясно, че той  .Разследването установява че:На 5 февруари 2017 г. около 12 часа, в лявата транспортна тръба на тунел \"Ечемишка\", намиращ се в района на 40- ти и 41 -ви километър на автомагистрала \"Хемус\", е навлязъл лек автомобил \"Ауди\", управляван от св. Н. Николов, а на предна дясна седалка се е возела сестра му Е. Михайлова.Автомобилът се е движил със скорост около 50 км/час, която е максимално допустима. В този период от време в тази транспортна тръба е организирано временно двупосочно движение, тъй като дясната транспортна тръба на тунел \"Ечемишка\" е била в ремонт.Когато автомобилът се е намирал на разстояние около 395 - 396 м. от началото на тунела в посока Ботевград - София, се разрушава дясната надлъжна метална конструкция, върху която са окачени осветителните тела в тунела. То стартира с разрушаване на връзката между две съседни надлъжни греди. Надлъжната \"П\"-образна греда, разположена непосредствено зад разрушената връзка, заедно с монтираните върху нея осветителни тела падат върху пътната настилка.Последвало е частично разрушаване на двете съседно разположени връзки, при което две \"П\"- образни греди, заедно с монтираните върху тях осветителни тела, увлечени от първата греда, също са паднали. Една от гредите е попаднала върху покрива на автомобила. Поради напречно транслационно преместване, в посока обратна на посоката на движение на автомобила, гредата е пробила дясната част на панорамното стъкло, влязла е в автомобила и се е забила в тялото на Е. Михайлова.Шофьорът не е имал каквато и да е възможност да избегне произшествието - установено е, че опасната зона на автомобила в конкретния случай е била в размер на 36-37 м., а когато разрушаването е започнало, той се е намирал на 13 м. от мястото на удара с падналата греда. От този удар пострадалата е получила съчетана тежка гръдна и коремна травма, с тежки увреждания на черния дроб, несъвместими с живота и остра кръвозагуба, довели до травматичен шок. Смъртта е настъпила в кратък времеви интервал след инцидента и предвид тежестта на уврежданията е била неизбежна.В хода на разследването на Окръжна прокуратура - София е установено, че стоманената конструкция за окачване на осветителните тела е монтирана през 1984 г. и е пусната в експлоатация в началото на 1985 г. В периода от пускането в експлоатация, до инцидента на 5 февруари 2017 г. са извършвани редица огледи - през 1999 г., през 2004 г., през 2008 г., през 2012 г., през 2015 г. и през 2016 г. При всички огледи, експертите са давали препоръки за подновяване на антикорозионната защита, но това нито веднъж не е било изпълнено.Техническата експертиза е посочила, че от 1996 г. стоманената конструкция на съоръжението е повредена и следва да се поднови, тъй като е подложена на активна корозия в изключително неблагоприятна среда /постоянна влага, вредни газове, прах и др./. От направения оглед на стоманената конструкция е установено, че корозията на елементите е неравномерна с характерните признаци на язвена /петниста/ корозия, т.е. проникване на голяма дълбочина в тесни зони, над 50%.При извършеното изследване е установено, че след 2010 г. стоманената конструкция на съоръжението е станала потенциално опасна за експлоатация, а от 2015 г. конструкцията се е намирала в аварийно състояние.Според заключението на вещите лица основната причина за станалата авария на надлъжните стоманени греди, носещи осветителните тела, е липсата на нормална експлоатационна поддръжка на конструкцията и оставянето й без антикорозионна защита повече от 20 години.По делото са събрани данни за предхождащи произшествието пропадания на осветителни тела на пътното платно, както и за провиснали и паднали метални профили от носещата конструкция. През 2004 г. и през септември 2009 г. са извършени технически прегледи на тунел \"Ечемишка\", при които е констатирано лошото състояние на осветителната система, висока степен на корозия на носещата конструкция, чести повреди вследствие на къси съединения, пропадания на осветителни тела и опасност от пътно транспортни произшествия.От 2004 г. до настоящия момент от \"Автомагистрали\" ЕАД /дружеството, осъществяващо поддръжка на тунела по договор/ до АПИ са изпратени множество писма, доклади, констативни протоколи и др. документи за тежкото състояние на осветителната уредба и носещата конструкция. По докладите и сигналите ръководството на АПИ не е предприело съответни действия.На 7 август 2015 г. АПИ е сключила договор с \"Ферокс Къмпани\" ЕООД, на което е възложила извършването на оценка на текущото състояние на осветителните уредби на тунел \"Ечемишка\" и други тунели. В изпълнение на този договор \"Ферокс къмпани\" ЕООД, на 4 януари 2016 г. изпраща доклад до АПИ, в който е посочено, че \"осветителните тела падат върху платното, че конструкцията е със сериозна пробивна корозия на много места и самоволно падат парчета върху пътното платно и движещите се автомобили, че положението в \"Ечемишка\" е най-зле, като там инсталацията може да се определи като опасна\". В този доклад е отправена препоръка за подмяна на конструкцията и осветителните тела в тунела.С решение от 20 януари 2016 г. Управителният съвет на АПИ е приел доклада за извършения одит на функционалното и енергетично обследване на осветителните системи на тунелите, изготвен от \"Ферокс Къмпани\"ЕООД. Не са предприети каквито и да е действия за ремонт на осветителната система на тунела.Така Д. Атанасов, Лазар Лазаров и И. Захариева, като членове на УС на АПИ са нарушили правилата за експлоатация на пътното съоръжение и не са изпълнили нормативно установените си задължения и тези произтичащи от характера на работата за: назначаване на комисия от независими експерти със задача да направят анализ на рисковете при установената промяна в условията за експлоатация в тунела; осигуряване на необходимите средства и възлагането на ремонт или отстраняване на крайно опасната силно корозирала, деформирана стоманена конструкция, на която е окачена осветителната уредба; предприемане на мерки за организиране отстраняването на констатираните неизправности в лявата тунелна тръба на тунела \"Ечемишка\" след изтичане на проектния експлоатационен срок; гарантиране на нормалната експлоатация и осигуряване безопасността на автомобилния трафик в тунела.Г. Златев, като директор на дирекция \"Поддържане на пътната инфраструктура\" - АПИ, Н. Сачанска, като началник отдел \"Основен ремонт\" в дирекция \"Поддържане на пътната инфраструктура\" - АПИ и Г. Фучеджиев, като старши експерт в отдел \"Основен ремонт\" на дирекция \"Поддържане на пътната инфраструктура\" в АПИ не са изпълнили задълженията си по изготвяне на становища и заключения относно фактическото състояние на тунела при установената промяна в експлоатацията му, по одобряване на задания, ръководство и контрол на дейността, свързана с ремонта и поддържането на пътното съоръжение - тунел, разработване на планове, бюджети и програми за ремонт и поддържане - при установената промяна в условията за експлоатация в тунела - предприемане своевременни мерки за извършване на профилактични ремонтни дейности, предотвратяващи или ограничаващи интензивността на корозията по металната конструкция в лявата тръба на тунела или отстраняване на крайно опасната силно корозирала, деформирана стоманена конструкция, на която е окачена осветителната уредба, по предприемане на мерки за организиране отстраняването на констатираните неизправности в лявата тунелна тръба на тунела \"Ечемишка\" след изтичане на проектния експлоатационен срок и по гарантиране на нормалната експлоатация и осигуряване безопасността на автомобилния трафик в тунела.По делото са събрани множество доказателства, вкл. заключение на експертиза относно състоянието и корозията на метала на носещата конструкция на осветителната уредба на тунела, изготвено от Института по металознание - БАН.Основните изводи относно причините за разрушаването на металната конструкция, настъпилото произшествие, извършените проверки на тунела и действията на АПИ са в резултат от заключението на комплексна експертиза, изготвена от седем вещи лица със съответна специалност.", "date": "2018.12.13", "title": "Двама шефове на АПИ и още четирима служители с обвинение "}
{"url": "https://news.bg/world/germaniya-ne-e-sklonna-da-predogovarya-brekzit-sdelkata.html", "text": "Германия не е склонна да предоговаря защитния механизъм за Северна Ирландия, който е включен в проектоспоразумението за Брекзит между Лондон и Брюксел. Това заяви външният министър на Германия Хайко Маас пред радио Deutschlandfunk.Текстът на проектоспоразумението не е база за дискусии, а база за вземане на решения, подчерта той.Маас предупреди, че Великобритания вече е получила отстъпки. Британският премиер Тереза Мей иска от евролидерите да дадат юридически гаранции за най-спорната част от споразумението - механизмът за защита, който трябва да избегне \"твърда\" граница между Ирландия и Северна Ирландия.Мей днес ще разговаря с евролидерите, които започват двудневна среща на върха.", "date": "2018.12.13", "title": "Германия не е склонна да предоговаря Брекзит сделката"}
{"url": "https://news.bg/world/turtsiya-sazdade-kosmicheska-agentsiya.html", "text": "Турция създаде космическа агенция, съобщават местни медии.Създадената Турска космическа агенция е официално потвърдена с президентски указ, публикуван в Официалния вестник на страната.Според информацията в указа Турската космическа агенция ще бъде отговорна за подготовката и ръководенето на Национална космическа програма в съответствие с политиките на президента Реджеп Ердоган. Тя ще бъде финансово и административно автономна. Агенцията ще получава специален бюджет.Турската космическа агенция е сформирана като част от 100-дневен план на действие на турското правителство. Агенцията ще се обвърже с двустранно и многостранно сътрудничество и ще защитава правата на Турция в ООН.", "date": "2018.12.13", "title": "Турция създаде космическа агенция"}
{"url": "https://news.bg/crime/glavniyat-schetovoditel-na-polimeri-progovori-za-biznesa-na-banevi.html", "text": "\"В завода не са се държали големи наличности - всичко се е превеждало по банков път по указани от Баневи сметки.\" Това заяви пред bTV бившият главен счетоводител на \"Полимери\" Галин Стоянов за фалита на дружеството и банковите сметки на семейството.Според него прокуратурата е запозната с тези факти.Стоянов е главен счетоводител на фалиралата фирма между 2011 - 2013 г. - периодът, в който заводът спира работа и всичко се разпродава.По думите му всичко, което не е било годно да се използва в новото производство, се режело на скрап.Той отбеляза, че фирмите, които са дирижирали това разграбване и продажбата са се определяли от Банев.Дружеството е обявено в несъстоятелност през 2012 г. заради дълг към Електроенергийния системен оператор в размер на 36 хил. лв.Галин Стоянов твърди, парите са били налични и е можело да се платят, но Банева е заявила, че няма да ги дадат.Стоянов изрази учудването си как един човек може да похарчи 190 хил.лв за ден. С кимване той потвърди, че става въпрос за хазарт.Счетоводителят изтъкна, че по негово време пари за заплати на работниците не са отивали за лични нужди на семейството. Счетоводителят няма категоричен отговор умишлено ли Николай Банев съсипва заводаСтоянов сподели още, че миналата година Баневи обмисляли да съдят държавата. В разговор с него Банева (бел. ред. - от интервюто не става ясно дали става въпрос за Евгения или Мария Банева) заявила, че ще води дело за 25 млн.евро. Той се пошегувал с нея, че му се струва малка сумата. По обясненията му в следващ разговор Банева обявила сумата от 250 млн. лв.В деня на ареста в Ница на семейство Баневи Галин Стоянов е давал обяснения пред българската прокуратура.На 26 октомври Зам.-главният прокурор Гешев обяви престъпленията на Баневи .След , Баневи бяха изправени пред съда и обвинени След това майката на Николай Банев също бе  ръководена от сина ѝ.Вчера, стана ясно, че тя ", "date": "2018.12.13", "title": "Главният счетоводител на \"Полимери\" проговори за бизнеса на Баневи"}
{"url": "https://news.bg/politics/pazarat-stanal-mantra-za-opravdavane-na-provalite-na-finansovata-politika-na-pravitelstvoto.html", "text": "\"Нашето правителство е оставило народа на произвола на пазара, а когато действа произволът на пазара, тогава се получава хаос в обществото\". Това зави за БНР зам.-председателят на енергийната комисия в парламента Таско Ерменков.Припомняме, социалистите поискаха да бъде свикано  с изслушване на министъра на енергетиката и на председателя на енергийния регулатор. Ерменков очаква това да се случи на 20 декември, за да има време за подготовка. Засега обаче заседанието не е насрочено.\"За пореден път - от края на септември - сега е краят на декември, се пука балонът за това, че пазарът решава всичко в държавата, че пазарът е най-справедливото определяне на цените и че изобщо когато въведем пазарни отношения, всичко ще тече по мед и масло. Предупреждавахме, че въвеждането на борса, без да сме подготвени, без потребителите да бъдат подготвени, обучени, да изкарат някакви курсове за това как работи една борса, няма как да се случат нещата добре, още повече с ограничено предлагане на електроенергия и още повече с почти монополно такова. Като вземем предвид и традициите на българските борси с недотам пазарните си отношения, резултатът го виждаме налице\", заяви депутатът.Той коментира и . По думите му хлебарите и месарите няма да протестират, защото те трябва да произвеждат. От това обаче ще протестират всички останали, които ще бъдат ударени по джоба, и протестът няма да е срещу хлебарите или месарите, а срещу политиката, която е довела до тези скокове в цените, коментира Ерменков.За депутата е недопустимо електроенергията на свободния пазар да бъде по-скъпа от тази на регулирания. Това означавало, че има нещо в борсата, което не функционира нормално или нещо, което не се контролира както трябва.\"Свободният пазар става някаква мантра, с която оправдаваме всякакви провали на ценовата политика на правителството. Трябва да се провежда такава ценова политика, ако се налага и намеса в политиката на държавата, за да няма хора, които са под прага на бедността, в това число да не могат да си купят и хляб\", добави Ерменков.По думите му КЕВР много точно спазва сроковете, в които трябва да се преразглеждат цените. Депутатът обаче имал чувството, че се неглижират сигналите за нередности.", "date": "2018.12.13", "title": "Пазарът станал мантра за оправдаване на провалите на финансовата политика на правителството"}
{"url": "https://news.bg/world/kompaniya-na-richard-bransan-s-parvi-opit-da-izprati-korab-v-kosmosa.html", "text": "Компанията за космически полети Virgin Galactic на милиардера Ричард Брансън обяви, че ще се опита да изпрати кораб в Космоса, информират агенции.Четвъртият изпитателен полет ще се проведе днес. Пилоти ще тестват самолета над пустинята Мохаве, САЩ.Компанията поясни, че целта този път е да се \"лети по-високо и по-бързо\" в сравнение с предишните полети и \"за първи път да се достигне космическа височина\".Космосът започва на височина от 62 мили (99 километра) и последният тестови полет на компанията беше на 32 мили (51 километра).", "date": "2018.12.13", "title": "Компания на Ричард Брансън с първи опит да изпрати кораб в Космоса"}
{"url": "https://news.bg/regions/svlachishte-na-kraybrezhnata-aleya-v-ravda-bezpokoi-zhitelite.html", "text": "Свлачище на крайбрежната алея в Равда застрашава жители и туристи, предаде Bulgaria ON AIR.То се е активизирало при последния голям дъжд преди две седмици, като земната маса се е свлякла почти на плажната ивица.Причината според местните жители е, че крайбрежната улица \"Зорница\" е с наклон към морето и дъждовната вода се събира на крайбрежния скат.Теренът вече е изследван от експерти на Община Несебър. Предстои да се изготви и проект за аварийно укрепване на брега от Геозащита.Свлачището безпокои хората, защото в непосредствена близост до него има хотел и заведения.Зам.-председателят на Клуба на хотелиера Цветан Стойков обясни, че Общината незабавно е реагирала на сигнала.От Геозащита също са известени за случая, увери той и допълни, че преди няколко години и концесионерът е сигнализирал за евентуално пропадане на брега. Според Стойков процедурата по поемане на контрол над процеса на работа от Общината се бави държавно.Местните заявиха, че се безпокоят за хората, които се разхождат в района, и се надяват, че хотелите и другите сгради в близост са изградени, както трябва. От Община Несебър уверяват, че скоро проблемът ще бъде решен и свлачището ще бъде укрепено.", "date": "2018.12.13", "title": "Свлачище на крайбрежната алея в Равда безпокои жителите"}
{"url": "https://news.bg/crime/maykata-na-baneva-pita-kakvo-pravi-darzhavata-za-zhena-rodila-i-tri-detsa.html", "text": "\"Аз не казвам, че те са невинни, това съдът ще го докаже. Има съд, който ще се произнесе дали са виновни или невинни\", коментира пред медии Мария Генчева, майка на обвиняемата Евгения Банева.По думите й сега гледаме великото шоу - \"Евгения и Николай са най-големите престъпници\".Баневи са , длъжностно присвояване на пари и вещи, неустановяване и плащане на данъчни задължения, пране на пари в особено големи размери и държане на огнестрелни оръжия и боеприпаси.Днес от 10 часа съдът трябваше да гледа обжалването на мярката за неотклонение, но заседанието бе отложено за 13 часа, за да могат както Баневи, така и съдът да се запознаят с материалите от един допълнителен том, внесен от прокуратурата тази сутрин.Мария Генчева определи дъщеря си като много добър човек, който е учил през целия си живот и полиглот. Чрез медиите майката поиска да развенчае демографската демагогия на правителството - Евгения е родила три деца на държавата.\"Каква е грижата на държавата за нейните деца, които бяха оставени на летището във Франция\", запита майката на обвиняемата. Тя допълни, че децата са могли да бъдат взети от социалните служби във Франция, когато са ги арестували, а на Баневи е можело да бъде повдигнато обвинение, че са си изоставили децата. Генчева няма никакво обяснение как Баневи са изпрали 1 млрд. лева и остави съдът да реши.\"Има ли нормален човек, който да ликвидира бизнес, носещ му такива дивиденти\", запита тя.\"Народът го е казал, че кокошката, която снася яйце, не се коли и заводът \"Полимери\" съвсем не е бил това, което премиерът Бойко Борисов е казал\", заяви Генчева.", "date": "2018.12.13", "title": "Майката на Банева пита какво прави държавата за жена, родила ѝ три деца"}
{"url": "https://news.bg/press/davat-1-3-mlrd-lv-za-am-hemus-113-mln-lv-za-otbrana-i-7-mln-lv-za-kultura-tsarkvata-blagoslovi-donorstvoto.html", "text": "Средства. \"Монитор\":Дават 1,3 млрд.лв. за АМ \"Хемус\", 113 млн. лв. за отбрана и 7 млн.лв. за култураВ присъствието на кметове и военни кабинетът опусна 1,3 млрд.лв. за строителството на АМ \"Хемус\", 113 млн.лв. за отбрана и 7 млн.лв. за култура. Парите за \"Хемус\" ще бъдат вложени в 134 километровата отсечка Боаза-Велико Търново.Министерството на отбраната пък ще разпредели средствата за ремонт на стара техника, ремонт на бази, както и за неизползвани клиники на ВМА. Премиерът Борисов изтъкна, че парите за магистралата са от борбата с контрабандата. \"Нашият приоритет винаги е било отношението към Северна България. Магистрала \"Хемус\" беше изведена от европейските програми през едно друго управление. Ние искаме да направим този процес необратим\", заяви Борисов. Премиерът се обърна и към военните като ги призова да оправят казармите.\"Започвайте конкурсите, оправяйте казармите и сградите, защото не са ремонтирани от десетилетия. Това, което сме обещали на генерал Боцев, сме отпуснали в голяма степен\", заяви Борисов.Донорство. \"Дума\":Църквата благослови донорствотоБългарската православна църква дава благословение за извършване на трансплантации при строго изпълнение на няколко условия, става ясно от специално становище на Светия синод. Едното от тях е установяването на мозъчната смърт да се извършва по строго определени клинични критерии, чрез високоспециализирани инструментални изследвания от абсолютно независима (външна) комисия, както и писмено информирано съгласие (волеизявление) от донора и близките му (кои органи, клетки и тъкани да бъдат взети при евентуална мозъчна смърт). Необходимо е целият клиничен процес на трансплантацията да се координира и осъществява от утвърдени национални транплантационни болнични центрове, които да имат доверието на обществото и да гарантират по възможно най-добър начин изпълнението на процедурата по установяване на мозъчна смърт.БПЦ си запазва правото да промени своята позиция при промяна в законодателството и Закона за трансплантациите.Най-търсеното. \"24 часа\":Джендърът най-търсен в българския Google (Обзор)Интересът към джендъра е нараснал най-много в търсенията на българите в гугъл през последната година. Данните са на гугъл, който пусна годишната си класация \"Тенденции\". В нея попадат думите и фразите, чиито търсения са се повишили най-много за последните 12 месеца.Джендърът попада в класацията за характерни търсения - най-повишилите се за годината, два пъти. Веднъж на 4-а позиция като \"Истанбулска конвенция\", както и на 7-о място като \"джендър\". Лидер обаче е \"свeтoвнoтo пъpвeнcтвo пo фyтбoл\", кaтo тo вoди и в клacaциятa зa пoпyляpни cпopтни cъбития. Мондиалът е най-търсен и в световната класация, както и сред новините от глобален мащаб. Световното водеше у нас и в света и през 2014 г.Миналата година лидер бе играта Word Snack в комбинация с отговори, които хората са търсели. \"Огледален свят\" пък водеше през 2013 г., а през 2015 и 2016 г. не бяхме в класацията.Мерки. \"Сега\":Парламентът криминализира незаконното производство на цигари и алкохолНародното събрание криминализира незаконното производство на алкохол и цигари с приети на второ четене промени в Наказателния кодекс, съобщи БНР.С окончателно приетите поправки се предвижда всеки, който произвежда алкохол или тютюневи изделия без разрешително, да се наказва с лишаване от свобода от 1 до 6 години и глоба от 20 000 до 100 000 лева. Лице, което изготвя, държи или укрива предмети, предназначени за изграждане на съоръжения за производство на алкохол, алкохолни напитки или тютюневи изделия, ще се наказва с лишаване от свобода до 3 години.Депутатите решиха още в деянието \"кражба\" изрично да се посочи и кражбата на моторно-превозно средство, за да се наказва и това престъпление със затвор от 1 до 10 години. Спорове предизвика предложението на управляващите изрично да криминализират кражбата на МПС. Според Крум Зарков от БСП и без този текст НК дава всички легални инструменти да се преследва това деяние. \"Очевидно е, че няма нужда от такъв. Защо тогава се прави въпросът\", коментира той. Електробуси. \"Сега\":Първите 20 електробуса тръгнаха в СофияПървите 20 електробуса в България тръгнаха по линии 309 и 9 в София. Модернизирането е част от мерките на общината за по-чист въздух и опазване на околната среда. Обещанието е след година 90% от автобусите на градския транспорт да са обновени. Вече е подписана и дългоочакваната поръчка за новата \"тикет система\".Четири часа са необходими за пълното зареждане на батерията на китайските градски автобуси на ток. Това ще става в гаражите на Градския транспорт, където вече са монтирани 20 зарядни станции. С едно зареждане новите електробуси минават 320 км.По-екологичния транспорт трябва да подобри качеството на въздуха, а модернизацията може би ще накара повече хора да оставят автомобилите си. \"Електрическите автобуси като първоначална инвестиция са доста по-скъпи от другите автобуси, затова в програмата заложихме продължаване усилията за подмяна на газовите автобуси\", заяви кметът на София Йорданка Фандъкова.Рокада. \"Дума\":Предложиха шефа на СДВР за главен секретар на МВРШефът на Столичната дирекция на вътрешните работи (СДВР) Ивайло Иванов е предложен за главен секретар на МВР от вътрешния министър Младен Маринов, обяви вчера самият Маринов в Министерския съвет. След одобрение от правителството кандидатурата ще бъде предложена на президента, който трябва да издаде указ за назначаване. В момента със заповед на Маринов функциите на главен секретар изпълнява Христо Терзийски, но без президентски указ.Ивайло Стефанов Иванов е роден през 1977 г. в Луковит. Постъпил е в МВР през 1999 г. като редови полицай. Бакалавърската му степен в Академията на МВР е със специалност противодействие на престъпността и опазване на обществения ред. Иванов бе издигнат за шеф на столичната полиция през 2017 г. от бившия вътрешен министър Валентин Радев.Рокадата в МВР се наложи, след като премиерът Бойко Борисов смени трима министри, между които и Радев, заради автобусната катастрофа край Своге, отнела живота на 20 души. Главният секретар на МВР Младен Маринов беше избран за вътрешен министър и така постът му бе овакантен.", "date": "2018.12.13", "title": "Дават 1,3 млрд.лв. за АМ \"Хемус\", 113 млн. лв. за отбрана и 7 млн.лв. за култура; Църквата благослови донорството"}
{"url": "https://news.bg/crime/pochinaliyat-turist-v-stara-planina-e-mlad-lekar-ot-aleksandrovska-bolnitsa.html", "text": "26-годишният д-р Марио Шкодров е откритият  Това съобщават от Александровска болница, където той е работил.В съобщението си, те представят трудния път на един сирак по пътя на лекарската професия и изказват възхищение от личните и професионални качества на младия си колега.Той е не само отличен студент и амбициозен лекар, но не се колебае да помага в различни кампании на болницата и да лекува безвъзмездно, подчертават от лечебното заведение.\", гласи съобщението, публикувано във Фейсбук.Припомняме, че мъжът е бил в неизвестност от 19 часа на 10 декември.Два дни изчезналият турист бил издирван от общо 30 спасители на билото между хижа \"Добрила\" и хижа \"Амбарица\" в Стара планина.Последният разговор с него бил проведен късно вечерта на 10 декември.В издирването се включили отрядите на Планинската спасителна служба в Троян, Ловеч, Сопот, Карлово, София и Банско.В планината видимостта била до 40 метра по билото на Стара планина, а вятърът бил на пориви и навявал снежна покривка. Неблагоприятните метеорологични условия допълнително затруднили издирването.", "date": "2018.12.13", "title": "Починалият турист в Стара планина е млад лекар от Александровска болница "}
{"url": "https://news.bg/world/probiv-na-konferentsiyata-za-jemen-v-shvetsiya.html", "text": "Постигнат е известен напредък на конференцията за Йемен в Швеция, предадоха световните информационни агенции. Йеменските бунтовници хуси са подкрепили някои от предложенията на пратеника на ООН Мартин Грифитс.Сред тях е и това за оспорвания пристанищен град Ходейда.Това са съобщили делегати от хусите. Припомняме, че на 6 декември в Швеция започнаха в Йемен с посредничеството на ООН.Враждуващите страни в Йемен седнаха в една и съща стая, за да намерят трайно решение за прекратяване на катастрофалната тригодишна гражданска война.Мартин Грифитс обяви, че страните са постигнали споразумение за размяна на затворници като първа стъпка за изграждане на доверие. Той поясни, че двете страни са сигнализирали, че сериозно се ангажират за деескалация на конфликта.ООН обяви, че планира да предостави храна на 4 милиона души в Йемен през следващите два месеца.Междувременно, американският Сенат вече придвижва напред за гласуване резолюция, с която се иска слагане край на американското участие в ръководената от Саудитска Арабия коалиция, която воюва срещу хусите в Йемен.Предложението вече получи 60 гласа \"за\".То изпраща силно послание към американския президент Доналд Тръмп след последните разкрития по случая с убийството на саудитския дисидент Джамал Кашоги и позицията на Вашингтон.Очаква се самата резолюция да бъде гласувана по-късно днес.", "date": "2018.12.13", "title": "Пробив на конференцията за Йемен в Швеция "}
{"url": "https://news.bg/world/kanada-se-obyavi-sreshtu-politiziraneto-na-sluchaya-s-huawei.html", "text": "Срещу политизирането на случая с компанията Huawei се обяви Канада, предаде The Star.Премиерът Джъстин Трюдо и външният министър Кристия Фрийланд подчертаха, че трябва да се следва законът, а не политиката да решава такива казуси.Без да споменават конкретни държави, те обявиха, че в Канада остава практика съдът да взема решения, без да му се влияе политически.\", отсече Трюдо.Фрийланд проведе среща с китайския посланик, по време на която изрази притеснения относно Освен бивш канадски дипломат е бил задържан и мъж, за когото на този етап не се съобщават детайли.Не е ясно дали двата случая са свързани, но задържането на Мън Ванчжоу доведе до опасения от реципрочни мерки на Китай.Според канадския посланик в Китай, все още се събира информация по случая, преди да се излезе с изявление, но трябва да се изпрати ясно послание, че това е неприемливо.Припомняме, че вчера съдът в канадската провинция Британска Колумбия от 7,5 милиона долара Мън Ванчжоу - вицепрезидент и финансов директор на китайската компания Huawei Technologies. Тя беше арестувана на 1 декември във Ванкувър по искане на САЩ заради нарушаване на търговските санкции, въведени от Вашингтон срещу Иран.Ванчжоу ще трябва постоянно да носи електронна гривна, да предаде паспорта си, да не напуска пределите на Ванкувър, а между 23:00 и 6:00 ч. да пребивава в едно от двете си жилища в града.Президентът на САЩ  в случая, за да бъде избегнато по-нататъшното влошаване на отношенията с Китай., изтъкна Тръмп в интервю за \"Ройтерс\" в Овалния кабинет.Арестът на вицепрезидента беше извършен същия ден, в който Тръмп и Си обявиха 90-дневно примирие в тяхната търговска война по време на разговорите им на срещата на Г-20 в Буенос Айрес.Тръмп, който иска Китай да отвори пазарите си за повече произведени в САЩ продукти и да спре кражбата на интелектуална собственост, заяви, че все още не е разговарял със Си Цзинпин по казуса с изпълнителния директор на Huawei.", "date": "2018.12.13", "title": "Канада се обяви срещу политизирането на случая с Huawei "}
{"url": "https://news.bg/world/polskiyat-premier-specheli-vota-na-doverie.html", "text": "Премиерът на Полша Матеуш Моравиецки спечели вота на доверие в Сейма, долната камара на полския парламент, съобщиха полски медии.Той получи подкрепата на 231 депутати от 460-местната камара, като 181 гласуваха \"против\", а двама се въздържаха.След обявяването на резултата, депутати от управляващата партия \"Право и справедливост\" са реагирали с овации и изправени на крака са скандирали името на премиера като израз на облекчение заради победата.Опозицията определи вота като тактически ход преди изборите през следващата година и израз на паника сред управляващите.В петък парламентът трябва да дебатира внесения от опозицията вот на недоверие срещу кабинета.Припомняме, че вотът бе поискан от самия премиер. Вчера Моравиецки се обърна към парламента с искане за  на фона на леко понижаване на рейтинга на партията му \"Право и справедливост\" след корупционен скандал във връзка с финансов регулатор.Целта на Моравиецки бе да гарантира, че има мандат за реформите си преди срещата на върха на лидерите на ЕС днес (13 декември).\"\", коментира полският премиер.След като \"Право и справедливост\" дойде на власт преди три години, напрежението между Европейския съюз и страната се увеличи на фона на обвиненията у дома и в чужбина за залитане към авторитаризъм.Европейският съюз също така остро разкритикува съдебната реформа на Полша, изтъквайки, че тя подкопава независимостта на полските съдилища. Европейската комисия изпрати няколко писма до полското правителство с препоръки и заяви готовността си да задейства чл. 7 от Лисабонския договор, което означава суспендиране на правата на Полша като член на ЕС, включително отнемане правото на глас в Европейския съвет.", "date": "2018.12.13", "title": "Полският премиер спечели вота на доверие "}
{"url": "https://news.bg/world/ayfelovata-kula-zagasna-v-pamet-na-zhertvite-ot-strasburg.html", "text": "Айфеловата кула в Париж загасна в полунощ в памет на жертвите от атентата в Страсбург. Това се случва ден след въоръженото нападение във френския град.В самия Страсбург е било проведено бдение.Припомняме, че при атаката близо до прочутия Коледен базар загинаха трима души, а други 13 души бяха ранени.Терористът от Страсбург от властите. За целта се провежда мащабна операция, в която участват 350 военни и полицаи, както и хеликоптери.Стана ясно, че той е бил добре известен на френските власти като радикален ислямист. Името му е Шериф Шекат и е на 29 години.Според френската прокуратура по време на нападението той е крещял \"Аллах акбар\" (Бог е велик).Шекат вече е бил издирван за въоръжен грабеж преди нападението в центъра на Страсбург.От германската полиция пък уточниха, че е бил арестуван в Германия през 2016 и 2017 г. за кражби и по-късно е бил екстрадиран във Франция.Той е имал общо 27 присъди за кражби и други престъпления във Франция, Германия и Швейцария. Бил е вкарван в затвора няколко пъти. Би е известен на затворническите власти като човек, който е бил радикализиран и който се е опитвал да радикализира други хора.Вече бяха арестувани четирима членове на неговото семейство.Френското правителстводо най-високото. Властите подсилиха контрола по границите и патрула на всички коледни базари в страната. Френският министър на правосъдието Никол Белубе увери, че Германия няма информация, която да показва, че нападателят е свързан с ислямски тероризъм, обяви говорител на вътрешното министерство.Правителството на Германия съобщи, че засилва контрола по границите, но няма да променя нивото на заплаха в страната.", "date": "2018.12.13", "title": "Айфеловата кула загасна в памет на жертвите от Страсбург "}
{"url": "https://news.bg/world/pentagonat-predupredi-turtsiya-da-ne-atakuva-kyurdite-v-siriya.html", "text": "Пентагонът се обяви против  турска операция срещу кюрдите в Сирия. Подобни едностранни действия са неприемливи, Анкара би трябвало да се консултира с нас, преди да действа, предупредиха от САЩ.Това е заявил говорителят на министерството на отбраната командир Шон Робъртсън, цитиран от РИА \"Новости\".Той припомни, че като съюзници в НАТО двете страни имат общи задължения и интереси в Сирия.Заради това координираните действия са толкова важни, подчерта говорителят.Робъртсън призова Анкара да обърне внимание на общия противник в Сирия - \"Ислямска държава\", срещу която все още се води война.Турция ще започне операция срещу кюрдските бойци в Североизточна Сирия през следващите няколко дни. Това обяви вчера турският президент Реджеп Тайип Ердоган.Това може да усложни още повече отношенията със САЩ.\"Ще започнем операцията за прочистване на източната страна на река Ефрат от терористи сепаратисти в рамките на няколко дни. Нашата цел никога не са американски войници\", изтъкна Ердоган по време на реч в Истанбул.Той също така заяви, че е ясно, че целта на американските наблюдателни пунктове в Сирия не е да предпазва страната от \"терористи\", а да защитава кюрдските бойци от Турция.Анкара и Вашингтон отдавна са в обтегнати отношения заради политиката в Сирия, след като САЩ подкрепиха Сирийските демократични сили (СДС), чийто водещ елемент са сирийските кюрди и техните \"Отряди за защита на народа\". Турция разглежда отрядите като терористична организация.СДС в момента водят офанзива за прогонването на терористичната групировка ДАЕШ (\"Ислямска държава\") от последния ѝ анклав в Сирия в източната част на страната. СДС бяха принудени да прекратят операциите през октомври, след като при обстрел от турската армия бяха убити четирима нейни бойци. Настъплението беше възобновено миналия месец след \"интензивни контакти\" с ръководената от САЩ международна коалиция, която се сражава с ДАЕШ.", "date": "2018.12.13", "title": "Пентагонът предупреди Турция да не атакува кюрдите в Сирия "}
{"url": "https://news.bg/world/mey-se-vrashta-v-bryuksel-za-pregovorite-po-brekzit.html", "text": "Днес британският премиер Тереза Мей се връща в Брюксел, за да продължи преговорите по споразумението за Брекзит.Предстои работа по документа, така че той да бъде приет от депутатите, след като по-рано тази седмица гласуването вече бе отложено.От ЕС обаче вече предупредиха, че .Припомняме, че вчера тя очаквано оцеля след , поискан от консерваторите.Тя бе подкрепена от 200 депутати при минимум 159 необходими гласа \"за\". Против гласуваха 117 депутати.Анализатори обаче коментират, че въпреки победата, броят на гласовете \"против\" е твърде голям. Това даде повод на много консерватори да призоват Мей да подаде оставка. Самата Мей обяви преди гласуването, че . Тя няма да води партията си на следващите избори през 2022 година, съобщиха световните информационни агенции.Тя обаче   до края на процедурата по Брекзит, който трябва да настъпи официално в края на март 2019 година.След гласуването Мей се върна на \"Даунинг стрийт\", където говори пред медиите. Тя благодари за подкрепата и заяви, че въпреки трудностите, ще се бори за довеждане докрай на процеса по Брекзит, защото вярва в по-доброто бъдеще на страната.Мей призна, че твърде много депутати не са я подкрепили и че е \"чула това, което те са казали\".Премиерът настоя, че , за да се обединят политици от всички партии.Драмите при торите обаче бяха критикувани не само от опозицията, но и от хиляди потребители на социалните мрежи, които публикуваха подигравателни колажи и клипове на неубедителната, според тях, Тереза Мей.Лидерът на лейбъристите Джереми Корбин, с когото Мей заплаши своите съпартийци, ако не бъде подкрепена, обяви, че подобен хаос в управлението е абсолютно неприемлив. Според него, изходът от снощното гласуване е без значение. Факт е, смята той, че премиерът е загубил мнозинството. Тя е неспособна да завърши процеса по \"развода\" с ЕС. Депутатите трябва да гласуват следващата седмица \"нескопосаното\" споразумение, написа лидерът в \"Туитър\".", "date": "2018.12.13", "title": "Мей се връща в Брюксел за преговорите по Брекзит "}
{"url": "https://news.bg/world/pochina-bebeto-na-ranenata-na-zapadniya-bryag-izraelka.html", "text": "Почина бебето на ранената на Западния бряг израелка, предаде АП.Припомняме, че бременната жена бе сред десетките ранени при нападение преди дни в палестински територии. Майката бе приета спешно в болница и бебето бе изродено успешно. Въпреки усилията на лекарите обаче то е починало.Ранената остава под наблюдение в болницата Shaare Zedek в Йерусалим., след като от движеща се кола е стреляно по хора на автобусна спирка.Палестинската групировка Хамас приветства нападението. В изявление на говорител нападението бе определено като \"героично\" и легитимиращо борбата срещу ционизма за връщането на откраднати права.Американският представител в ООН Ники Хейли написа в \"Туитър\", че е крайно време финансирането на терористи да се спре.Израелските власти са ликвидирали един от нападателите и издирват останалите.Премиерът Бенямин Нетаняху е осъдил нападението и извършителите му.Общото събрание на ООН отхвърли резолюция срещу радикалното палестинско движение Хамас.Документът бе предложен от САЩ. Той обаче получи 78 гласа \"за\", 58 гласа \"против\", 32-ма отсъстваха, а 16 държави не гласуваха.За подкрепа, резолюцията трябваше да си осигури 2/3 от гласовете. Преди гласуването, Хейли призова колегите си да гласуват и така да осъдят групировката. Тя определи Хамас като един от най-очевидните и гротескни случаи на тероризъм.Хамас коментира провала на резолюцията като победа както за съпротивата срещу Израел, когото приемат като окупатор, така и срещу САЩ.Палестинският лидер Махмуд Абас обяви, че няма да подкрепи документ,  насочен срещу борбата на палестинците.", "date": "2018.12.13", "title": "Почина бебето на ранената на Западния бряг израелка "}
{"url": "https://news.bg/weather/polozhitelni-temperaturi-i-promenliva-oblachnost.html", "text": "Днес се очакват положителни максимални температури и променлива облачност. Това съобщават от НИМХ.До обяд ще бъде предимно слънчево. След това облачността ще започне да се увеличава.Денят ще премине почти без валежи.Ще духа до умерен вятър от югозапад.Максималните температури ще бъдат между 3 и 8 градуса.Атмосферното налягане ще е по-високо от средното за месеца. В петък на места се очакват валежи от дъжд и сняг. Температурите ще останат почти без промяна. ", "date": "2018.12.13", "title": "Положителни температури и променлива облачност "}
{"url": "https://news.bg/world/kanada-zadarzha-mazh-v-metroto-na-toronto-nosel-bradva.html", "text": "Мъж с брадва бе задържан от полицията в канадския град Торонто, предаде CTV News. Няма данни за ранени.Полицията получила сигнал за въоръжен мъж, който се разхождал в станция Spadina на метрото в пиков час в сряда сутринта.Очевидци твърдят, че той не се е качил на нито един от спиращите влакове.Според първоначалните данни, въоръженият е носел нож. У него обаче била открита брадва.Не се уточнява самоличността на задържания.За кратко влаковете са били спрени и пътниците пренасочени към автобуси. По-късно метрото е възобновило работа по разписание.", "date": "2018.12.13", "title": "Канада задържа мъж в метрото на Торонто, носел брадва "}
{"url": "https://news.bg/world/poveche-ot-60-000-sa-zhertvite-na-voynata-v-jemen.html", "text": "Повече от 60 000 са жертвите на войната в Йемен. Това показват последните данни. Броят е 6 пъти по-висок от официално оповестявания до този момент, предаде Irish Independent.Припомняме, че дълго време официалният брой на ООН бе 10 000 загинали. Той обаче отдавна не е актуален.Това твърдят от изследователска група, която се занимава с въоръжени конфликти.По данни на Световната здравна организация, от избухването на войната досега  60 000 са ранените, а най-малко 2 милиона са били прокудени. Наблюдатели говорят за най-тежката хуманитарна криза на съвремието.Милиони цивилни в страната са застрашени от бойните действия, глада и болестите. ООН предупреди по-рано, че 14 млн. души са подложени на глад, а около 100 000 от тях са деца.В Швеция  от кризата на пореден кръг от мирни преговори. Въпреки постигнатия пробив обаче засега няма изгледи за споразумение, което да сложи край на войната.Прави се опит за споразумение, което да освободи за движение важния пристанищен град Ходейда, за който бунтовниците хуси настояват да остане неутрална зона, а правителството иска под свой контрол.Междувременно, , чрез която да се спре американското участие във водената от Саудитска Арабия коалиция, която воюва срещу бунтовниците хуси в Йемен.Това е силен сигнал към президента Доналд Тръмп за позицията му по случая с убития саудитски дисидент Джамал Кашоги и международния натиск срещу Рияд да накаже виновните.", "date": "2018.12.13", "title": "Повече от 60 000 са жертвите на войната в Йемен "}
{"url": "https://news.bg/world/national-enquirer-prizna-pokrivahme-neudobni-fakti-za-tramp.html", "text": "Скандалът около американския президент Доналд Тръмп продължава да се разраства.След като стана ясно, че бившият му адвокат  е осъден на 3 години затвор за редица престъпления, извършени в мнегова полза, бе подложен на натиск заради  по случая \"Кашоги\" и за слагане край на американското участие в ръководената от Саудитска Арабия коалиция в Йемен, сега от National Enquirer признаха, че са прикривали неудобни за него факти.Става въпрос за аферите с жени, поддържани от Тръмп, заради които е трябвало да бъдат платени огромни подкупи, за да останат в тайна.Споменават се суми от порядъка на 150 000 долара. Това бе и едно от основните обвинения срещу Майкъл Коен, за която той направи пълни самопризнания.Бившият модел на \"Плейбой\" Карън Макдугъл, например, опитa да продаде на изданието историята си, но материалът така и не бе публикуван. Според източници, именно Коен се е намесил, за да спре публикацията.Близките от десетилетия отношения между Тръмп и собствениците на таблоида лъснаха, след като официално бе признато, че изданието е работело в негова полза по време на предизборната му кампания през 2016 година.Ръководството обаче е обещало да съдейства в разследването на прокуратурата.Тръмп отрича както за връзките с тези жени, така и за платените суми, с които е купено мълчанието им.Все повече се надигат гласовете за импийчмънт на президента. Сенатори допускат също така той да отиде в затвора след края на мандата си.", "date": "2018.12.13", "title": "National Enquirer призна: Покривахме неудобни факти за Тръмп "}
{"url": "https://news.bg/world/devetima-zaginali-i-47-raneni-pri-katastrofa-na-visokoskorosten-vlak-v-turtsiya.html", "text": "За тежка катастрофа с високоскоростен влак в турската столица Анкара съобщават световните информационни агенции.По последни данни, деветима души са загинали, а 47 други са били ранени. Трима от ранените са в тежко състояние. Местните власти уточниха, че машинистът е сред загиналите, докато телевизия Си Ен ЕН Тюрк твърди, че сред загиналите са трима души от персонала на влака и шестима пътници. Анадолската агенция уточни, че във влака е имало 206 пътници. Високоскоростният влак се е движел с 80 км/ч и се е сблъскал с маневрираща железопътна машина и след това се забил в пешеходен надлез на гара в Анкара. Машината е проверявала състоянието на релсите, като не е трябвало да бъде на жп линията, по която се е движел влакът, уточни губернаторът на Анкара. Катастрофата е станала около 6:30 часа тази сутрин местно време на гара Marsandiz, на 8 км от централната гара в турската столица.Влакът е тръгвал от Анкара за централния вилает Коня.Ударът е бил толкова силен, че надлезът се е срутил.Турските медии съобщават за изпратени линейки и пожарни коли. Тече спасителна акция, при която трябва да бъдат издирени блокирани под останките на влака и надлеза пътници. Кадри в медиите показват вагони в ужасяващо състояние.Отменено е движението на всички високоскоростни влакове от Анкара по всички маршрути. ", "date": "2018.12.13", "title": "Деветима загинали и 47 ранени при катастрофа на високоскоростен влак в Турция "}
{"url": "https://news.bg/crime/mazh-zagina-v-goryasht-furgon-kray-sandanski.html", "text": "47-годишен мъж e загинал тази нощ при пожар в село край Сандански, съобщава БГНЕС.Към 3.50 часа е получен сигнал за горящ фургон в село Струма. Два екипа пожарникари са отишли да потушат пожара. Обитателят му Д.М. е открит мъртъв.Тялото му е било транспортирано за аутопсия от съдебен лекар в МБАЛ-Благоевград.Очаква се полицията да направи оглед на местопроизшествието и да установи причините за пожара.", "date": "2018.12.13", "title": "Мъж загина в горящ фургон край Сандански"}
{"url": "https://news.bg/int-politics/oshte-edin-kanadets-arestuvan-v-kitay.html", "text": "Външното министерство на Китай обяви, че втори канадски гражданин е арестуван в страната, като и двамата са заподозрени в извършване на действия, които застрашават националната сигурност на страната, като казусите на двамата се разследват, съобщават световните осведомителни агенции. Говорителят на китайското външно ведомство увери, че законните права и интереси на двамата канадци са защитени. По-рано външният министър на Канада Кристия Фрийланд обяви, че още един канадски гражданин е изчезнал в Китай.\"Знаем за канадски гражданин, който се свърза с нас, защото е бил разпитван от китайските власти. Не успяхме да установим контакт с него, след като той ни уведоми за това. Работим много усилено да установим местонахождението му, като ние също така повдигнахме този казус пред китайските власти\", посочи Фрийланд.Изчезналият мъж е Майкъл Спейвър. Според местни медии той управлява организация за културен обмен, която помага на хора да пътуват до Северна Корея. Спейвър дори се бил срещал със севернокорейския вожд Ким Чен-ун. \"Ройтерс\" уточнява, че Спейвър е разследван в Китай по подозрение в увреждане на националната сигурност на Китай. Китайските власти по-рано задържаха бившия заместник-консул на канадското посолство в Пекин Майкъл Ковриг, което стана няколко дни след като главният финансов директор на китайския телекомуникационен гигант Huawei Мън .", "date": "2018.12.13", "title": "Още един канадец арестуван в Китай"}
{"url": "https://news.bg/auto/smetnete-onlayn-danaka-na-kolata-si-v-sofiya.html", "text": "Готов е електронният калкулатор, чрез който всеки собственик на автомобил в София може да изчисли дължимия данък за 2019 г.Калкулаторът е изработен от \"Информационно обслужване\" АД по предложение на Столична община.Данъкът за автомобилите от 2019 г. се формира по нова формула, която включва годината на производство, мощността и екологичният стандарт на колата.Данните за колата, които трябва да се нанесат в калкулатора, са вписани в документите за автомобила - в малкия талон (за по-новите автомобили) или в големия талон (за автомобили, регистрирани по-отдавна):В момента калкулаторът може да бъде намерен .Той ще бъде достъпен и на страницата на Столична община, след като се влезе в раздел \"Справка за задължения и плащания\".", "date": "2018.12.13", "title": "Сметнете онлайн данъка на колата си в София"}
{"url": "https://news.bg/world/demokratat-nansi-pelosi-na-pat-da-poluchi-nay-mnogo-vlast-sled-tramp.html", "text": "Нанси Пелоси ще стане председател на Камарата на представителите на САЩ, след като сключи сделка с разбунтувала се група конгресмени от Демократическата партия, които настояват за нов лидер, информират АП и \"Гардиън\".Със споразумението, която тя обяви в сряда, Пелоси, лидер на демократите от Калифорния, успя да изчисти пътя си към важния пост - вторият след президентския.Пелоси, първата жена в историята на САЩ, която е заемала поста на председател на долната камара, държеше чукчето от 2007 до 2011 г.Тя се договори с демократите да остане на поста най-много четири години, за да даде път на по-младите членове на партията.След изявлението й няколко демократи обявиха, че ще я подкрепят на гласуването в Камарата на представителите на 3 януари, когато Демократическата партия ще си върне контрола, след като спечели мнозинство с най-малко 40 места повече от републиканците на вота през ноември.Безпроблемно Пелоси спечели по време на гласуване в Демократическата партия. 203 демократи срещу 32 я номинираха за поста на председател на долната камара.78-годишната Пелоси е на върха на Демократическата партия през последните 16 г.Сключеното споразумение дава възможност на Пелоси да стане най-влиятелният демократ в американската политика. ", "date": "2018.12.13", "title": "Демократът Нанси Пелоси на път да получи най-много власт след Тръмп "}
{"url": "https://news.bg/int-politics/publikuvaha-video-s-poleta-na-tu-160-nad-karibsko-more.html", "text": "Телевизията на руското военно министерство \"Звезда\" публикува видео на полета на Ту-160 над Карибско море.На кадрите, заснети от пилотската кабина, се вижда екипажът на ракетоносеца-бомбардировач, таблото, както и Карибско море.Полетът беше извършен по време на \"международното посещение на делегацията на Въздушно-космическите сили във Венецуела\", както уточняват руските военни. Продължителността на полета е била около девет часа.Тази седмица във Венецуела по покана на местните власти пристигнаха два стратегически бомбардировача Ту-160, военно-транспортен самолет Ан-124 и пътнически самолет за далечни разстояния Ил-62.По думите на министъра на отбраната на Венецуела, съвместните полети имали за цел да подготвят страната за защита пред лицето на всяка възможна агресия.Това предизвика безпокойство в САЩ и Организацията на американските държави.Президентът на Венецуела Николас Мадуро изтъкна, че посещенията на военни самолети от други страни ще продължат.Ту-160 е свръхзвуков стратегически бомбардировач-ракетоносец. Той е на въоръжение в руската (съветската) армия от 1987 г. Сред пилотите той е известен като \"Белия лебед\".", "date": "2018.12.13", "title": "Публикуваха видео с полета на Ту-160 над Карибско море"}
{"url": "https://news.bg/politics/pravyat-e-registar-na-proizvoditelite-na-planinski-i-traditsionni-produkti.html", "text": "Земеделското министерство ще поддържа електронен регистър на производителите на планински продукти и на тези с традиционен характер, решиха законотворците.МЗХГ ще поддържа на интернет страницата си публични и електронни регистри на лицата, които извършват дейност по производство, преработване, съхранение и търговия на земеделски продукти и храни, произведени по правилата на биологичното производство, включително подизпълнителите.Регистърът ще включва още лицата, които осъществяват контрол за съответствие на биологичното производство, посевния и посадъчния материал и семената от картофи, произведени по правилата на биологичното производство.Лицата, вписани в регистъра са длъжни да предоставят информация на контролиращите лица за всички настъпили промени във вписаните обстоятелства.Въвеждането и потвърждаването на информацията се осъществява чрез квалифициран електронен подпис, персонален идентификационен код, издаден от Националната агенция по приходите.", "date": "2018.12.13", "title": "Правят е-регистър на производителите на планински и традиционни продукти"}
{"url": "https://news.bg/crime/do-20-godini-zatvor-za-biznesmen-prisvoil-nad-6-5-tona-zarno.html", "text": "Съдят бизнесмен, присвоил над 6.5 тона зърно, съобщиха от Окръжната прокуратура във Варна.Срещу подсъдимия Тинко Д. е повдигнато обвинение за длъжностно присвояване на 5 190 800 кг пшеница, 1 433 900 кг слънчоглед и 32 400 кг ечемик. Те му били поверени да ги пази като собственик на зърнобаза в Провадия.Стойността на присвоените количества зърно възлиза на 2, 498 млн. лева. Длъжностното присвояване е в особено големи размери и представлява особено тежък случай. То е извършено като продължавано деяние в периода между 4 юли и 3 октомври 2014 г. в Провадия и Варна.Подсъдимият - собственик на \"Тинком Инвест\" ЕООД - Варна, присвоил зърното на седем земеделски производители, кооперации и юридически лица. Сред потърпевшите е и Професионалната гимназия по селско стопанство в Провадия, която била принудена да намали разходите за храна и карти за пътуване на учениците си, а учебният процес бил затруднен.Разследването установило, че Тинко Д. сключил договори със седемте ощетени производители на зърно да съхранява продукцията им в зърнобазата на фирмата си в Провадия. Бизнесменът поел задължението да съхранява зърното на вложителите и да им го върне, когато го поискат. От своя страна вложителите плащали за съхранението на продукцията.Вместо да изпълни поетите задължения обаче, Тинко Д. без знанието и съгласието на вложителите се разпоредил с произведеното от тях зърно. Той продал съхраняваната земеделска продукция от името на собствените си фирми \"Тинком инвест\" ЕООД и \"Агро тинком\" ЕООД.По време на това деяние Тинко Д. е бил подсъдим по дело за данъчно престъпление в особено големи размери, по което е бил признат за виновен и му е била взета парична гаранция от 20 000 лева.Според Окръжната прокуратура във Варна с получените суми от продажбите на присвоеното зърно той заплащал данъчните задължения по наказателното дело срещу него.С продадената чужда продукция той погасявал задълженията на собствените си фирми към НАП, НОИ, лизингови компании, разходи за транспорт и вноски по кредити.Според прокуратурата това сочи за изключително висока степен на обществена опасност на деянието и на извършителя.За престъплението законът предвижда наказание лишаване от свобода от 10 до 20 години. ", "date": "2018.12.13", "title": "До 20 години затвор за бизнесмен, присвоил над 6.5 тона зърно"}
{"url": "https://news.bg/world/20-godishen-bum-na-ubiystvata-s-ognestrelno-orazhie-v-sasht.html", "text": "Убийствата с огнестрелно оръжие в САЩ са достигнали до най-високото си ниво за последните 20 г., показват нови данни на Центровете за контрол и превенция на заболяванията, цитирани от \"Гардиън\".Почти 40 000 души са загинали при стрелба с огнестрелно оръжие през 2017 г. Самоубийствата с огнестрелно оръжие са довели до най-големия ръст на убийства с оръжие за последните повече от 20 г.Според публикуваната информация през 2017 г. 39 773 души в САЩ са изгубили живота си при стрелба с огнестрелно оръжие. Това представлява 12 смъртни случая на 100 000 души в сравнение с 10,1 през 2010 г. - най-високото ниво от 1996 г.Статистиката е поразителна спрямо други държави. Наскоро публикувано проучване на Jama Network показва, че в Япония са регистрирани 0,2 смъртни случая на 100 000 души от огнестрелно оръжие; 0,3 във Великобритания; 0,9 в Германия и 2,1 в Канада.Jama Network са установили, че само шест държави в света са отговорни за повече от половината от всички 250 000 смъртни случая от огнестрелно оръжие в света на година. САЩ са сред шестте държави, в които влизат Бразилия, Мексико, Колумбия, Венецуела и Гватемала.Най-смъртоносната , когато бяха убити 58 души.Но най-големият убиец е самоубийството - около 60% от всички смъртни случая вследствие използване на огнестрелно оръжие. През 2017 г. се падат 6,9 случая на 100 000 (6,1 през 2010 г. и 5,9 през 2000 г.) или почти 24 000 души са се самоубили с оръжие. Най-много самоубийства с оръжие са станали в щатите Монтана (19,4 на 100 000), Уайоминг (16,6) и Аляска (16,0).Най-високият процент на тези, които притежават оръжие, е в щата Аляска - 61,7%. След това са Уайоминг (53,8%) и Монтана (52,3%).", "date": "2018.12.13", "title": "20-годишен бум на убийствата с огнестрелно оръжие в САЩ"}
{"url": "https://news.bg/society/papa-frantsisk-idva-v-balgariya-ot-5-do-7-may.html", "text": "Папа Франциск ще посети България, съобщиха от пресслужбата на Министерски съвет.Официалното потвърждение за визитата на главата на Римокатолическата църква у нас идва в съобщение на Светия Престол към страната ни.Папата ще бъде в страната ни между 5 и 7 май.\"Приемайки поканата на съответните най-висши власти на Републиките и на Католическата църква, Негово Светейшество Папа Франциск ще осъществи апостолическо пътуване в България от 5 до 7 май 2019 г., където ще посети градовете София и Раковски, и в Бивша Югославска Република Македония на 7 май 2019 г., където ще посети град Скопие\", пише в съобщението.Програмата на пътуването на папа Франциск ще бъде оповестена своевременно.", "date": "2018.12.13", "title": "Папа Франциск идва в България от 5 до 7 май"}
{"url": "https://news.bg/finance/ipi-tsigarite-sa-evtini-no-nedostapni-za-balgarina.html", "text": "Ценовата достъпност на цигарите в България се подобрява, но остава 1,6-1,7 пъти по-ниска спрямо средната за Европейския съюз. Това сочи анализ на ценовата еластичност и достъпност на тютюневите продукти в България на Института за пазарна икономика (ИПИ), проведен в рамките на общата европейска акцизна политика.Предходен анализ на ИПИ показа, че за периода 2007-2016 г. незаконната търговия на цигари в България е донесла приходи на криминалния свят между 2,5 и 3,5 млрд. лв.Към момента нивата на незаконната търговия на цигари са относително ниски (около 5-6% от пазара). Криминалните приходи обаче се оценяват на 100-140 млн. лв. за изминалата година.За да бъдат по-ясно откроени ефектите от акцизната политика върху цигарите в рамките на Европейския съюз, последните месеци ИПИ изследва и ценовата достъпност във всички страни членки и еластичността на търсенето на цигари в България.Прегледът на ценовата достъпност на цигарите в Европейския съюз показва, че достъпността е доста по-ниска в новите страни членки и конкретно в България въпреки по-ниските цени на цигарите.Средната цена на цигарите в България е с 25-30% по-ниска от тази в новите страни членки и наполовина спрямо средните цени за ЕС (без Великобритания и Ирландия).Въпреки това ценовата достъпност на цигарите в България е 1,6-1,7 пъти по-ниска спрямо средните нива за ЕС.През 2018 г. с разполагаемия нетен дневен доход в България могат да се закупят 5,8 кутии цигари, докато в ЕС могат да се закупят 9,3 кутии цигари. Това са съответно 17,1% от дневния разполагаем доход в България и 10,8% от този в ЕС.През последните 10 години в ЕС цената на цигарите става все по-недостъпна. Това се забелязва най-вече в новите страни членки, както и в южните държави - Португалия, Испания, Франция, Италия и Гърция.След 2015 г. обаче тенденцията се обръща. В някои страни ценовата достъпност на цигарите се подобрява въпреки покачването на акцизите. Такъв е случаят и в България, където през последните 3-4 години се наблюдава ясна тенденция за подобряване на ценовата достъпност заради добрия икономически растеж.По отношение на еластичността на търсенето се отчита сравнително висока ценова еластичност на потреблението на цигари в България. За периода 2007-2017 г. тя достига -0,95. Този резултат показва, че потребителите реагират осезаемо на промени в достъпността на цигарите. При загуба на достъпност те ограничават потреблението си, но и търсят по-евтини алтернативи, включително незаконни продукти.Въпреки че през последните 10 години цените на цигарите се удвоиха, достъпността на цигарите намаля с едва 29%. В същия период потреблението на легални цигари спадна с 27,6%.Проучване, проведено сред 5200 пушачи в България през март-април 2018 г., показва, че еластичността на търсенето постепенно се увеличава при различните стъпки на покачване на цените - от около -0,50 при увеличение с 4% или 10% до над -1,00 при увеличение с 20% и 40%. Това означава, че едно неголямо покачване на цените ще доведе до относително по-малко свиване на потреблението. По-рязък ценови скок обаче ще предизвика по-сериозна реакция сред потребителите.Видима е разликата в еластичността между по-богати и по-бедни, както и между работещи и пенсионери.Хората с по-високи доходи и работещите реагират по-слабо на хипотетични покачвания на цените спрямо тези с по-ниски доходи и пенсионерите. Това означава, че различията в социалния статус и дохода водят до различно поведение и следва да се взимат предвид при провеждането на акцизната политика.Дискусията за евентуалните промени в европейската акцизна рамка е показателна за обществените нагласи за обвързване на целите на европейската политика с установяването на общи дефиниции, предпазването на общественото здраве и ограничаването на незаконната търговия.Въпросите за достъпността на цените и еластичността на търсенето са определящи за поведението на пушачите, включително обръщането им към незаконни алтернативи. Общата дискусия към момента е насочена към запазване на основната рамка. Очаква се това да доведе до подобряване на ценовата достъпност и потискане на незаконния пазар.Изводите за новите страни членки и конкретно за България сочат, че през последните 3-4 години ценовата достъпност на цигарите се възстановява въпреки покачването на акцизите. Това допринася за ограничаването на незаконния пазар и носи стабилни приходи в бюджета.През 2018 г. облагането с акциз и ДДС на тютюневите изделия ще донесе близо 3 млрд. лв. на хазната.През 2019 г. в България не се предвиждат промени в акцизната тежест. Това означава, че ценовата достъпност на цигарите ще се подобри допълнително предвид очаквания ръст на икономиката.В средносрочен план дискусията за плавно покачване на акцизите върху цигарите най-вероятно ще продължи. Новите страни членки, включително и България, трябва да се придържат към политика, която залага на предвидимост и постепенност в акцизните промени, като отчита промяната в доходите на гражданите. Това означава да се предприема покачване на акцизите в добрите години, когато нарастващите доходи могат да притъпят негативните ефекти от евентуалната загуба на ценова достъпност.", "date": "2018.12.13", "title": "ИПИ: Цигарите са евтини, но недостъпни за българина"}
{"url": "https://news.bg/crime/banev-ne-prochel-nishto-novo-v-noviya-tom-vnesen-ot-obvinenieto.html", "text": "В допълнителния том с доказателства, внесен тази сутрин от прокуратурата, Николай Банев не е прочел нищо ново. \"Крадецът вика - дръжте крадеца, а кандидат-убиецът вика дръжте кандидат-убиеца\", заяви Банев на влизане в съдебна зала.Основната част от свидетелските показания нямат нищо общо с истината, която е свързана с публичните и акционерни дружества, категоричен е Банев.Конкретно за \"Полимери\" и \"Елма\" той обясни, че те били дружества, които са имали заместник-директор, който е отговарял за защитата и интересите на акционерите.По думите му акциите на предприятията са били един от най-търгуваните на Българската фондова борса. В \"Полимери\" е имало над 2 000 акционери и как е възможно на общото събрание на акционерите Николай Банев да се изтипоса и да каже \"вие ще правите това, което аз ви кажа\", недоумява обвиняемият Банев.Баневи обещаха, че след съдебното заседание ще поискат от съда да дадат пресконференция.Припомняме, че по-рано днес За бизнеса на семейството На последното съдебно заседание съдът постанови на Баневи най-тежката мярка за неотклонение .Преди дни стана ясно, че срещу  - за закана за убийство и за упражняване на въздействие върху свидетел, който е бил принуждаван да дава лъжливи показания по друго досъдебно производство.Престъпленията, извършени от тях, предвиждат лишаване от свобода не по-малко от над 10 години.На 26 октомври Зам.-главният прокурор Гешев обяви престъпленията на Баневи .Майката на Николай Банев също бе  ръководена от сина ѝ.Вчера, стана ясно, че тя  ", "date": "2018.12.13", "title": "Банев не прочел нищо ново в новия том, внесен от обвинението"}
{"url": "https://news.bg/int-politics/rusiya-ironizira-evropa-shte-minavat-na-darva.html", "text": "Говорителката на руското външно министерство Мария Захарова коментира , в която се призовава за спиране на изпълнението на проекта за газопровод \"Северен поток-2\".\"Обявявайки се против енергийното сътрудничество, диверсифицирането му, против придаването на действително съвременен характер на енергийното взаимодействие... това е просто безумие за Европа, която се нуждае от енергоносители\", подчерта Захарова.По думите ѝ, такива декларации нямали отношение към икономиката, а били политически.\"Ако те (евродепутатите) разчитат на глобалното затопляне, това е добра обещава история. Единственият въпрос е в сроковете. Ако те не разчитат на глобалното затопляне, тогава на какво разчитат? В някои страни се закриват атомни електроцентрали, а настояват руският газ също да бъде изоставен. Ще минават на дърва? За дърва за огрев също е известно къде трябва да се отиде\", изтъкна говорителката.По-рано Европейският парламент прие резолюция, в която се призовава за спиране реализацията на \"Северен поток-2\".", "date": "2018.12.13", "title": "Русия иронизира Европа: Ще минават на дърва? "}
{"url": "https://news.bg/world/tramp-otmeni-kolednoto-parti-za-zhurnalistite-v-beliya-dom.html", "text": "Президентът на САЩ Доналд Тръмп отмени коледното парти за журналистите в Белия дом. Така той превръща дългогодишна традиция в жертва на изопнатите отношения с медиите, информират местни медии.На ежегодното събитие са канени журналистите, които отразяват събитията в Белия дом, включително телевизионни водещи и коментатори.През миналата година Тръмп и първата дама Мелания се появиха за кратко, но не позираха за снимки.Преди няколко седмици американският лидер влезе в сблъсък с журналиста от Си Ен Ен Джим Акоста.Тръмп също така на два пъти отказа да присъства на ежегодната вечеря на кореспондентите в Белия дом. Това мероприятие се провежда всяка година от президента Ричард Никсън.", "date": "2018.12.13", "title": "Тръмп отмени коледното парти за журналистите в Белия дом"}
{"url": "https://news.bg/regions/razbiha-i-ograbiha-bankomat-v-plovdivsko.html", "text": "Разбиха и ограбиха банкомат в Брестовица, област Пловдив, съобщи БНР.Все още не е ясно колко пари липсват.Банкоматът е бил поставен в магазин, а сигналът за кражбата е подаден на 112.Предприети са действия за изясняване на обстоятелствата и издирване на извършителите.", "date": "2018.12.13", "title": "Разбиха и ограбиха банкомат в Пловдивско"}
{"url": "https://news.bg/world/shvetsiya-zabrani-pusheneto-i-na-otkrito.html", "text": "Швеция забранява пушенето на някои обществени места на открито, включително на детски площадки и на железопътните гари, информира АП.142 депутати срещу 120 в Риксдагена гласуваха за разширяване на забраната за тютюнопушене от 1 юли 2019 г. Също се забранява тютюнопушенето в открити ресторанти и до входовете на кабини за пушене.В момента в скандинавската държава пушенето се позволява в специални зони на повечето работни и обществени места.Официални данни от 2016 г. показват, че само 11% от 10 милиона шведи пушат всекидневно, а около 10% пушат от време на време.През май 2005 г. Швеция забрани пушенето в баровете и ресторантите.Новият закон има за цел от 2025 г. изцяло да се забрани пушенето на цигари в скандинавската държава.", "date": "2018.12.13", "title": "Швеция забрани пушенето и на открито"}
{"url": "https://news.bg/world/tramp-prodalzhava-da-prenebregva-razuznavatelnite-sluzhbi.html", "text": "Президентът на САЩ Доналд Тръмп продължава да не обръща внимание на ежедневните доклади на разузнавателните служби. Американският лидер отхвърля оценките на службите по големи външнополитически въпроси, обявиха американски източници, цитирани от \"Вашингтон пост\".Според източниците така се създава динамика, при която разузнавачите често виждат големи разлики в публичните изказвания на президента Доналд Тръмп и фактите, представяни от службите пред държавния глава всекидневно.Моделът се е превърнал в източник на растящо безпокойство в разузнавателната общност. Службите се надяват Тръмп да стане по-малко враждебен към тяхната работа и по-възприемчив на предоставяната от разузнаването информация, за която се харчат милиарди долари и понякога агентите рискуват живота си.Недоверието на Тръмп изглежда е предимно заради оценката на разузнаването за руската намеса на изборите през 2016 г. Но също така и по външнополитически въпроси като ядрената програма на КНДР, ядрените и регионални амбиции на Иран, климатичните промени и ролята на саудитския престолонаследник в убийството на журналиста Джамал Кашоги.Има голямо недоволство, обяви представител на американското разузнаване.Източникът добави, че ЦРУ и други агенции продължават да отделят огромни \"средства, време и енергия\", за да гарантират, че предоставят точна информация на Тръмп.Но Белият дом твърди друго. Говорителят Сара Сандърс коментира, че президентът редовно е осведомяван от разузнаването и получава съвети от съветниците си по национална сигурност, включително и от директора на ЦРУ.", "date": "2018.12.13", "title": "Тръмп продължава да пренебрегва разузнавателните служби"}
{"url": "https://news.bg/crime/zadarzhaha-nad-1-kg-kontrabandno-zlato-na-kapitan-andreevo.html", "text": "Митничари задържаха над 1 кг. контрабандни златни накити на ГКПП \"Капитан Андреево\", съобщиха от Агенция \"Митници\".Служителите на реда проверили автобус с турска регистрация, идващ от Турция.Шофьорът и пътниците заявили, че не пренасят вещи, стоки, благородни метали или парични средства за деклариране.При проверката контролните органи са открили четири найлонови пакета с 90 златни пръстени, медальони, гривни, синджири и обици. Накитите били скрити зад шофьорската седалка, в текстилна чанта. Според експертизата накитите са от 14- и 18-каратово злато с общо тегло 1073.66 грама и са на стойност над 60 000 лева.", "date": "2018.12.13", "title": "Задържаха над 1 кг. контрабандно злато на \"Капитан Андреево\""}
{"url": "https://news.bg/int-politics/pravilnikat-za-izpalnenie-na-parizhkoto-sporazumenie-za-klimata-se-oformya.html", "text": "Преговарящите от почти 200 страни правят последни опити за разрешаване на различията по правилата, по които ще се изпълнява на практика Парижкото споразумение за климата, договорено през 2015 г., съобщава \"Асошиейтед прес\".Дипломати и министри са работили през нощта, за да представят днес на председателя на конференцията за климата на ООН в Полша нови чернови за правилника, както и по други въпроси.Полският дипломат, който ръководи двуседмичната конференция, се очаква да обедини черновите и да ги представи на делегатите по-късно днес.Германският преговарящ Карстен Зах заяви пред журналисти, че това е ключов тест дали преговорите ще приключат успешно в петък.Други проблемни въпроси включват финансовата подкрепа за бедните страни и как да се приеме ключов научен доклад за запазване на затоплянето на планетата до 1,5 градуса по Целзий, който големите страни производителки на петрол нарекоха \"разпространител на тревожни слухове\".", "date": "2018.12.13", "title": "Правилникът за изпълнение на Парижкото споразумение за климата се оформя"}
{"url": "https://news.bg/crime/koya-e-bankata-v-koyato-imam-598-mln-evro-pita-banev.html", "text": "Искам да знам коя е тази банка, в която има 598 милиона евро, запита Банев и допълни, че ако през годините са си управлявали добре портфейла, трябвало да имат не един, а три милиарда.Той запита българската общественост дали би поискалата оставките на главния прокурор Сотир Цацаров и зам.-главния прокурор Иван Гешев, ако не се открият един милиард лева по всички сметки на семейството. \"Не може да се изцепиш пред цялото общество и да кажеш, че\", негодува Банев. Той заяви, че няма нито един цент по швейцарски сметки.\"Времето в България е предизборно и има нужда от отклоняване на общественото мнение, за да се покаже, че новият орган спецсъда нещо върши\", обясни и Евгения Банева в съдебната зала, след като стана ясно решението на съда, че тя и съпругът й Баневи поискаха да дадат брифинг пред медиите.Никола Банев определи спецпрокуратурата и спецсъдът като бутафорни.Банев припомни думите си от времето, когато ГЕРБ дошли на власт, че на власт идват една шайка разбойници и нищо от това, което е казал, не е било опровергано.\"Нямам личен конфликт с ГЕРБ\", отсече Банев и допълни, че неговият личен конфликт е законността. Банев отрече някоя политическа партия да е искала каквото и да било от него.Банев потвърди, че съпругата му не е имала ръководни функции в приватизираните дружества и не е посочена като такава във всички доказателства по делото.Огромната част от свидетелите по делото са работили в системата на \"АКБ ФОРЕС\", уточни Банев и припомни, че те самите, по тяхно желание, са се подписвали на документите и трудовите договори.\"Свидетелите са пресирани от прокуратурата и от целия този уникален спектакъл, за да дадат показания\", обвини Николай Банев.Банева е била \"външният министър\", когато са подготвили трите проекта за \"Полимери\", включи се отново Банев. По думите му \"Полимери\" би могло да бъде най-доброто предприятие не само в региона, а в света, ако са им били отпуснати средства от Българската банка за развитие (ББР), с които да се подпомогне дейността на проекта.Банев посочи, че нееднократно е уведомявал премиера Бойко Борисов, по време на първото и второто правителство, за проблемите в  и \"с други по-едри числа, за да може да ги вижда от далечко\". По думите му през всичките години се е водила уникална война от страна на държавата спрямо приватизираното дружество.Банева призна, че не е изненадана от решението на съда. Тя няма никакво обяснение за повдигнатите и обвинения. Банева подчерта, че тя е била никоя в приватизираните дружества, а е била само изпълнителен директор на туристическата фирма \"АКБ ФОРЕС\". Тя е категорична, че не може да коментира приватизации, а може да коментира постприватизации.Според нея не е нормално едно предприятие с капитал от 200 милиона лева да бъде обявено в несъстоятелност със \"само\" 36 000 лева задължения.Тя увери, че занапред ще участват в наказателното производство и ще се опитат да се защитят от условията в следствения арест.", "date": "2018.12.13", "title": "Коя е банката, в която имам 598 млн. евро, пита Банев"}
{"url": "https://news.bg/int-politics/sasht-iskat-ungariya-da-si-opravi-otnosheniyata-s-ukrayna.html", "text": "Съединените щати призовават Унгария да поправи отношенията със съседна Украйна и да не се опитва да блокира сътрудничеството на Киев с НАТО, заявявайки, че \"ако Украйна се провали, Унгария ще бъде на първа линия на руската агресия\", съобщава \"Ройтерс\".Унгария обвинява Украйна, че потъпква образователните права на етническото унгарско малцинство. Будапеща заплаши, че ще отмъсти, като блокира усилията на Киев да се приближи към НАТО и Европейския съюз.Посланикът на САЩ в Будапеща Дейвид Корнщайн заяви пред парламентарна комисия, че Унгария може да направи повече, за да \"даде приоритет на съюзите\" в момент, когато Русия представлява нова заплаха за Украйна и Европа.\"Сега, повече от всякога, Русия тества Запада. Ние чувстваме силно ... че като съюзници на НАТО най-добрият начин за насърчаване на реформите в Украйна е чрез разговори с Украйна, а не чрез блокиране на украинския ангажимент с НАТО\", коментира Корнщайн. Корнщайн обясни, че Унгария, която е силно зависима от руския петрол, газа и ядрена енергетика си играе с огъня, с президента Владимир Путин. \"Трябва да имаме предвид голямата картина. Путин не се интересува от националния суверенитет. Вижданията му са неоимпериалистки. Ако Украйна се провали, Унгария ще бъде на първа линия на руската агресия\", допълва той.Държавният секретар на външното министерство Левенте Мадяр заяви пред парламентарната комисия, че различията между САЩ и Унгария не са стратегически и заяви, че се надява, че диалогът ще им помогне да ги коригират.Унгарският премиер Виктор Орбан подкрепи западните санкции срещу Русия за анексирането на Кримския полуостров и подкрепата за сепаратистите в източната част на Украйна, но също така и критикува мерките.", "date": "2018.12.13", "title": "САЩ искат Унгария да си оправи отношенията с Украйна"}
{"url": "https://news.bg/politics/izhranvaneto-na-armiyata-ni-zadalba-v-zakonov-problem.html", "text": "Храненето на армията събра цялото войнство в комисията по отбрана. От МО обясниха, че били законово възпрепятствани да продължат обществената поръчка заради обжалванията.Според Иван Пейков от дирекция \"Отбранителна аквизиция\" имали пълните основания да спрат поръчката.\"Към момента МО осъществява напълно законосъобразни действия, предоставяйки парични средства на служителите\", обясни той. Действията на МО били, за да се гарантира мотивирана и дееспособна армия.Пейков подчерта, че в цялата си дейност са се основавали на закона.Военният министър Красимир Каракачанов обясни, че трима министри са били принудени да действат като него.\"Мен ме интересува армията да е нахранена\", изтъкна той. Проблемите били заради процедурите за обжалване. Вече нямало оплаквания за храната от военните. Всичко останало били политически спекулации.Каракачанов посочи, че не го интересува коя фирма иска да спечели.\"Не приемам приказки за корупция\", допълни той. Нямало корупция с начина, по който се дават пари на военните да си купуват храната, според него.Той иска поправки в закона за отбраната и въоръжените сили, които да позволят армията повече да не попада в подобна ситуация. Така щели да се избегнат битките между фирмите. Поръчката може да остане, но да е раздробена по лотове. Една фирма да може да участва само в един лот, за да може повече фирми да изхранват армията.Пламен Христов от \"Воля\" заподозря министърът, че предопределил кой да победи междуфирмената война. Той запита по какви критерии са били избрани доставчиците.Каракачанов пък не приема да е обвиняван от политик, който е с три обвинения и свален имунитетът.Специалистите в МО преценили, че това е единственият начин да изхранва армията с пари на ръка. \"Не искаме да премахнем конкурентното начало\",увери военният министър.Той е категоричен, че тази ситуация не е по тяхна вина.От коментара на Каракачанов стана ясно, че му е писнало някой да си прави пиар на широкия гръб.\"Аз не искам да съм на ваше място, господин министър, защото сте наследили тежък проблем\", посочи Джейхан Ибрямов от ДПС.Началникът на отбраната ген. Андрей Боцев подчерта, че за военните не било важно кой ще храни армията, а да имат храна и тя да е качествена и на добра цена.Ивайло Пандов, който е собственик на една от фирмите, обжалвали решенията на МО, обясни, че решението на ВАС от юни 2017 не подлежи на обжалване. \"Всякакви тълкувания не спират изпълнението на това решение\", посочи той. Министърът е длъжен да го изпълни. Решението на ВАС връща поръчката на етап разглеждане на офертите. Поръчката не е изчерпана. Пандов обясни, че тя е за 36 месеца и не е от дата до дата. Той посочи, че 36 месеца текат от датата на избор на изпълнител.\"Не бива да се заблуждават хората, че всичко ни е наред\", смята Ивайло Пандов. Важно, според него, е парите в размер на около 31 милиона лева да се обясни колко от тях са за военни хотели и колко за военни поделения.Бизнесменът иска да се произнесат контролните органи като АДФИ, Сметна палата, НАП. Според него нямало междуфирмени войни.\"Не се съдят фирмите, а те обжалват решения на МО. Трябва да стане ясно, че след откриването на обществената поръчка и определяне на първото класиране на участниците, чиновниците от МО виждат, че са допуснали нарушения при работата си\", според него.Пандов отбеляза, че се заобикаля ЗОП, тъй като се опитват да се направят законоизменения, с които да осигуряват финансови средства на военнослужещите, но не и храна.По думите му през тези три години на дребни процедури по негласно разпореждане част от хранителните продукти са закупувани от чужд хипермаркет у нас за търговия на едро. Същата верига е участник в процедурата и е отстранена със съдебно решение.", "date": "2018.12.13", "title": "Изхранването на армията ни задълба в законов проблем"}
{"url": "https://news.bg/world/elitni-politseyski-chasti-s-aktsiya-v-kvartal-na-strasburg.html", "text": "Елитни части към френската полиция провеждат операция в квартал Neudorf в Страсбург, съобщи фотограф на \"Ройтерс\".Властите организираха мащабна акция за издирване на нападателя, който уби трима души при атака на коледен базар.Елитните части от звеното RAID претърсват адреси на улица в квартала. Други полицаи са обезопасили периметъра в квартала.Не е ясно дали операцията е свързана с издирвания стрелец или е отделна акция.на коледния базар в Страсбург във вторник вечерта. Втори ден полицията провежда мащабна операция по издирването на Шекат в Източна Франция. Нападателят е в списък с имената на хора, които представляват потенциална заплаха за сигурността на Франция. Известно е, че 29-годишният се е радикализирал в затвора. Париж потвърди, че нападението е тероризъм.", "date": "2018.12.13", "title": "Елитни полицейски части с акция в квартал на Страсбург "}
{"url": "https://news.bg/health/rektorat-na-su-nastoyava-ananiev-da-ne-barza-s-detskata-bolnitsa.html", "text": "Министърът на здравеопазването Кирил Ананиев представи на заседание пред Парламентарната комисия по здравеопазване законопроекта за изменение на Закона за лечебните заведения. Той беше внесен от МС на 22 ноември тази година.Измененията в Закона за лечебните заведения целят изграждането на , която да е в съответствие с поетите от правителството ангажименти за подобряване качеството и достъпа до медицинска помощ, както и за създаване на условия за комплексно лечение на деца с увреждания и хронични заболявания. Болницата ще се организира в сградата на болница \"Лозенец\", която в момент функционира и като учебна база за Медицинския факултет към Софийския университет. Затова и от ВУЗ-а не са съгласни, което пролича и в позицията на ръководството му.Въпросите са тясно свързани с бъдещето на Медицински факултет на СУ \"Св. Климент Охридски\", заяви ректорът проф. Анастас Герджиков. Как ще функционира факултетът, ако се загуби материална база и медицински състав, попита ректорът. Има много други начини за разкриване на детска национална болница, без да се закрива болница \"Лозенец\", категоричен беше той. Няма практически начин да се запази академичният състав на МФ, който се състои изцяло от екипа на болница \"Лозенец\", ако се направи това преструктуриране. \"Тези хора, ако отидат на друго място, което не е болница на СУ, няма да бъдат професори, асистенти и доценти\", допълни той. За академичната общност на Софийския университет подходът е напълно неприемлив, отсече Герджиков. \"Докато няма ясна визия за всички стъпки, нека не се прави първата стъпка\", призова той.Ако бъде изградена многопрофилна детска болница, това ще гарантира научен и методичен център в областта на педиатрията, ще стимулира специализацията на младите лекари и ще създаде добри шансове за тяхната професионална реализация, се посочва в проектозакона. Преобразуването на болница \"Лозенец\" в детска многопрофилна болница налага изменение в закона, уточни Ананиев.Според правителството е необходима регулаторна намеса чрез отмяна на параграф 5 от Преходните и заключителни разпоредби от ЗЛЗ, като предложението е в многопрофилна детска болница да се преобразува друго лечебно заведение по член. 5 ,ал1 от ЗЛЗ.Ще се създаде експертна група с директорите на водещите болници в София за изготвяне на подробен план за действие, като ще бъде използван опита от добрите практики в други европейски държави. Необходима е инвентаризация на материалните и нематериалните активи в болница \"Лозенец\", изтъкна Ананиев. Ще бъде изготвен финансов анализ на разходите за преструктуриране на лечебното заведение. В хода на реализиране ще се търси индивидуален диалог с членовете на медицинските екипи и гарантиране възможността специалистите да се реализират в същото или в друго лечебно заведение.Ананиев подчерта, че ще се осигурят средства от държавния бюджет за изграждане на допълнителен корпус към болницата с цел осигуряване на повече болнични легла. От бюджета за 2019 ще бъдат отделни авансово 20% от средствата, като останалите средства ще бъдат гласувани в държавния бюджет за 2020 година.Представители на обществения съвет на Фонда за лечение на деца приветстваха решението болница \"Лозенец\" да бъде преструктурирана в детска многопрофилна болница. , стана ясно от становището. България и българските деца имат нужда от тази болница, твърдо се застъпиха за измененията от пациентските организации.Председателят на Национална пациентска организация д-р Станимир Хасърджиев подкрепи създаването на многопрофилна детска болница, но изрази мнение, че изборът на лечебно заведение може би не е най-подходящият. Той посочи още, че в болница \"Лозенец\" се извършват и трансплантации, като тя има нужното оборудване за белодробни трансплантации.Парламентарната Комисия по здравеопазване не одобри промените в Закона за лечебните заведения, предвиждащи преструктурирането на Университетска болница \"Лозенец\" и превръщането ѝ в национална педиатрична болница.Предложението срещна подкрепата на едва 11 народни представители, а други 11 гласуваха с \"въздържал\" се, с което бе отхвърлено. Въпреки това законопроектът ще влезе за разглеждане на първо четене в пленарна зала, а здравният министър Кирил Ананиев, който остана изненадан от днешното гласуване заяви, че тогава ще очаква подкрепа от тях.", "date": "2018.12.13", "title": "Ректорът на СУ настоява Ананиев да не бърза с детската болница"}
{"url": "https://news.bg/world/richard-bransan-dokosna-kosmosa.html", "text": "Туристическият космически кораб на \"Върджин Галактик\" (Virgin Galactic) докосна границата на космоса, съобщи АП.Ракетният кораб се издига на 82 км от земната повърхност, преди да започне да се спуска. Полетът стартира от пустинята Мохаве.Успешният свръхзвуков тестов полет на \"Върджин Галактик\" е една голяма стъпка по-близо до превръщането в реалност на мечтата на Ричард Брансън за туристически разходки в космоса.Не веднъж президентът на \"Върджин Галактик\" посочваше, че иска да бъде един от първите космически туристи на борда.Ричард Брансън поздрави двамата пилоти след теста.В началото на изпитателния полет, специален самолет, носещ експерименталната совалка, излетя на височина близо 13 000 метра, преди да я освободи. Космическият кораб запали своя ракетен двигател и бързо се издигна нагоре. Той достига 2,9 Мах, което е почти три пъти по-бързо от звука.Двамата тестови пилоти - Марк \"Форгър\" Стъки и бившият астронавт на НАСА Рик \"Си Джей\" Стъркоу\" - ще бъдат наградени, заяви говорителят на Федералната служба за авиационна администрация Бейли Едуардс.\"Беше страхотен полет и нямам търпение да го направя отново\", каза Стъркоу, който има четири полета на американските совалки.Мечтата на Ричард Брансън за търговски туристически разходки в космоса е от 2004 г. Тя имаше няколко неуспеха през годините, но последният полет показва, че трудностите са отстранени.", "date": "2018.12.13", "title": "Ричард Брансън докосна космоса"}
{"url": "https://news.bg/crime/zadarzhaha-mazh-naragal-tri-zheni-i-dete.html", "text": "Служители от СДВР задържаха 24-годишен младеж по обвинение, че е намушкал три жени и дете, съобщиха от пресцентъра на МВР.Към 19.05 часа в полицията е получен сигнал за инцидент в столичния кв. \"Христо Ботев\". Според първоначалната информацията, при конфликт, младеж на 24 години е нанесъл наранявания с хладно оръжие на три жени и дете, след което се е затворил в дома и отказал да го напусне.Пристигналите на място полицейски екипи от СДВР, Първо РУ и Специализираните полицейски сили са предприели действия за безопасното му извеждане. Той е задържан в Първо РУ.Екипи на Спешна помощ са откарали пострадалите за прегледи и оказване на медицинска помощ, като сред тях евентуално по-сериозно е състоянието на най-възрастната жена. На мястото на инцидента се извършва оглед, предстоят процесуално-следствени действия.", "date": "2018.12.13", "title": "Задържаха мъж, наръгал три жени и дете"}
{"url": "https://news.bg/disasters/sapyori-razchistiha-tri-hristiyanski-tsarkvi-v-izrael.html", "text": "От 50 години района на р. Йордан, където е кръстен Иисус Христос, е миниран. На територията на два манастира (етиопски и гръцки) и католически параклис, грузински сапьори разчистиха терена.Това съобщава сайтът \"Добротолюбие\".22 -ма професионални сапьори от HALO Trust работят в Израел от пролетта на 2018 г. като част от групата специалисти на международната благотворителна организация за борба с наземните мини.Според тях при обезопасяването са открити в изоставените сгради и църковна утвар, съдове, прибори за хранене и дори бира. Всички тези предмети били предадени на църковните власти в Йерусалим.Християнските църкви в района по бреговете на река Йордан в Израел, където е бил кръстен Иисус Христос, може да бъдат отворени за поклонение в рамките на една година. Това се посочва в съвместно изявление, публикувано на 9 декември от правителството на Израел и представители на международната организация, занимаваща се с разчистването на терена.", "date": "2018.12.13", "title": "Сапьори разчистиха три християнски църкви в Израел"}
{"url": "https://news.bg/disasters/atentatorat-ot-strasburg-e-ubit.html", "text": "Атентаторът от Страсбург Шериф Шекат е бил обкръжен, съобщиха френски медии. При престрелка с полцията т, съобщи в. \"Фигаро\". Полицейски хеликоптер е бил забелязан да лети над страсбургския район \"Ла Мено\". В района са чути изстрели. Има засилено присъствие на полиция и тежка техника.Квартал \"Мено\" е съседен на квартал \"Нюдор\", където дирите на Шериф Шекат се изгубиха във вторник вечер.Ислямистът е бил убит след престрелка с полицейски екип, който е бил изпратен да патрулира по улица \"Лазаре\".Шериф Шекат се е бил укрил в къща на номер 71 от улицата. При завързалата се престрелка, ислямистът е бил убит около 21 часа.При  в Страсбург бяха убити трима души, а 12 са ранени. Шестима от ранените са в тежко състояние.Веднага след нападението  от тероризъм до най-високото. Властите подсилиха контрола по границите и патрула на всички коледни базари във Франция.", "date": "2018.12.13", "title": "Атентаторът от Страсбург е убит"}
