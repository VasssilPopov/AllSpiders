{"url": "https://news.bg/regions/velosipedist-blasna-dete-v-morskata-gradina-vav-varna.html", "text": "Дете е в болница, след като е блъснато от велосипедист пред аквариума в Морската градина във Варна, предаде БНР.От болницата \"Света Анна\" уточниха, че 4-годишното дете е контактно и за живота му няма опасност.Районът е бил отцепен от полицията.Инцидентът с дете там е пореден за последните месеци. Припомняме, в края на юни  Заради трагичния инцидент  срещу движението на автомобили в Морската градина, в резултат на което то беше ", "date": "2019.07.13", "title": "Велосипедист блъсна дете в Морската градина във Варна "}
{"url": "https://news.bg/world/tramp-otkaza-da-nalozhi-kvoti-za-proizvodstvo-na-uran-v-sasht.html", "text": "Президентът на САЩ Доналд Тръмп отказа да наложи квоти за производство на уран в страната, но вместо това нареди нов 90-дневен преглед на въпроса от федерални агенции, предаде \"Ройтерс\".В меморандум Тръмп пише, че не е съгласен с изводите на Министерството на търговията на САЩ, че вносът на уран е заплаха за националната сигурност. Американският лидер отбелязва, че откритията \"будят сериозно безпокойство\" и е наредил по-задълбочен преглед. По думите му необходим е пълен анализ дали това представлява заплаха за националната сигурност.САЩ предимно разчитат на внос на уран от Канада, Австралия и Русия, като 7% от урана е произведен в страната през 2017 г., според данните на Администрацията за енергийна информация.", "date": "2019.07.13", "title": "Тръмп отказа да наложи квоти за производство на уран в САЩ"}
{"url": "https://news.bg/world/napadnaha-ukrainska-televiziya-s-rpg.html", "text": "Нападател стреля с ръчен противотанков гранатомет (РПГ) по украинска телевизия в столицата Киев. По сградата са нанесени щети, информира АП.Няма пострадали при нападението. Киевската полиция издирва извършителите. Властите окачествиха действията като акт на тероризъм. Нападението е извършено срещу телевизия 112 Украйна. Мрежата е разглеждана от някои като проруска.В четвъртък прокуратурата на Украйна заплаши с действия, ако телевизията излъчи новия документален филм на режисьора Оливър Стоун, в който е интервюиран руският президент Владимир Путин.112 Украйна е собственост на Тарас Козак, който се бори за депутатско място от партия \"Опозиционен блок\", организирана от Виктор Медведчук. Медведчук поддържа контакти с Путин и попада под санкциите на САЩ от 2014 г.", "date": "2019.07.13", "title": "Нападнаха украинска телевизия с РПГ"}
{"url": "https://news.bg/world/bum-na-sifilis-v-evropa.html", "text": "Сифилисът сега е по-често срещан в някои европейски страни от новите случаи на ХИВ след 70% увеличение на случаите през последното десетилетие, се казва в , съобщава \"Дойче веле\".Европейският център за профилактика и контрол на заболяванията (ECDC) съобщава, че повече от 260 000 потвърдени случая на болести, предавани по полов път, са съобщени от 30 страни от ЕС/ЕИП между 2007 и 2017 година.Само през 2017 г. са се потвърдили 33 1989 случая на сифилис в 28 държави, допълва базираният в Стокхолм здравен орган.ECDC коментира, че по-незащитеният секс и по-рисково сексуално поведение сред гейовете, бисексуалните и транссексуалните хора, са най-вече отговорни за повишаването.Две трети от новите случаи са съобщени сред тях, се казва в доклада, като се добавя, че заболеваемостта от сифилис достига своя връх при мъжете на възраст между 25 и 34 години.Докато случаите сред хетеросексуалните мъже се увеличават умерено всяка година и почти никак сред жените, сред хомосексуалните броят на случаите нараства от малко над 5000 през 2010 г. до 15 309 през 2017 г.В Западна Европа случаите се удвояват. ECDC отбелязва забележителни различия между страните, като Германия, Великобритания, Исландия, Ирландия и Малта са свидетели на повече от двойно увеличение на случаи през последното десетилетие. Естония и Румъния обаче отчитат спад от 50% или повече през същия период.Здравният орган обяснява, че през последното десетилетие се наблюдава намален страх от заразяване с ХИВ - вируса, който може да причини СПИН - тъй като сега лекарствата могат да се справят с болестта, а тези, които се заразяват с ХИВ, обикновено са със средна продължителност на живот. Новите лекарства също могат значително да намалят риска от предаване на ХИВ, когато се приемат от хора с висок риск.В резултат на това, повече хомосексуални правят секс с много партньори и без презервативи, което ги поставя в по-висок риск от заразяване и с други инфекции, предавани по полов път.\"Съществува ясна връзка между сексуалното рисково поведение и риска от сифилис и други болести, предавани по полов път\", предупреждава Андрю Амато-Гаучи, ръководител на програмата ECDC за ХИВ, ППИ и вирусен хепатит.Използването на презервативи \"трябва да се увеличи\". Той допълва, че за да се промени тенденцията, здравните власти трябва да \"насърчават хората да използват презервативи последователно с нови и случайни партньори\".Амато-Гаучи призовава също за редовни прегледи за сексуално здраве, особено сред хората с по-висок риск от инфекции.Сифилисът може да има тежки усложнения и при мъже, и при жени, ако не се лекува, включително мъртво раждане и смърт на новородени. Сифилисът е една от водещите причини за загубата на бебета в световен мащаб през 2016 г. Заболяването също увеличава риска от заразяване с ХИВ.Докладът на ECDC е след като Световната здравна организация обяви миналия месец, че всеки ден около един милион души по света се заразяват с инфекции, предавани по полов път.", "date": "2019.07.13", "title": "Бум на сифилис в Европа"}
{"url": "https://news.bg/regions/banov-proveryava-belogradchishkite-skali-za-vandalizam.html", "text": "Министърът на културата Боил Банов се самосезира по повод публикации за дейности, които се извършват върху Белоградчишките скали и нареди спешна проверка.Главна дирекция \"Инспекторат за опазване на културното наследство\", съвместно с Националния институт за недвижимо културно наследство (НИНКН) проверява на място получения сигнал за нерегламентирани намеси върху Белоградчишката крепост, паметник на културата и в района на Белоградчишките скали.Обектите са предоставени за управление на община Белоградчик. Резултатите от проверката ще бъдат оповестени незабавно, съобщава Министерство на културата.", "date": "2019.07.13", "title": "Банов проверява Белоградчишките скали за вандализъм"}
{"url": "https://news.bg/bulgaria/korveta-bodri-se-zavarna-ot-amerikansko-ukrainskoto-uchenie.html", "text": "Корвета \"Бодри\" се завърна от участие в американско-украинското учение с международно участие \"SEA BREEZE 2019\".Екипажът на корвета \"Бодри\", с командир капитан III ранг Николай Цонев, се завърна в Пункт за базиране Варна.Учението се проведе в периода от 30 юни до 13 юли 2019 г. в пристанище Одеса и морските пространства на Украйна. В него взеха участие кораби от ВМС на САЩ, Румъния, Турция, Украйна и Грузия.Целта на учението бе да се повиши нивото на оперативна съвместимост и подготовката на личния състав по време на плаване в състава на многонационални съединения. По време на учението бяха отработени сериали по отразяване атаките на въздушен, надводен и подводен противник, тактическо маневриране, търсене и спасяване на човек паднал зад борд, контрол на търговското корабоплаване и бординг операции.", "date": "2019.07.13", "title": "Корвета „Бодри” се завърна от американско-украинското учение"}
{"url": "https://news.bg/int-politics/politsiyata-v-gibraltar-osvobodi-ekipazha-na-iranskiya-tanker.html", "text": "Полицията в Гибралтар съобщи, че всичките четирима членове на екипажа на иранския танкера \"Грейс 1\" са освободени под гаранция без да бъдат обвинени, съобщава \"Ройтерс\".Полицията в Гибралтар обяви по-рано в петък, че са арестувани двамата втори помощници от танкера, ден след като капитанът и главният офицер също бяха арестувани.В изявление полицията съобщава, че всичките четирима членове на екипажа са освободени под гаранция при определени условия.Не се съобщават подробности, но полицията допълва, че разследването продължава и танкерът продължава да е задържан.", "date": "2019.07.13", "title": "Полицията в Гибралтар освободи екипажа на иранския танкер"}
{"url": "https://news.bg/world/sledvashtite-chasove-se-ochakvat-dazhd-i-buri-v-severna-gartsiya.html", "text": "Гръцкият национален метеорологичен център предупреждава, че времето в Централна и Северна Гърция ще се влоши събота следобед и в неделя, тъй като дъжд и спорадични гръмотевични бури ще засегнат областите.В събота най-засегнатите ще бъдат районите в северното Йонийско море, Епир и вероятно Централна Гърция според метеоролозите.От обяд в неделя се очакват дъждове и гръмотевични бури в Централна и Западна Македония, Северна Тесалия и архипелага Споради, както и някои от северните Егейски острови.Очаква се ветровете да достигнат 3-4 по скалата на Бофорт и постепенно да се повишат до 6 в някои от засегнатите райони.", "date": "2019.07.13", "title": "Следващите часове се очакват дъжд и бури в Северна Гърция"}
{"url": "https://news.bg/world/talibani-atakuvaha-hotel-v-zapaden-afganistan.html", "text": "Талибани атакуваха търговска сграда помещаваща хотел в западен Афганистан, убивайки трима служители по сигурността и ранявайки 10, съобщава \"Ройтерс\".Талибаните поемат отговорност и заявяват, че техните бойци са се позиционирали в сграда и са стреляли по полицейския щаб.Нападнати са сградата с хотел, няколко заведения за хранене и магазини, разположени близо до полицейския щаб и къщата на губернатора в Кала-е-Нав, столицата на провинция Бадгис.Абдул Латиф Рустай, директор на болница в Кала-е-Нав коментира, че 10 ранени, включително четирима души от силите за сигурност, са откарани в болница.Абдула Афзали, член на провинциалния съвет на Бадгис допълва, че силите за сигурност продължават да се борят с талибанските бойци, а служители в министерството на вътрешните работи в Кабул коментират, че двама от тримата нападатели са убити.Полицията е обградила сградата, обяснява говорителят на министерството на вътрешните работи Насрат Рахими.Миналата седмица талибаните и американски представители прекратиха седмия кръг от мирните преговори с признаци на напредък в усилията за прекратяване на 18-годишната война.В същото време афганистанска делегация и членовете на ислямистката групировка се договориха за \"пътна карта за мир\".", "date": "2019.07.13", "title": "Талибани атакуваха хотел в западен Афганистан"}
{"url": "https://news.bg/regions/dzhip-blasna-dete-na-peshehodna-pateka-v-blagoevgrad.html", "text": "Джип \"Форд-Рейнджър\" блъсна дете на пешеходна пътека в Благоевград.Инцидент става отново на бул.\"Джеймс Баучер\" в 14 и 30 часа, съобщава БГНЕС.Няма опасност за живота 8-годишното момче е прието в МБАЛ-Благоевград с травма на стъпало и натъртвания.Детето пресичало пешеходна пътека тип \"Зебра\" върху тротинетка.", "date": "2019.07.13", "title": "Джип блъсна дете на пешеходна пътека в Благоевград"}
{"url": "https://news.bg/int-politics/sblasatsi-mezhdu-protestirashti-i-politsiya-v-honkong-zaradi-kitayski-targovtsi.html", "text": "Протестиращите в Хонконг се сблъскаха с полицията в град близо до границата с континентален Китай, където хиляди се обединиха срещу присъствието на китайски търговци, съобщава \"Ройтерс\".Демонстрацията в териториалния град на Хонконг Шун Шуй, недалеч от китайския град Шенжен, започна мирно, но прерасна в сблъсъци. Протестиращите хвърляха чадъри и каски по полицията, които отвръщат с палки и спрейове със сълзотворен газ.По-късно полицията в Хонконг призова протестиращите да се въздържат от насилие и да напуснат района. Около 20 и 30 часа местно време повечето от тях са се оттеглят, тъй като полицаи за борба с безредиците, екипирани с шлемове и щитове преминаха през града.Протестът е последният от поредицата, която разтърсва бившата британска колония повече от месец, което доведе до най-тежката политическа криза от предаването й на Китай през 1997 г.Уличните протести по-рано привлякоха милиони хора, а стотици нахлуха в парламента на 1 юли, за да се противопоставят на вече спряния законопроект за екстрадиция.Критиците разглеждат законопроекта като заплаха за върховенството на закона в Хонконг. Лидерът Кари Лам заяви, че законопроектът е \"мъртъв\", след като е спрян миналия месец, но опоненти коментират, че няма да се задоволят с нищо по-малко от официалното му оттегляне.Протестите срещу законопроекта до голяма степен се проведоха в главния бизнес район на Хонконг, но демонстрантите започнаха да търсят подкрепа и на други места, както и по вътрешни въпроси.В Шун Шуй протестиращите се събраха, за да се противопоставят на дребните китайски търговци, които посещават територията, за да купуват стоки, които след това продават в Китай.Демонстрантите скандират исканията си на китайския официален език, за да могат китайските търговци да се приберат вкъщи. Много улични магазини са затворени по време на протеста.Търговците отдавна са причина за недоволство сред хората в Хонконг, които твърдят, че те подхранват инфлацията, увеличават цените на имотите, избягват данъците и размиват идентичността на Шун Шуй.\"Нашият прекрасен град стана хаос\", коментира 50-годишният Райън Лай, жител на Шун Шуй, където така наречените \"паралелни търговци\" купуват големи количества безмитни стоки, които пренасят и продават в континентален Китай.\"Ние не искаме да спираме пътуванията и покупките, но моля, просто го направете подредено и законно. Законопроектът за екстрадицията бе повратна точка за нас. Искаме си обратно Шун Шуй\".Когато Великобритания върна Хонконг на Китай преди 22 години, китайските комунистически лидери обещаха на града висока степен на автономия за 50 години. Но мнозина казват, че Китай постепенно затяга властта си, поставяйки свободата в Хонконг под заплаха чрез редица мерки, като например законопроекта за екстрадиция.Липсата на пълна демокрация в Хонконг стои зад последните размирици, обяснява Джими Шам от Гражданския фронт за правата на човека, който организира протести срещу законопроекта за екстрадиция.\"Правителството, Кари Лам, някои законодатели във функционални избирателни райони не се избират от народа, така че има много ескалиращи действия в различни области, които отразяват различни социални въпроси. Ако политическите проблеми не бъдат решени, проблемите със социалното благополучие ще продължат да се появяват безкрайно\", допълва Шам.Участник в протестите коментира, че съботните сблъсъци започват, когато демонстрантите започват да обвиняват полицията, че са се притекли на помощ на търговците от континента, които са нападнали демонстранти.\"Някои хора са нападнати и са ранени в паниката на тълпата. Опитах се да спася някои момичета, затова бях нападнат със сълзотворен спрей от полицията. Сега се чувствам зле. Ченгетата са кучета\", коментира мъж нарича себе си Рагнар.Протестиращите са разрушили бариери и огради, за да създадат свои прегради и защити. Млад мъж е лекуван с кървава рана на главата на метри от полицаи, които удрят демонстранти, въоръжени с чадъри. Полицията за борба с безредиците успява да разчисти улицата минути по-късно и да освободи хваната в капан полицаи.\"Нямаме оръжия и бяхме мирни. Когато ги видяхме да ни снимат, трябваше да реагираме\", обяснява друг протестиращ Чан, който отказва да даде пълното си име. \"Сега всички сме уплашени, как могат да ни удрят с палки\", допълва той, взирайки се в кръвта на лицето на друг протестиращ.\"Искаме да събудим Вашингтон, Съединените щати трябва да направят повече, за да помогнат на Хонконг да стане напълно демократичен\", обяснява жител на близкия град Фанлин, който е един от петимата протеста, носещи американско знаме.\"Те са най-важната оставаща световна сила, която може да се опълчи на Китай\", допълва 30-годишен мъж, който се представя като Дейвид.Протестиращите срещу екстрадицията планират друга демонстрация в неделя в град Ша Тин, в така наречените нови територии между остров Хонконг и границата с Китай.", "date": "2019.07.13", "title": "Сблъсъци между протестиращи и полиция в Хонконг, заради китайски търговци"}
{"url": "https://news.bg/regions/ochakvat-se-gramotevichni-buri-i-gradushki-v-nedelya.html", "text": "През следващото денонощие, под влияние на студен атмосферен фронт, времето над България ще е много динамично.Обявени са оранжев и жълт кодове за по-голямата част от страната. Те не се отнасят единствено за Черноморието и Силистра. През нощта срещу неделя, над Западна България валежите ще се усилват, ще има и гръмотевични бури, а до сутринта ще завали и в Централна.Над по-голямата част от страната ще е облачно и дъждовно.На места в централните и източните райони от Южна България количествата валежи ще са между 40 и 60 л/кв.м, ще има и гръмотевични бури и градушки.Ще духа умерен до силен северозападен, в Източна България - югоизточен вятър. Температурите ще се понижат и ще са предимно между 20 и 25 градуса.", "date": "2019.07.13", "title": "Очакват се гръмотевични бури и градушки в неделя"}
{"url": "https://news.bg/int-politics/politsiyata-v-parizh-izpolzva-salzotvoren-gaz-sreshtu-agresivni-zhalti-zhiletki.html", "text": "Членове на движението \"жълти жилетки\" проведоха протестна акция на Северната гара в Париж, съобщава ТАСС, цитирайки БФМ.Една от групите \"жълти жилетки\", пренебрегвайки първоначалния маршрут, съгласуван от властите, влиза в сградата на Северната гара, откъдето парижани масово отпътуват за почивка на север от страната и към Белгия, Холандия и Германия.Отрядите на специалните части на полицията пристигат на мястото и бързо гонят протестиращите от гарата, след което активистите продължават демонстрациите си по улиците на Париж.Протестиращите настояват властите на републиката да организират т.нар. Референдум за гражданска инициатива, който да се занимае с въпроси от национално значение.\"Жълтите жилетки\" също заплашват да организират мащабен протест в Париж на 14 юли, националният празник на Франция.Според БМФ, по принцип демонстрациите в Париж са спокойни. Въпреки това полицията е трябва да използва сълзотворен газ в отговор на действията на група агресивни протестиращи, които се опитаха да провокират силите на реда.Според френското министерство на вътрешните работи, в Париж има около 2,5 хил. полицаи, които осигуряват реда в почивните дни.", "date": "2019.07.13", "title": "Полицията в Париж използва сълзотворен газ срещу агресивни \"жълти жилетки\""}
{"url": "https://news.bg/regions/patrulka-i-avtomobil-se-sblaskaha-na-stolichen-bulevard.html", "text": "Патрулка и друг автомобил са се ударили днес на кръстовище в София, предаде \"Нова\".Инцидентът е станал на бул. \"Възкресение\" в столичния квартал \"Красна поляна\". Движението се пропуска в едната лента.", "date": "2019.07.13", "title": "Патрулка и автомобил се сблъскаха на столичен булевард "}
{"url": "https://news.bg/world/izvanredno-polozhenie-na-havayskite-ostrovi-zaradi-pozhari.html", "text": "Извънредно положение бе обявено на Хаваите заради огромни горски пожари, съобщиха световните информационни агенции. За момента няма данни за жертви или ранени. Наложила се е евакуация на стотици от засегнатите места. Най-тежко засегнат е остров Мауи, където местни жители небето, което изглежда оранжево заради бедствието.  Силните ветрове затрудняват гасенето на пожарите. Бедствието е обхванало територия от над 1000 хектара гори. ", "date": "2019.07.13", "title": "Извънредно положение на Хавайските острови заради пожари "}
{"url": "https://news.bg/world/4-7-po-rihter-raztarsi-zapadna-gartsiya.html", "text": "Земетресение с магнитуд от 4,7 по Рихтер бе регистрирано в западната част на Гърция, предаде АП.До момента няма данни за загинали или ранени, както и за значителни материални щети. Институтът по геофизика в Атина съобщи, че трусът е регистриран в 18:08 часа. на около 30 километра северозападно от град Агринио, разположен в областта Етолия.Трусът е на дълбочина от 28 километра.Гърция се намира в активен сеизмичен район и търпи чести земетресения с подобна сила.", "date": "2019.07.13", "title": "4,7 по Рихтер разтърси Западна Гърция "}
{"url": "https://news.bg/bulgaria/zavishena-radiatsiya-v-zaliva-vromos.html", "text": "Установиха радиация три пъти над нормата в залива Вромос край Черноморец, предаде \"Нова\".Припомняме, че за проблема Достъпът до плажа не е забранен, рискът за ползването му е отговорност на плажуващите. Въпреки здравния риск и това лято туристи са разпънали палатки на плажната ивица.Ефектът след продължително лежане на пясъка не е непосредствен, но може да се прояви след години, предупреждават здравните власти.При малките деца има опасност и от поглъщане на пясък.Поставена е табела с информация на български и на английски, че ползването на плажната ивица крие риск за здравето.Очаква се от община Созопол да поставят и табела, че плажът е неохраняем.Проблемът с повишената радиация на залива Вромос е от 80-те години на ХХ-ти век, когато заливът е използван за хранилище на отпадъци от медните мини. Там са съхранявани включително и радиоактивни отпадъци. Сега всяка година радиоактивният фон се следи от Регионалната здравна инспекция.", "date": "2019.07.13", "title": "Завишена радиация в залива Вромос "}
{"url": "https://news.bg/world/nalagat-na-facebook-globa-ot-5-mlrd-dolara-zaradi-cambridge-analytica.html", "text": "Федералната търговска комисия на САЩ реши да наложи рекордна глоба от 5 милиарда долара на компанията Facebook по делото, свързано с компанията Cambridge Analytica, в рамките на което се разследват нарушения на поверителността на данните, предаде Би Би Си.Комисията е проучила данни за това, че консултантската компания неправомерно е получила и използвала  на социалната мрежа.От Facebook и от Федералната търговска комисия са заявили пред Би Би Си, че нямат коментар по темата.Според информация на \"The Wall Street Journal\", решението за глобата е одобрено през тази седмица с гласовете на трима от петимата членове на комисията.Американското правосъдно министерство трябва да вземе окончателното решение, но не е ясно кога ще стане това.Федералната търговска комисия започна разследването срещу Facebook през март миналата година.", "date": "2019.07.13", "title": "Налагат на Facebook глоба от 5 млрд. долара заради Cambridge Analytica"}
{"url": "https://news.bg/int-politics/otlagat-sas-sedmitsa-izslushvaneto-na-malar-v-kongresa.html", "text": "Изслушването в Конгреса на специалния прокурор по руската намеса в американските избори Робърт Мълър ще бъде отложено с една седмица и ще се състои на 24 юли, предаде CNN.Председателят на правната комисия към Камарата на представителите Джери Надлър и председателят на комисията по разузнаването Адам Шиф обявиха в съвместно изявление, че отлагането е по молба на Мълър и че той е готов да се яви на по-късна дата.Припомняме, през миналия месец беше обявено, че Мълър ще свидетелства пред конгресмените на 19 юли.Докладът от продължилото над 2 години разследване на Мълър, придобило известност като Рашагейт, беше публикуван в цензурирана версия, с резюме от министъра на правосъдието Уилям Бар, в което се твърдеше, че документът оневинява президента Доналд Тръмп.Това предизвика публично изявление на Мълър, който опроверга твърдението на Бар за невинността на Тръмп, като заяви, че ако е смятал президента за невинен, е щял да го каже по този начин, но не го е направил.В доклада се съдържат данни, че Тръмп е нееднократно възпрепятствал разследването на руската намеса, но поради невъзможността да повдигне обвинение срещу действащ президент (такива са правилата на правосъдното министерство), Мълър предостави решението за това на Конгреса.В документа са изброени и множество данни, доказващи руската намеса в американските избори с цел да бъде подпомогната кампанията на Тръмп, но според Мълър участието на самия Тръмп в това не е доказано по безспорен начин.10% от информацията в доклада е цензурирана и по думите на Мълър обществото е въведено в заблуждение за истинското съдържание на документа.Припомняме, преди две години Доналд Тръмп.", "date": "2019.07.13", "title": "Отлагат със седмица изслушването на Мълър в Конгреса  "}
{"url": "https://news.bg/bulgaria/spirat-za-1-chas-dvizhenieto-po-magistrala-hemus.html", "text": "Движението по автомагистрала \"Хемус\" между 49-и и 53-и километър ще бъде спряно тази вечер двупосочно от 23 до 24 ч., съобщават от АПИ.Това се налага поради монтиране на рамка за тол системата. Уточнява се, че късният час е избра, за да не се затруднява трафикът през деня.По време на ограничението движението ще се пренасочва от пътен възел \"Ботевград\" по обходния път на Ботевград и път I-3 към с. Трудовец - с. Разлив - пътен възел \"Правец\" - АМ \"Хемус\" и обратно.От АПИ призовават шофьорите да карат внимателно, със съобразена скорост, и да спазват стриктно пътната сигнализация.", "date": "2019.07.13", "title": "Спират за 1 час движението по магистрала „Хемус“ "}
{"url": "https://news.bg/world/stotitsi-nelegalni-migranti-nahluha-v-parizhkiya-panteon.html", "text": "Стотици нелегални мигранти нахлуха в парижкия Пантеон с искане да им бъде дадено право да останат в страната, съобщи \"Ройтерс\".Демонстрантите, предимно от Западна Африка, обявиха, че са \"черни жилетки\" - по подобие на \"жълтите жилетки\", които организираха антиправителствени протести.\"Ще останем тук докато и последният от нас не получи документи\", се казва в листовка, разпространен по време на акцията. Според различни източници, в нея са участвали между 200 и 700 мигранти.Пантеонът беше блокиран от полицаи, които изведоха на групи протестиращите.В мемориалния комплекс са положени национални герои на Франция, сред които Виктор Юго и Франсоа Волтер.", "date": "2019.07.13", "title": "Стотици нелегални мигранти нахлуха в парижкия Пантеон "}
{"url": "https://news.bg/bulgaria/tsarkvata-pochita-sv-arhangel-gavriil.html", "text": "Днес православната църква почита св. Архангел Гавриил - един от двамата архангели в Библията, посочени по име, заедно с Архангел Михаил.Гавриил известява Дева Мария за зачеването на Исус Христос в утробата ѝ чрез Светия Дух, той е и вестителят на нейното успение. В Новия Завет той е пратен и при Захария, за да му каже за предстоящото раждане на Йоан Кръстител.Освен в християнството той е почитан и в юдаизма, и в исляма. На иврит името му означава Божия сила. В исляма той е архангелът, който диктува Корана на Мохамед.Имен ден празнуват Гаврил, Гавраил, Гаро, Гаврила, Гаврилка, Габриел, Габриела, Габи.Архангел Гавраил се чества два пъти в годината - на 26 март и на 13 юли.", "date": "2019.07.13", "title": "Църквата почита св. Архангел Гавриил"}
{"url": "https://news.bg/world/na-ostrova-predlagat-slanchev-bryag-kato-nay-evtinata-destinatsiya-za-alkoholna-vakantsiya.html", "text": "За британците, които търсят \"алкохолна ваканция\", мястото е Слънчев бряг в България, пише британският таблоид \"Сън\".Изданието отбелязва, че курортът е сред европейските с най-евтина бира и вино, като пояснява, че тази година цените са паднали с почти 14% в сравнение с миналото лято.В статията се обяснява, че средната цена на една бира на Слънчев бряг е 72 пенса - най-евтината от всички курорти, включени в изследването на Post Office, докато чаша вино е около 1.21 лири.\"Сън\" пояснява, че британците могат да спестят много пари в сравнение с Ница, Южна Франция, където бирата е 3.18 лири (342% повече), а чаша вино е около 4.09 евро (238%).Не е изненада, че Слънчев бряг е новият Магалуф (испански курорт - б.р.) за британците, които обичат да се забавляват.Българският курорт също се препоръчва като изгодна дестинация и за семейства, тъй като се предлагат едни от най-ниските цени за хапване.Според Post Office три блюда с бутилка вино и безалкохолно за четиричленно семейство е в порядъка на 28.51 британски лири. В Италия за същото британците трябва да извадят 119.19 британски лири, което означава, че в България е с 318% по-евтино.\"Сън\" пише още, че има доста малко европейски морски курорти, които са намалили цените тази година в сравнение с 2018 г.", "date": "2019.07.13", "title": "На Острова предлагат Слънчев бряг като най-евтината дестинация за „алкохолна ваканция”"}
{"url": "https://news.bg/world/s-400-ne-promenya-strategicheskata-orientatsiya-na-turtsiya-uveri-ankara-sasht.html", "text": "Министърът на отбраната на Турция Хулуси Акар проведе телефонен разговор с американския си колега късно в петък вечерта във връзка с придобиването на руски зенитно-ракетен комплекс С-400 и развитието в Сирия, съобщават Анадолската агенция и \"Ройтерс\".Вчера РусияАкар и Марк Еспър са обсъдили и други въпроси.Покупката на С-400 не означава промяна в стратегическата ориентация на страната, уверил Акар.Придобиването на С-400 от Русия \"не е предпочитание, а необходимост\", казал Акар и добавил, че Турция ще разглежда предложението на САЩ за закупуване на система за противовъздушна отбрана \"Пейтриът\".След като Анкара не успя да се сдобие с американската система, Турция сключи договор с Русия за С-400 през април 2017 г. По-късно Вашингтон призова Турция да закупи \"Пейтриът\", като подчерта, че руската система е несъвместима със системите на НАТО, включително ще подкопае изтребителите Ф-35.Турция обаче уверява, че С-400 няма да бъде интегрирана в системите на НАТО и следователно няма да представлява заплаха.Акар пояснил, че позицията на Турция в програмата за производство на Ф-35 не се е променила и страната изпълнява задълженията си.\"Влошаването на турско-американските отношения не служи нито на Турция, нито на САЩ, нито на интересите на НАТО\", подчертал военният министър на Турция.По време на телефонния разговор двамата министри са обсъдили и развитието в Сирия.Според турския военен министър единствените въоръжени сили, които са подготвени, компетентни и подходящи за създаване на безопасна зона в Сирия, са турските.Акар и Еспър са постигнали съгласие диалогът между двете държави да продължи. Другата седмица ще пристигне американска военна делегация в Анкара за обсъждане на зоната за сигурност в Сирия.", "date": "2019.07.13", "title": "С-400 не променя стратегическата ориентация на Турция, увери Анкара САЩ"}
{"url": "https://news.bg/world/ekstremistka-ataka-sreshtu-hotel-v-somaliya-zavarshi-s-26-zaginali.html", "text": "Силите за сигурност на Сомалия сложиха край на нападение на въоръжената групировка Аш Шебаб срещу хотел в южния пристанищен град Кисмайо. При нападението загинаха най-малко 13 души, информира \"Ал Джазира\".\"Операцията приключи\", обяви майор Мохамед Абди от полицията пред осведомителната агенция \"Ройтерс\".\"До момента ни е известно за смъртта на 13 души. Много хора са спасени. Четирима нападатели са убити\", поясни Абди.По-късно бе съобщено, че най-малко 26 души са убити, а 56 са ранени при нападението срещу хотела.Екстремисти от свързаната с \"Ал Кайда\" групировка щурмуваха хотела, след като взривиха кола бомба в петък, докато местните законодатели и старейшини провеждаха среща за предстоящите регионални избори през август.Сред загиналите има политици и журналисти.Властите обясниха, че атентатор самоубиец е забил автомобил с експлозиви в популярния хотел \"Медина\", а след това е възникнала престрелка и щурмуване на хотела от нападателите.Според Сомалийския синдикат на журналистите двама репортери са загинали.Аш Шебаб, която се опитва да свали правителството в Сомалия, пое отговорност за атаката.", "date": "2019.07.13", "title": "Екстремистка атака срещу хотел в Сомалия завърши с 26 загинали"}
{"url": "https://news.bg/bulgaria/1000-lv-psihologicheskata-granitsa-za-kormuvane.html", "text": "Винаги има дискусии относно часовете. Ако погледнем държавите, които са в ЕС, статистиката показва, че нормативът за практическото обучение е около 30 часа. В Германия то е с най-много часове - 36. С тези думи Ивайло Славков от СБА подкрепи пред Нова телевизия увеличението на часовете за кормуване.\"Като се върнем в годините назад, ние сме минавали през доста перипетии. 80- те години часовете бяха 36. Имаше два вътрешни изпита - на осмия и на шестия час. За дамите, на полигона, се взимаха още 20 часа. Курсът беше три месеца и половина. Общо около 60 до 70 часа се получаваха за шофиране\", посочи Йонко Иванов от Съюза на преподавателите по авто-мото подготовка.След 90-те години часовете са свалени на 25, а през 2010 година са увеличени отново и стигат до 31. Това оказва положително влияние, според Иванов. Сега обаче от гледна точка на обкръжаващата среда, агресията в училище и липсата на възпитание поведението на младите шофьори е друго, коментира Иванов.Той отново настоя от АПИ за създаване на карта на пътнотранспортните нарушения, така че новите водачи да бъдат обучавани и според местата, на които са станали тежки инциденти.Според Ивайло Славков понятието цена е размито. \"Хиляда лева е психологическата граница. За някои са малко, но за други повече. Понятието цена е размито. Важни са трудът, който се полага и качеството на обучение\", поясни Ивайло Славков.Йонко Иванов обаче постави въпроса защо родителите на млади водачи не зачитат какви са сумите, изплащани при ПТП. Той подчерта, че 20% от катастрофите у нас са причинени от млади водачи на автомобили.", "date": "2019.07.13", "title": "1000 лв. -  психологическата граница за кормуване"}
{"url": "https://news.bg/world/pravitelstvoto-na-nova-zelandiya-zapochna-izkupuvaneto-na-orazhiyata-ot-grazhdanite.html", "text": "Десетки притежатели на оръжия в новозеландския град Крайстчърч започнаха да връщат оръжията си в замяна на пари. Това е първото от повече от 250 планирани събития за връщане на оръжията в страната, след като правителството направи , пише \"Гардиън\".Полицията обяви, че е платила повече от 200 000 новозеландски долара на 68 собственици на оръжия през първите часове на проведеното днес мероприятие.През април депутатите в Нова Зеландия набързо прокараха ново законодателство за забрана на някои оръжия, след като Срещу Тарант са повдигнати 51 обвинения в убийство, 40 обвинения в опит за убийство и едно в тероризъм.  Процесът, който се очаква да продължи 6 седмици, ще започне на 4 май 2020 г.Новите закони забраняват повечето автоматични и полуавтоматични оръжия, както и аксесоари, които изменят оръжието. Те бяха прокарани със 119 срещу един гласа през април в Камарата на представителите след ускорен законодателен процес.Правителството е заделило повече от 200 милиона новозеландски долара за изкупуване на оръжията, такива като AR-15, въпреки че много притежатели на огнестрелно оръжие не са доволни от предложената компенсация.Според амнистията собствениците на оръжие трябва да предадат забранените оръжия до декември 2019 г. Общо в държавата има между 1,2 и 1,5 милиона оръжия.", "date": "2019.07.13", "title": "Правителството на Нова Зеландия започна изкупуването на оръжията от гражданите"}
{"url": "https://news.bg/world/hizbula-izrael-shte-bade-zalichen-pri-voyna-mezhdu-sasht-i-iran.html", "text": "Лидерът на \"Хизбула\" предупреди, че Израел ще бъде въвлечен при всяка война между САЩ и Иран и може да бъде \"заличен\" при такъв конфликт, пише \"Таймс ъв Израел\".\"Иран има способностите да бомбардира Израел със свирепост и сила\", обяви Хасан Насрала в интервю за телевизия \"Ал Манар\".\"Когато американците разберат, че тази война може да заличи Израел, те ще се замислят\", смята той.Насрала направи коментарите на фона на напрежението между Ислямската република и САЩ. Той говори след решението на Камарата на представителите на САЩ да ограничи възможностите на президента Доналд Тръмп да Демократите се опасяват, че ястребите в Белия дом могат да тласнат държавата към ненужна война.Не е ясно дали Насрала има предвид арсенала от далекобойни ракети на Ислямската република или десетките хиляди ракети и снаряди, които Техеран е предоставил на ливанската групировка.Насрала коментира, че организацията значително е подобрила военните си възможности от войната през 2006 г.\"Нашите оръжия са развити като качество и количество, имаме прецизни ракети и безпилотни самолети\", каза той пред медията в интервю по повод 13 г. от началото на войната.Насрала държеше карта на Израел и посочи стратегически цели, които \"Хизбула\" може да удари, включително летище \"Бен Гурион\", оръжейни складове, пристанището в Ашдод, заводи и др. Той твърди също, че ракетите им могат да ударят и южния израелски град Ейлат на Червено море. По думите му \"Хизбула\" се е сдобила и с противовъздушна отбрана.Насрала е уверен, че скоро няма да има война с еврейската държава, защото Израел се страхува от последиците. Според него регионални играчи работят за предотвратяване на война между САЩ и Иран. Той е на мнение, че Саудитска Арабия и Обединените арабски емирства нямат интерес от конфликт.", "date": "2019.07.13", "title": "„Хизбула”: Израел ще бъде заличен при война между САЩ и Иран"}
{"url": "https://news.bg/world/chetvarti-ruski-samolet-s-elementi-ot-s-400-katsna-v-turtsiya.html", "text": "Министерството на отбраната на Турция потвърди в събота, че четвърти руски самолет се е приземил в страната, за да достави още елементи от зенитно-ракетния комплекс С-400 в авиобаза Мюртед в провинция Анкара, информира ТАСС.Вчера Русия . В петък вечерта военният министър на Турция , за да го увери, че Анкара не променя стратегическата си ориентация с покупката на С-400.Доставката на елементи от ЗРС С-400 продължава. В тази връзка четвърти самолет се приземи в авиобаза Мюртед, се казва в разпространеното от военното ведомство съобщение.Първата информация за преговори между Русия и Турция за доставка на С-400 се появи през ноември 2016 г. На 12 септември 2017 г. руската страна потвърди, че двете държави са сключили договор. Военният министър на Турция Хулуси Акар заяви, че системата ще бъде разгърната до октомври 2019 г. Сделката е за 2,5 милиарда долара.С-400 \"Триумф\" е най-новата руска противовъздушна ракетна система с голям обсег. Предназначена е за унищожаване на авиация, крилати и балистични ракети, включително със среден обсег на поразяване, а също така могат да се използват и срещу наземни цели. Обхватът им на действие достига 400 км, способни са да унищожат цели на височина до 30 км.Турция се превърна в третата (след Беларус и Китай) страна, където Москва доставя С-400. Скоро Индия трябва да се присъедини към тях.", "date": "2019.07.13", "title": "Четвърти руски самолет с елементи от С-400 кацна в Турция"}
{"url": "https://news.bg/bulgaria/remontat-na-pametnika-na-svobodata-na-shipka-priklyuchva-po-rano-ot-predvidenoto.html", "text": "Ремонтът на Паметника на свободата на връх Шипка ще приключи по-рано от предвиденото, информира БГНЕС.Кореспондент на медията в региона съобщава, че лъвът на паметника е разкрил нови тайни, след като започна реставрирането му. Бронзовата фигура бе отворена за първи път от 40 години насам. Установено е, че лъвът е конструктивно здрав и ремонтът ще приключи по-рано.,,Установи се, че на всяка част, от която е сглобен лъвът, от вътрешната страна е изписано колко тежи съответният елемент. Това позволи да се изчисли точно тежестта на лъва. Досега се обявяваше, включително и от музея, че той тежи около 28 тона. Оказа се, че той тежи около 12 тона, ако прибавим и носещата конструкция, максималната тежест става около 15 тона. Другият любопитен момент е, че до момента знаехме, че лъвът е сглобен от 28 елемента, оказа са, че те са 53″, разказва д-р Чавдар Ангелов - директор на парк - музей Шипка - Бузлуджа.Носещата конструкция, върху която лъвът е сглобен, е в добро състояние, отливките, от които е направен, също са в добро състояние. Корозията не е нанесла някакви съществени поражения, които да изискват по-сериозни интервенции. В резултат на това дейностите се движат малко по-бързо от първоначално предвидените срокове.", "date": "2019.07.13", "title": "Ремонтът на Паметника на свободата на Шипка приключва по-рано от предвиденото"}
{"url": "https://news.bg/bulgaria/zhiteli-na-elin-pelin-izlyazoha-na-protest-sreshtu-zavod-za-plastmasa.html", "text": "Жителите на град Елин Пелин излязоха на протест срещу завод за преработка на пластмаса, информира БГНЕС.Протестът беше съвместно проведен с жителите на село Гара Елин Пелин, които пък негодуват срещу непрекъснатата липса на вода.Демонстрацията се проведе в края на жп надлеза. Те се обявяват срещу изграждането на завод за преработка на пластмаса без съгласието на жителите и без извършването на ОВОС. Хората протестираха и срещу честата липса на питейна вода, авариите на водопроводната мрежа, както и срещу лошата поддръжка на жп надлеза от АПИ.От сформирания инициативен комитет съобщават, че кметът на града Ивайло Симеонов е издал заповед за строеж на склад за безалкохолни напитки. Вместо това обаче е бил построен завод за преработка на пластмаса с капацитет 35 000 000 килограма годишно.Според хората това е в нарушение на правилата, тъй като не е била направена оценка на въздействието върху околната среда, нито проектът и разрешението са били гласувани от Общинския съвет.", "date": "2019.07.13", "title": "Жители на Елин Пелин излязоха на протест срещу завод за пластмаса"}
{"url": "https://news.bg/bulgaria/rabotodatelite-podgotvyat-novi-signali-do-prokuraturata-za-manipulatsii-na-pazara-na-tok.html", "text": "Асоциацията на индустриалния капитал в България (АИКБ) за пореден път поиска прекратяване на договорите с така наречените \"американски централи\", което се обещава, но и постоянно се отлага от поне 3 години. Асоциацията обяви също, че се подготвят нови сигнали до прокуратурата заради манипулация на пазара на ток.Вчера енергийният министър Теменужка Петкова участва в заседание на Националния съвет на Асоциация на индустриалния капитал в България (АИКБ) със своя екип, част от който бяха изпълнителният директор на ЕСО Ангелин Цачев, заместник-изпълнителният директор на БЕХ Северин Въртигов, директорът на дирекция \"Енергийни стратегии и политики за устойчиво енергийно развитие\" Николай Налбантов и др.Срещата се състоя по инициатива на работодателската организация, след като от началото на 2019 г. българският бизнес заплаща цена на електроенергията често в пъти по-висока от средната в Европа.Ползвайки данните от последното ценово решение на КЕВР, сметките показват, че тези въглищни централи изземват непазарно от потребителите на електроенергия в страната 20,70 лв./мвтч, което също изкривява родния пазар. Като пряк негативен ефект бизнесът и гражданите надплащат 701 млн. лв годишно чрез такса \"задължения към обществото\" и от фонд СЕС. От АИКБ предлагат тези дружества да се интегрират също на пазара, като за целта се създаде механизъм и се проведат търгове за капацитети.\"Не искаме цените за нас да са по-ниски, отколкото в другите европейски държави. Настояваме, обаче, да не ги превишават. Това е изключително важно за жизнеността, за конкурентоспособността и развитието, а и изобщо за оцеляването на българската индустрия като гръбнак на икономиката\", обобщи председателят на УС на АИКБ Васил Велев.\"Високите цени на тока спъват повишаването на заплатите, оскъпяват цените на крайните продукти, забавят ръста на БВП. Настоящата ситуация е неприемлива, но и опасна. Тя се превръща в проблем за страната ни, защото засяга семействата на над 500 хил. души, заети в преработващата промишленост, както и българска продукция, продавана на световните пазари. Затова този проблем изисква незабавно, отговорно и трайно решение\", обясни той.Членовете на Националния съвет бяха единодушни и настоятелни в искането си за последователност и устойчивост при определянето на държавните политики за развитие на електроенергийния сектор, при спазване на принципите за конкурентност, прозрачност и равнопоставеност.\"Повод за острата ни реакция е поредното ескалиране на цените на сегмент \"Ден напред\" на Българска независима енергийна борса, което отдавна не е единичен случай. Ако нещата в сектор енергетиката продължат по този начин, това ще е пагубно за българската индустрия и икономиката на страната\", заяви Васил Велев.\"Реформите не търпят отлагане. НЕК трябва да се преструктурира възможно най-бързо чрез разделяне на дейностите по обществена доставка и по производство и търговия с електрическа енергия с цел избягване на манипулации. Държавата трябва да създаде условия за реална конкуренция между производителите на електроенергия, пазарна интеграция със съседни страни във всички пазарни сегменти\", добави още той.Според АИКБ пазарът на електроенергия за бизнеса у нас е манипулиран и се създава изкуствен търговски дефицит, въпреки двойно по-високия капацитет на действащите мощности в сравнение с вътрешното потребление. За това \"спомага\" и недопустимата пазарна концентрация, постигната от свързвани с Христо Ковачки компании и неприемливото им пазарно поведение.На фона на незначителни разлики спрямо последните години в параметрите производство, потребление и износ, се наблюдава драстично и необосновано повишение на цените, в което няма никаква пазарна логика. Работодателите посочиха, че през последните три месеца нееднократно е имало случаи, в които дружествата от Български енергиен холдинг и в частност НЕК и ТЕЦ Марица-изток 2 са предлагали недостатъчни количества, заради което цените на тока за бизнеса у нас са били най-високите в Европа. Това е била и причината да бъдат сезирани КЕВР и Прокуратурата от работодателски организации. Подготвят се и нови сигнали.АИКБ счита, че подобни манипулации могат да бъдат прекратени с ефективно управление на държавните централи и настоява дружествата от БЕХ да оферират на сегмент \"Ден напред\" адекватни количества при ценова структура, аналогична на утвърдената по ангажимента с Европейската комисия, както и с осигуряването на капацитети за адекватен внос на електроенергия.Министърът на енергетиката заяви, че правителството е на страната на бизнеса и не би искало проблеми за българската индустрия. Тя апелира за честен и открит диалог, който да произведе работещи решения и припомни вече предприетите действия от нейното ведомство.За безпрецедентно високите цени на тока са били сезирани КЗК и КЕВР. Работи се и по създаването на отделна платформа специално за индустриалните консуматори.\"И аз като г-н Велев смятам, че не бива условията на даден търг да предпоставят само един купувач. Напротив, търговете би трябвало да са максимално публични, прозрачни и да дават възможност на повече участници\", каза Теменужка Петкова.Министърът на енергетиката обеща да направи необходимото, така че решенията да бъдат добри и за индустрията, и за енергетиката, като подчерта, че и държавните производители на електроенергия са част от общността на българските производители изобщо и следователно напълно споделят вижданията и очакванията на индустриалните потребители.Припомняме, в последните няколко месеца няколко пъти а на електроенергията, договорена през борсов сегмент \"Пазар ден напред\", отбелязва неимоверни скокове, като към 3 юли 2019 г. е най-високата в Европа. , че има признаци на организирана престъпна група в енергетиката.Избухнаха и , най-вече с обвиненията от страна на работодателите за . Ш в деловодството на \"Български Енергиен Холдинг\" ЕАД на 19 юни, но .", "date": "2019.07.13", "title": "Работодателите подготвят нови сигнали до прокуратурата за манипулации на пазара на ток"}
{"url": "https://news.bg/world/luiziana-i-misisipi-se-podgotvyat-za-parviya-uragan-za-sezona.html", "text": "Американският щат Луизиана се подготвя за връхлитащата тропическа буря \"Бари\", информират АП и други медии.Бурята се очаква да прерасне в ураган и да достигне територията на щата през уикенда. Има опасност от големи наводнения.В четвъртък президентът на САЩ Доналд Тръмп обяви извънредно положение в щата.Според USA Today повече от 2 милиона души са под опасност.Губернаторът на Луизиана Джон Едуардс заяви, че цялото крайбрежие на щата е на пътя на бурята.Рано тази сутрин от Националния център по ураганите на САЩ съобщиха, че \"Бари\" е на около 115 километра южно от Морган сити, където се очаква да достигне в събота сутринта. Бурята е придружена от вятър със скорост над 100 километра в час. Природното бедствие ще продължи на север.Това ще е първият ураган за сезона.Евронюз информира, че десетки хиляди жители са останали без електричество рано тази сутрин. Бурята ще тества новите защитни диги в Ню Орлиънс.\"Бари\" се очаква да нанесе щети в Луизиана и части на Мисисипи.", "date": "2019.07.13", "title": "Луизиана и Мисисипи се подготвят за първия ураган за сезона"}
{"url": "https://news.bg/world/zapochna-prokurorsko-razsledvane-sreshtu-salvini-za-sgovor-s-rusiya.html", "text": "Прокуратурата в Милано започна разследване на корупционна схема с участието на представители на партията \"Лига\" и Кремъл, предаде Би Би Си.В четвъртък в пресата отново се появиха публикации, че ръководството на партията е получило финансиране в размер на десетки милиони от Русия в замяна на лобиране от тяхна страна за петролна сделка, желана от Москва.Сайтът BuzzFeed публикува аудиозапис на преговори между трима руснаци и трима италианци, сред които е Джанлука Савоини - сподвижник на вицепремиера Матео Салвини, който е сред лидерите на \"Лига\". Освен записа беше публикуван и  на разговорите.BuzzFeed посочва, че срещата е продължила повече от час и че на нея са обсъждани условията по сделката за многомилионно финансиране на \"Лига\" с руски пари от сделки с петрол.Подозрения за сговор с Москва се появиха още през февруари, когато сп. \"L'Espresso\" съобщи, чe Савоини е преговарял през октомври с руснаци с в московския хотел \"Метропол\".По-рано  да е получавал финансиране от Русия.", "date": "2019.07.13", "title": "Започна прокурорско разследване срещу Салвини за сговор с Русия"}
{"url": "https://news.bg/int-politics/kim-chen-un-promeni-konstitutsiyata-za-da-stane-darzhaven-glava.html", "text": "Севернокорейският лидер Ким Чен Ун официално получи статут на държавен глава, след като бяха направени промени в конституцията на страната, съобщи \"Ройтерс\".Досега номинално за държавен глава се смяташе председателят на президиума на парламента на Северна Корея, а длъжността на Ким Чен Ун беше \"върховен лидер\" и командващ армията.Според \"Ройтерс\", промените може да са свързани с потенциален мирен договор със САЩ и съответно със стремеж страната да стане по-малко милитаризирана и повече ориентирана към икономиката и международните контакти.Занапред титлата на Ким Чен Ун ще бъде \"върховен представител на целия корейски народ\" и \"върховен главнокомандващ на армията\".", "date": "2019.07.13", "title": "Ким Чен Ун промени конституцията, за да стане държавен глава"}
{"url": "https://news.bg/weather/slanchevo-na-mesta-s-kratkotrayni-valezhi-1.html", "text": "Съботният ден ще бъде предимно слънчев, а навлизащите от юг въздушни маси ще доведат до леко повишаване на температурите.През втората половина на деня от запад ще започне разрастване на облачността, с което на отделни места ще има краткотрайни дъждове и гръмотевична активност. Най-голяма е вероятността за валежи над Рила и Родопите.Вятърът ще бъде до умерен, от юг.Нощните температури са в интервала 12-17 градуса.Максималните дневни стойности са между 26 и 31 градуса.През нощта срещу неделя валежите ще обхванат по-голяма част от страната. Те ще са по-обилни в западните райони, където се очакват и гръмотевични бури.", "date": "2019.07.13", "title": "Слънчево, на места с краткотрайни валежи"}
{"url": "https://news.bg/press/plashtame-za-f-16-bez-da-teglim-zaemi-balgarite-ne-se-otkazvat-ot-halkidiki-reshenieto-za-folksvagen.html", "text": "Съботните вестници съобщават, че България ще плати наведнъж сумата за изтребителите F-16 без да се налага вземане на заеми.\"България има готовност да плати наведнъж сумата по сделката за изтребителите F-16, в понеделник предстои извънредно заседание на Министерския съвет за актуализация на бюджета. Това каза в интервю за предаването \"Добър ден\" на Радио \"Фокус\" министърът на финансите Владислав Горанов. Той подчерта, че фискалният резерв е в достатъчно добри равнища и страната ни ще може да си позволи да плати сделката накуп. \"Сумата, която трябва да платим по договора за закупуването на новото въоръжение за българската армия, е значителна. Плащането, което трябва да се осъществи накуп, съгласно разговорите ни с американската страна, е за около 1,2 млрд. долара, които в целия си обем не са разчетени в Закона за държавния бюджет. В този смисъл планираме в понеделник на извънредно заседание да разгледаме вече сключените договори между българската и американската страна, като ги предложим на Народното събрание за ратификация. Успоредно с това планираме да предложим актуализация на Закона за държавния бюджет, за да увеличим разходната част и да осигурим необходимото финансиране за този проект\", обясни министърът на финансите. Владислав Горанов допълни, че физическата доставка на новата техника се очаква да бъде през 2023 година. Страната ни работи и по още два проекта, свързани с придобиването на нови способности - на сухопътните войски и на флота, каза още той. Финансовият министър увери, че България има пари за сделката с първите осем изтребители и за придобиването им няма да взима заеми.\" - в. \"Стандарт\".\"Правителството планира да предложи в понеделник актуализация на бюджета за 2019 г., в която планираният дефицит от сегашните 0.5% да се увеличи на 2% заради нуждата да се финансира очакваната сделка за бойни самолети F-16. Това заяви финансовият министър министър Владислав Горанов в интервю, разпространено днес на сайта на министерството. В него той казва също, че емитираният вътрешен дълг от 300 млн. лв. в края на миналия месец не е пряко свързан със сделката с \"Локхийд Мартин\". В репортажа си за интервюто \"Ройтерс\" допълва, че в понеделник правителството планира да емитира още 200 млн. лв дълг с 20-годишен падеж.\" - в. \"Дневник\".Стремежът на България към членство в Шенген и способността на страната ни да прилага европейските норми също са сред актуалните теми.\"Борим се да влезем в Шенген. Вече осма година сме изпълнили всички условия, но благодарение на няколко държави, които поради вътрешнополитически битки, не допускат България, съвсем несправедливо стоим извън него. Другата битка е за премахване на дискриминационния мониторингов механизъм, който е само за България и Румъния. Това каза евродепутатът от Емил Радев от ЕНП/ГЕРБ в ефира на \"Плюс-Минус. Коментарът след новините\" по Нова телевизия. Той беше избран за заместник-председател на Комисията по граждански свободи, правосъдие и вътрешни работи в ЕП. \"Това е може би една от най-важните комисии в ЕП и от най-големите - 96 души. Това е комисията, която се занимава с борбата с престъпността, с миграцията, с борбата с тероризма, с прането на пари, Шенген, мониторинговите механизми, върховенство на закона - всичко това е в нейните приоритети\", обясни той. Радев прогнозира, че предстои тежък мандат за Европейския парламент: \"Вече две политически сили не могат да приемат решения в ЕП, трябват три или четири. Това ще го видим и следващата седмица при избора на председател на ЕК, ако не бъде отложен. Виждаме, че вече и интересите на държавите членки са коренно различни. Виждаме ясно разделение в политическите семейства, появиха се нови силни играчи и оттук нататък много тежко ще се взимат решения в ЕП. Предстои тежък мандат.\" - в. \"24 часа\".\"Десетки нарушения откри земеделското министерство при проверките на къщите за гости, финансирани с европари. 15 от тях не посрещат туристи. За две седмици са проверени близо 300 къщи. \"Проверени са всички къщи, останали в мониторингов период, както и седем по сигнал. Тези 15 къщи представляват 5,2% от всички, които са в мониторинг\", обясни земеделският министър Десислава Танева пред бТВ. Изискуемата сума от установените нарушения ще е 4,5 милиона лева. В някои къщи са открити отклонения от някои показатели. На тях ще бъдат наложени финансови санкции. Става въпрос за 74 къщи за гости, при които има различни нарушения. Финансовата корекция при тях ще е между 5 и 15%, поясни Танева. След проверката стана ясно още, че бизнесмен, близък до кмета на Велинград, ще трябва да връща пари. Кметът обаче нямал нищо общо с проекта, уточниха от ведомството. Нередности не са открити и в еврокъщите, свързани с двама общински кметове в Луковит и Долна баня. Къщата на бившия зам.-министър на икономиката Александър Манолев в района на Сандански също е сред проверените. Установено е, че тя не функционира като къща за гости. Всички данни от извънредната проверка ще бъдат предадени на прокуратурата, каза още земеделският министър. Бенефициентите от своя страна ще трябва да върнат парите. \"Вече има доброволно върнати близо 700 000 лв. Всичко останало е обект на съдебни дела\", заяви Десислава Танева. Тя бе помолена да коментира и информацията за двама експерти от Държавен фонд \"Земеделие\", които са свързани с къщи за гости. \"Те работят по предназначение. В единия случай става въпрос за бащата на служителка. Тя не е представила декларация за конфликт на интереси\", уточни министър Танева.\" - в. \"Стандарт\".Вестниците информират също за бедствието на Халкидики и българските туристи, които почиват там.\"Във връзка с предупрежденията за възможни нови бури през почивните дни в Гърция, Министерството на външните работи съветва българските граждани, намиращи се на територията на страната или планиращи пътуване в южната ни съседка, да следят метеорологичните прогнози и да се информират за актуалната обстановка. По информация на генералното ни консулство в Солун нашите сънародници, адресно регистрирани и притежаващи недвижимо имущество в Халкидики, които са претърпели щети в следствие на природното бедствие от 10 юли, могат да посетят съответните общини и да подадат искане за обезщетение. По-конкретно българските граждани могат да се свържат с: Община Неа Пропонтида - отдел \"Защита на околната среда\" и отдел \"Грижи\", тел.: 0030 237 33 50281. Община Касандра - \"Техническа служба\" на общината, тел: 0030 23743 50100. Община Ситония - отдел \"Протокол\", тел: 0030 23753 50100. Община Полигирос - отдел \"Гражданска защита\", тел: 0030 23713 50706.На място в съответните общини е необходимо да бъде попълнено искане, както и да бъдат представени снимки с щетите на недвижимото имущество. В случай на претърпени поражения на МПС, българските граждани могат да се обърнат към Противопожарна служба на Полигирос - тел: 0030 23710215610, за издаване на удостоверения за събитието. На място е необходимо да подадат попълнен формуляр, както и да предоставят снимки на нанесените щети по автомобила...\" - в. \"Сега\".\"Гръцкият туризъм устоя\", каза министърът на туризма на Гърция Харис Теохарис след двудневно посещение на Халкидики. По думите му след бурята няма масови заминавания на туристи. В четвъртък Теохарис проведе срещи с представители на туристически организации и големи туроператори на Халкидики и посети ранените в болниците. Той заяви, че ще бъде стартирана специална кампания за изпращане на послание към чуждестранните пазари за устойчивостта на гръцкия туризъм и бързото му нормализиране. В тази връзка големите туроператори и чуждестранни медии са били уведомени за обстановката на Халкидики като привлекателна туристическа дестинация. След срещите министърът на туризма на Гърция заключи, че съобщенията от чужбина са положителни и големите пазари реагират спокойно. \"Посланието е, че на Халкидики вече няма проблеми, а съществуващите са решени\" каза Теохарис в интервю за радио \"Praktorio fm\" на гръцката информационна агенция ANA-MPA. \"След 24 часа виждаме, че хотелите, които са се сблъскали с проблеми и щети, паднали дървета и други подобни заради бурята са напълно възстановени и функционират нормално. Гръцкият туризъм е стабилен, стои на краката си и Халкидики е готов да посрещне тези, които ще дойдат, и разбира се, ще продължи да е гостоприемен към тези, които вече са тук\", заяви министърът на туризма.\" - в. \"Труд\"\"Българските туристи не отказват резервациите си на Халкидики и днес пристигат масово на почивка, съобщава БНР. Постепенно се възстановява ситуацията на полуострова, предаде кореспондентът на националното радио в Атина Катя Пеева. В няколко туристически райони на първия ръкав в посока Неа Муданя към Касандра, където от вчера няма ток, започна възстановяване на електрозахранването. Все още се работи от екипите за покриване на всички селища и вероятно да края на деня ще има ток навсякъде, съобщиха властите. Възстановена е почти напълно системата по водоснабдяване. Красимир Серафимов, първи секретар на генералното ни консулство Солун, сподели по-рано пред БНР, че в момента електрозахранването е възстановено в източната и централната част на Халкидики и на ръкава Ситония. \"Обажданията, които сме имали в консулството, бяха основно свързани с липсата на комуникации, които бяха поради прекъсването на електрозахранването. Не сме имали обаждания до момента за искане за възстановяване на щети и предявяване на такива искания, но гръцката държава работи в това направление - да може да окаже необходимото съдействие....Имахме обаждания от хора, които бяха с личните си автомобили и се интересуваха каква е перспективата в близките часове да бъде възстановено електрозахранването, така че да си направят сметка дали да продължат своята почивка, или да се връщат в България.\" По отношение на организираните екскурзии, връщането ще стане съобразно възможностите на съответните туроператори, смята Серафимов. За момента обаче не са постъпвали сигнали. В събота и неделя също се очаква лошо време. Въпреки информацията за щетите от бурята и днес много български граждани продължават почивката си, а хиляди други пристигат по резервации. Възстановено е напълно движението по всички пътища на полуострова. Гражданите, сред които и българите, които имат имоти засегнати от бурята, ще получат обезщетение. Необходимо е да се обърнат към съответната община. Все още в болниците в Солун остават 14 ранени след бурята, но няма опасност за живота им.\" - в. \"Стандарт\".Дългоочакваното решение за това дали ще има завод на \"Фолксваген\" в България също е сред тематичните акценти.\"Надзорният съвет на автомобилния гигант Volkswagen не е взел решение за държавата, в която ще строи новия си завод, като настроенията към момента са в подкрепа на Турция. Това коментира сайтът на германския вестник \"Ханделсблат\". Според негови източници окончателното решение вероятно ще бъде взето след средата на август. През следващите седмици автомобилният гигант ще проучи ситуацията с човешките права в Турция, както и с върховенството на закона, тъй като към момента от правна гледна точка България има предимство като член на ЕС. Според \"Ханделсблат\" федералното правителство не е против изграждането на завод в южната ни съседка.\" - в. \"Стандарт\".\"Новият завод на \"Фолксваген\" за автомобили, предимно от бранда \"Шкода\", ще бъде в Маниса, близо до Измир. Това ще бъде обявено официално, твърдят източници от Турция. \"Ройтерс\" заема малко по-предпазлива позиция като цитира говорител на Надзорния съвет, според който на вчерашното заседание са станали по-ясни плановете за нов завод, но още нищо не било финализирано. Според тях 17% от собствеността на голямото предприятие ще е на Катар. Емирството от Персийския залив притежава такъв дял в германския концерн и се предполага, че властите в Доха са изиграли важна роля в лобирането къде да бъде заводът. Няма данни колко голяма ще е инвестицията, но през последните месеци германската преса твърдеше, че става дума за поне 1.3 млрд. евро. Турски издания пишат днес, че заводът ще наеме около 5 хиляди души. Германското издание Automobilwoche също разпространи новината с допълнение, че край Измир ще се произвеждат и коли от бранда \"Сеат\". Авторите напомнят, че така ще се освободи капацитет на заводите на \"Фолксваген\" в Чехия, към които ще се насочат нови модели от германските предприятия, фокусиращи се вече върху електрически и автономни коли. Досегашни публикации по тази тема твърдят, че заводът трябва да заработи през 2022-2023 г. с годишен капацитет до 350 хиляди автомобила, сред които Skoda Karoq и Seat Ateca. След публикациите акциите на турския дистрибутор \"Дотуш Отомотив\" (Dogus Otomotiv) поскъпнаха в сутрешната търговия до 11.6%. Икономическият всекидневник \"Ханделсбалт\", цитиран от \"Дойче веле\" съобщава на свой ред, че везните клонят към Турция, но решение все още няма. Изданието очаква, че такова решение ще бъде взето през втората половина на август. \"Ханделсблат\" също посочва Измир като най-вероятен избор на концерна за новия завод и цитира вътрешни източници, според които турската оферта е със стотици милиони евро по-изгодна от българската. \"Решение в полза на Турция създава най-вече политически проблеми. Причина за тях е спорният курс на турския президент Ердоган, който отчасти отмени демократичните права в страната след неуспешния опит за преврат преди три години\", коментира по-нататък \"Ханделсблат\" и посочва, че от гледна точка на правната сигурност България би имала значително предимство - тъкмо поради това ръководството на концерна се опитвало да получи от турското правителство гаранции за сходна степен на правна сигурност. Според \"Ханделсблат\", германското правителство нямало възражения новият завод да бъде изграден в Турция, която е \"интересна\" като пазар с 80 млн. потребители и вероятност държавата \"да закупи голям контингент автомобили за служебно ползване\" - в. \"Дневник\".", "date": "2019.07.13", "title": "Плащаме за F-16 без да теглим заеми, българите не се отказват от Халкидики, решението за Фолксваген…"}
{"url": "https://news.bg/world/gaza-izstrelya-raketi-po-izrael-2.html", "text": "Палестинците изстреляха ракети към Израел в ранните часове на днешния ден след големи сблъсъци на протест на границата на Ивицата Газа. Десетки палестинци са пострадали при сблъсъците, информира ДПА.Израелската армия обяви, че две ракети са паднали в райони до границата. Няма информация за ранени или нанесени щети по инфраструктурата.55 палестинци пострадаха при сблъсъци по време на протестите на северната граница на Газа в петък. Повечето от половината са ранени, след като израелски войници са открили огън с бойни патрони.Сблъсъците подновиха страховете от ескалация в региона, където се проведоха три войни през последното десетилетие. Местни медии съобщават, че египетска делегация е посетила Газа в опит да помогне за намаляване на напрежението.В четвъртък израелски сили убиха член на Хамас, който управляваше Ивицата Газа. От Хамас обявиха, че техният член се е опитал да попречи на момче да се доближи до границата, а по-късно израелската армия призна, че са сгрешили.\"Бригадите Изедин ал Касам\", военното крило на Хамас, се заканиха да отвърнат.Преди няколко седмици двете страни постигнаха споразумение за намаляване на ескалацията, което доведе до смекчаване на израелската блокада над Газа.", "date": "2019.07.13", "title": "Газа изстреля ракети по Израел"}
{"url": "https://news.bg/crime/zadarzhaha-4-ma-za-silna-muzika-v-ihtiman.html", "text": "Задържаха 4-ма за силна музика в Ихтиман. Около 20 души оказали съпротива на полицията.Около 5 и 30 часа тази сутрин в РУ- Ихтиман постъпва анонимен сигнал, че в двора на къща в града е поставена озвучителна уредба, от която се чува силна музика. Незабавно на адреса е изпратен автопатрул, който установява трима души в двора.Въпреки многократните разпореждания да прекратят силната музика, те не се подчиняват и започват да отправят закани и заплахи спрямо униформените.След като полицаите иззели уредбата, на място се струпала тълпа от около 20 живущи наблизо, които опитали да осуетят изпълнението на служебните им задължения.След овладяване на ситуацията и възстановяване на обществения ред е предприета специализирана полицейска операция за установяване на всички участници в инцидента.С полицейска мярка за 24 часа са задържани мъж и три жени. По случая е образувано бързо производство за престъпление по чл.270 от НК. Работата продължава под надзора на Районна прокуратура - Ихтиман.", "date": "2019.07.13", "title": "Задържаха 4-ма за силна музика в Ихтиман"}
{"url": "https://news.bg/world/turtsiya-zapochna-nova-operatsiya-sreshtu-kyurdite-v-severen-irak.html", "text": "Турция започна антитерористична операция \"Нокът 2\" в Северен Ирак в петък в 22,00 часа вечерта, съобщи днес Министерството на отбраната, цитирано от Анадолската агенция.В съобщението се отбелязва, че действията са предприети след успешно проведената операция \"Нокът 1\" в иракския регион Хакурк, която разкри нова информация за терористични действия.Пояснява се, че новата операция има за цел унищожаване на пещери и укрития, използвани от терористите в Северен Ирак.Министерството допълва, че в операцията участват бойни самолети на ВВС, хеликоптери, безпилотни самолети и сухопътна военна техника, включително артилерия.На 27 май Турция започна операция \"Нокът\" срещу кюрдите от ПКК в Северен Ирак.", "date": "2019.07.13", "title": "Турция започна нова операция срещу кюрдите в Северен Ирак"}
{"url": "https://news.bg/regions/sobstvenitsi-na-praseta-se-sblaskaha-s-babh-v-burgasko.html", "text": "Собственици на прасета се сблъскаха със здравни инспектори от БАБХ в бургаското село Зидарово, съобщава НоваТВ.Става въпрос за животновъден обект в селото, където вчера бе открит вирус на африканска чума по свинете. По-рано бе регистриран и .Случаите на чума налагат унижощаване на прасетата и въпреки, че държавата плаща компенсации, стопаните на животните отказват да допуснат екипите на Агенцията по храните.Семейството и съседи на собственика на ферма Вълчо Димитров пречат на БАБХ да влезе в обекта. \"Аз съм гледала прасета и знам какво значи чума - как ги гледам тез прасета, да дойдат да видят как се храни и как се гледа\", коментира съседката Вида Станкова.30 прасета се отглеждат в свинефермата, но тя не е регистрирана и стопанинът твърди, че не са взимани проби. Определени са 3 и 10 километрова зона за рестрикция. Стопани на нерегистрирана ферма няма да получат обезщетения за умъртвени животни.\"В 10 километровата зона попадат няколко села от Община Бургас и община Созопол. В момента дори колегите вземат в 10 километровата зона, за да се установи дали има или няма наличие и тази зона ще бъде постоянно наблюдавана\", коментира д-р Георги Митев, БАБХ-Бургас.", "date": "2019.07.13", "title": "Собственици на прасета се сблъскаха с БАБХ в Бургаско "}
{"url": "https://news.bg/int-politics/predsedatelyat-na-srabskata-komisiya-za-kosovo-vizhda-balgarski-agenti-sreshtu-sarbiya.html", "text": "Председателят на парламентарната комисия за Косово и Метохия Милован Дрекун коментира пред \"Курир\", че преди два месеца е формиран екип, който е маскиран в представителството на големи западни производители на автомобили в Скопие, чиято тайна операция цели да блокира постигането на компромисно решение за Белград и Прищина, съобщава \"Танюг\".Според него, екипът се състои от разузнавателните служби на България, Албания, Северна Македония и Германия.Дрекун посочва, че в някои съседни държави се води мощна кампания срещу достигне до някакво компромисно решение между Белград и Прищина.Той допълва, че Северна Македония става център на силна разузнавателна операция срещу интересите на Сърбия.\"Всяко компромисно решение е основният стабилизиращ стълб в региона. Липсата на компромис между Белград и Прищина е подготовка за нови сблъсъци в региона и създаването на \"Велика Албания\", обяснява той.Той подчертава, че македонските власти трябва да отговорят какви са целите на този разузнавателен екип, който вреди на Сърбия.\"Какво могат да направят, освен да съберат информация и да разпространяват дезинформация. Екипът не е създадена, за да защити нашите интереси, а да работи срещу тях. Това въобще не е безобидно, могат да извършват каквито и да било медийни или политически диверсии, дори и да провокират конфликт\", предупреждава Дрекун в интервюто.Припомняме, през последната седмица Бойко Борисов влезе в спор по темата за Косово със Сърбия и се стигна до взаимно привикване на посланици.Сръбския посланик в София  на сръбския първи вицепремиер и външен министър Ивица Дачич след изказване на Борисов в Познан. В отговор часове по-късно Белград привика и временно управляващия нашето посолство в Белград Ива Крулева в сръбското външно министерство.Темата коментира и самият премиер , така и от премиера на Сърбия Ана Бърнабич.\"Докото сега не ми каже: \"Извинявай, Бойко\" - нито Вучич, нито Ана ме интересува какво ще кажат. Тя беше до мен и си го остави да си разиграва коня\", отсече той.По-късно  и изваждане от контекста на думите на премиера Бойко Борисов.", "date": "2019.07.13", "title": "Председателят на сръбската комисия за Косово вижда български агенти срещу Сърбия"}
{"url": "https://news.bg/bulgaria/evtanaziraha-nad-100-praseta-v-burgasko-zaradi-afrikanskata-chuma.html", "text": "Над 100 прасета бяха евтаназирани в Бургаско заради африканската чума, предаде БНТ. Припомняме, чемежду собственици на прасета и екипи на Агенцията по безопасност на храните. В бургаското село Зидарово бе открито огнище на заболяването, но собственици твърдят, че проби от животните не са били взети.Над 20 животни бяха убити и в свищовското село Ореш. Стопаните обаче няма да бъдат обезщетени, тъй като официално не е обявено огнище на африканска чума от БАБХ.Същите мерки ще бъдат приложени в 3-километровата рестриктивна зона.По-рано бе регистриран и .Случаите на чума налагат унижощаване на прасетата.", "date": "2019.07.13", "title": "Eвтаназираха над 100 прасета в Бургаско заради африканската чума"}
{"url": "https://news.bg/world/frantsiya-zadarzha-21-migranti-sled-shturma-na-panteona.html", "text": "Най-малко 21 мигранти са били задържани от френската полиция след щурма на стотици чужденци в парижкия Пантеона, предаде АФП. Очаква се да им бъдат повдигнати обвинения. Припомняме, че мигрантите настояха да им бъде дадено право Демонстрантите, предимно от Западна Африка, обявиха, че са \"черни жилетки\" - по подобие на \"жълтите жилетки\", които организираха антиправителствени протести.Пантеонът беше блокиран от полицаи, които изведоха на групи протестиращите.Това се случва ден преди утрешния Национален празник на страната. В мемориалния комплекс са положени национални герои на Франция, сред които Виктор Юго и Франсоа Волтер.", "date": "2019.07.13", "title": "Франция задържа 21 мигранти след щурма на Пантеона "}
{"url": "https://news.bg/bulgaria/nyama-povdignato-obvinenie-sreshtu-hoteliera-napadnal-izraelski-turistki-v-slanchev-bryag.html", "text": "Няма повдигнато обвинение израелски туристки в \"Слънчев бряг\", предаде bTV.От прокуратурата в Несебър искат да вземат показания и от подателите на жалбата - туристките, които вече са в родината си.Те споделят, че са били обиждани заради националността им, също така стаите им в хотела са били дублирани, ползвали са таксита, които не са им издали касови бележки и след тази провалена почивка повече няма да се върнат в България. Припомняме, че Министерството на туризма , нападнал израелски туристи в \"Слънчев бряг\", след като кКонфликтът се е разиграл в хотел \"Бест Уестърн ПЛЮС Премиум Ин\". На място експертите са установили, че до разговора на висок тон се е стигнало заради настояване на четирима туристи от Израел -две жени и две деца, да бъдат настанени веднага след пристигането им в 11 ч.От хотела обаче отказали да го направят преди 14 ч.Към момента гостите вече са настанени в друг хотел.От хотела не са коментирали скандала. Данните сочат, че между януари и май 2019 г. чуждестранните туристически посещения от Израел са 71 764.През 2018 г. броят им се увеличава на 244 146 - т.е. със 17,3% спрямо 2017 г., тъй като през 2017 г. България са посетили 208 594 израелски туристи.", "date": "2019.07.13", "title": "Няма повдигнато обвинение срещу хотелиера, нападнал израелски туристки в \"Слънчев бряг\""}
{"url": "https://news.bg/world/frantsiya-sazdava-kosmicheski-sili.html", "text": "Франция създава национални космически сили. Това обяви френският президент Еманюел Макрон, цитиран от \"Спутник\".Той направи изявлението ден преди  на страната. Очаква се новата космическа инициатива да помогне на страната по-добре да гарантира безопасността на своите спътници.Точният размер на инвестициите обаче все още не е определен.Преди това френският министър на отбраната Флоранс Парли заяви, че Париж възнамерява да похарчи 3,6 милиарда евро за подновяване на военните си сателити. По-рано тази година, Жан-Ив Льо Гал, президент на Националния център за космически изследвания разкри, че развитието на космическата индустрия е приоритет на Франция и че организацията очаква Макрон да направи стратегическо решение за формиране на \"космическа сила\" на страната.Макрон разкри  новата ядрена подводница от клас \"Баракуда\" - стелт програмата е на стойност 9 милиарда евро, като Париж твърди, че е от ключово значение за запазване на военноморското си присъствие за десетилетия напред.Франция очаква  година. През ноември Макрон също така предложи Европейският съюз да има \"истинска европейска армия\", която да бъде независима от САЩ и да може да защитава Европа.", "date": "2019.07.13", "title": "Франция създава космически сили "}
