{"url": "https://news.bg/bulgaria/tsvetanov-proektat-za-f-16-vliza-v-sryada-v-ns-nato-ostava-osnoven-prioritet.html", "text": "Нека обаче не пропускаме и една много важна новина от днес - премиерът Борисов обяви, че в сряда проектът за решение за закупуването  влиза на заседание Министерски съвет.След ратификацията и в българския парламент нашата страна ще даде поредният ясен сигнал за своята евроатлантическа принадлежност. Това ще бъде и ново доказателство, че за нас евроатлантическият път и изграждането на съвместими отбранителни способности с НАТО е основен приоритет.Това написа в профила си във \"Фейсбук\" по-рано днес Цветан Цветанов. Той използва случая да благодари на всички, с които заедно е работил за ПП ГЕРБ още от самото ѝ създаване. Благодари и на премиера Бойко Борисов за успешната съвместна работа през всичките години.След като днес Националното събрание на ГЕРБ прие оставката ми от всички ръководни постове в партията, фейсбук страницата ми ще остане активна, макар и не със същия интензитет. Чрез нея ще можете и да се свържете с мен, допълва Цветанов.Припомняме, че лидерът на ГЕРБ Бойко Борисов и Цветан Цветанов дойдоха на Националното събрание на партията в НДК в неделя.Партията промени устава си и освободи Цветан Цветанов от ръководните партийни органи. Имаше и против-10, 11 пък бяха \"въздържал се\".Стана ясно, че Цветанов влиза в . Той прави евроатлантическо НПО за анализи и прогнози в сферата на сигурността.Това призна самият той след форума на ГЕРБ, който официалното освободи от ръководните постове в партията.", "date": "2019.07.07", "title": "Цветанов: Проектът за F-16 влиза в сряда в НС, НАТО остава основен приоритет "}
{"url": "https://news.bg/society/shefat-na-api-uveryava-che-nyama-da-ima-otlagane-na-tol-sistemata.html", "text": "Няма отлагане на тол системата. Обсъжданите в парламента промени в Закона за пътищата предвиждат отлагане само на търговската експлоатация на електронната система за събиране на пътни такси на база изминато разстояние.Това заяви председателят на Управителния съвет на Агенция \"Пътна инфраструктура\" Георги Терзийски пред БНР.Той увери, че тол системата ще бъде въведена в техническа експлоатация на 16 август, както е заложено в заданието по договора с изпълнителя и обясни, че системата ще бъде в абсолютна техническа функционалност за таксуване с маршрутни карти, бордови устройства и GPS тракери за обработка на геопространствени данни от GPS.Целта е от една страна да се докаже нейната ефективност, а от друга - да се добие представа за същинските разходи на превозвачите за тол такси, подчерта Терзийски.По думите му първоначално обхватът трябва да бъде така структуриран, че да се постигнат няколко основни цели. Едната е събиране на приходи, които да гарантират финансова устойчивост на пътния сектор, да има покритие на трасетата, които се използват от транзитния трафик, да има възможност за нулеви ставки за пътищата в лошо състояние. Затова ще бъде изключена от обхвата третокласната пътна мрежа.Председателят на АПИ посочи, че въвеждането на тол системата е не само основен приоритет в пътния сектор, но и сериозна секторна реформа, която засяга и икономическата, и социалната политика, дори и политиката в областта на сигурността.Терзийски подчерта още, че по отношение на услугите с бордовите устройства за отчитане на тол таксите агенцията търси възможно най-доброто и конкурентно обслужване на клиента, както е навсякъде в Европа.Конкуренцията не е по отношение на таксите, тъй като таксите се определят от държавата, а е в обслужването на клиента, обясни той. По думите му съществува консенсус в Европа и ЕК, че тези услуги трябва да се предоставят от частни компании.Той изтъкна, че държавата в лицето на Агенцията ще контролира целия процес от генерирането на декларации до заплащането на съответните такси.Относно твърденията, че агенцията преотстъпва 2% допълнително на евентуалните национални доставчици на декларирани данни председателят на АПИ подчерта, че информацията се интерпретира грешно, защото с промените в закона държавата няма да има никакъв допълнителен разход, а това ще бъдат чисто търговски отношения между доставчиците на декларирани данни и между националните доставчици на услуги.По повод ремонтите по пътната мрежа през летните месеци Георги Терзийски подчерта, че на АМ \"Тракия\" вече са завършили ремонтите на виадуктите както беше предвидено, и до края на лятото ремонтни дейности няма да се предприемат по пътя до Бургас, за да не се затруднява трафикът.Той допълни, че ремонтите по съоръженията на АМ \"Хемус\" ще продължат, но организацията на движение през тази година била на добро ниво и образуването на задръствания заради участъци в ремонт били по-редки в сравнение с минали години.В отговор на въпроса дали АПИ ще предостави на БСП исканите документи и извършването на инспекция на пътни участъци Терзийски обясни още, че Агенция \"Пътна инфраструктура\" е Той подчерта, че агенцията многократно е заявявала, че не е против извършването на проверка, но няма как да се даде разрешение за вземане на проби от физически лица, били те и народните представители, което е известно и на самите тях.Има закони и правила, които трябва да се спазват, както от Агенцията, така и от народните представители, допълни още Терзийски.Припомняме, че имаше , че създават монопол в тол системата. От .При официалното представяне на готовността за въвеждане на тол системата зам.-министър Николай Нанков изрази надежда, че няма да се повторят трудностите като при  на тол системата на терен. До два месеца се очаква да станат ясни и крайният ѝ обхват и тарифите. Предвиждат се три начина за тол таксуване - маршрутна карта, GPS тракери и бордови устройства. На 3 юли пък ще се състои нова среща с превозвачите, на която  От работодателските организации също се изказаха против предложените цени и поискаха.", "date": "2019.07.07", "title": "Шефът на АПИ уверява, че няма да има отлагане на тол системата"}
{"url": "https://news.bg/society/prof-neli-ognyanova-bnt-nyama-da-e-nezavisima-i-bezpristrastna-pri-koshlukov.html", "text": "\"Всяка държава в ЕС е длъжна да има обществени медии. Това е задължение на държавата, защото се очаква обществените медии да бъдат център за независимо информиране, което означава, че, ако гражданите нямат никаква друга възможност да се информират - нито от интернет, нито от печатни медии, нито от други източници, обществените медии, каквито са БНР и БНТ, трябва да им предоставят безпристрастна информация, която да е достатъчна за големите избори на хората.\" Това заяви пред БНР медийният експерт проф. Нели Огнянова. От своя страна председателят в оставка на Обществения съвет на БНР Райна Константинова коментира, че обществените медии са важни, защото хората имат доверие в тях. \"Те имат задължението да бъдат достоверни, непредубедени и безпристрастни. Длъжни са да спазват еднакво разстояние с всички фактори в обществото и да говорят на всички сектори от това общество. Те работят за социалното сближаване на обществото\", посочи Константинова.Според проф. Нели Огнянова изборите за генерални директори на обществените медии са донесли \"голямо разочарование за много хора\". По думите ѝ обществото има много по-високи изисквания към ръководствата на обществените медии.\"Независимостта на обществените медии е свързана и с независимостта на ръководствата на БНР и БНТ. И в двата конкурса едни и същи хора от СЕМ подкрепиха победителите от двата конкурса. Това налага да се обсъди дали регулаторният орган не действа политически, което зависи от това колко добре той може да аргументира своето решение\", обясни проф. Огнянова.Според нея в избора на Емил Кошлуков за генерален директор на БНТ не са били отчетени фактите, свързани с неговата кариерна биография на ръководни постове в различни частни медии.\"На тази база ми се струва изключително трудно да имаме очакване, че БНТ ще остане или ще се превърне в оазис на независимост, безпристрастност и качествена журналистика, които тя е призвана да бъде, за които получава обществен ресурс\", добави проф. Нели Огнянова.Райна Константинова добави, че генералният директор на една обществена медия трябва да бъде \"комбинация между визионер и черноработник\": \"Този човек ще получава политически натиск, ще получава икономически натиск, но той трябва да има авторитета да каже: \"Вашият натиск спира в моя кабинет!\". Защото, ако се обади човек от правителството и каже \"Махнете този човек или не ми харесва този водещ, или свалете тази тема!\" - това е цензура и те не си го позволяват, предполагам. Но ако генералният директор каже: \"Водещия може ли две-три седмици да го няма или свалете тази тема\" - това е редакционна политика. И тогава журналистите много бързо научават кое става и кое - не, а тогава се появява автоцензурата - много голям бич\".По думите на Константинова СЕМ е политизиран орган. \"Къде са медийните експерти, къде е колегията в този СЕМ. Къде са безспорните морални и обществени авторитети. Как хората да повярват на този избор\", коментира тя и добави: \"Не могат да се избират генерални директори на такива тежки медийни машини от хора, които са зависими от избора на политическо тяло\", категоричн е Райна Константинова.Проф. Огнянова коментира, че докато няма граждански контрол, каквото и да запише законът, има начин и най-добрият запис да доведе до имитация на ценности и стандарти.", "date": "2019.07.07", "title": "Проф. Нели Огнянова: БНТ няма да е независима и безпристрастна при Кошлуков"}
{"url": "https://news.bg/int-politics/kosovo-blagodari-na-borisov-za-printsipnata-mu-pozitsiya.html", "text": "Премиерът на Косово Рамуш Харадинай благодари на българския си колега Бойко Борисов за \"принципната позиция по отношение на Косово и правото му да бъде част от европейското семейство\", съобщава македонската агенция МИА, цитирана от БГНЕС.Харадинай написа в профила си във \"Фейсбук\", че решението за провеждане на бъдеща среща на страните от Западните Балкани в България и Северна Македония прави  още по-значителен за региона.\"Косово е важна част от този процес и стои на страната на съюзниците за интеграцията на региона в Европейския съюз. Взаимното признаване със Сърбия в съществуващите граници ще отвори нашите перспективи. Силно подкрепям визията на министър-председателя Борисов за всеобхватна Европа, която надхвърля манталитета от миналия век, причинил трагедии и прецеденти. Без участието на всички страни от Западните Балкани като неразделна част от европейското семейство, ЕС няма да бъде завършен. Благодаря Бойко!\", пише Харадинай.Вчера сръбският външен министър Ивица Дачич нападна Борисов, че трябва \"да зачита позицията на ЕС относно независимостта на Косово и да не дава уроци на новия еврокомисар по външната политика Жозеп Борел\".", "date": "2019.07.07", "title": "Косово благодари на Борисов за \"принципната му позиция\""}
{"url": "https://news.bg/int-politics/makron-napadna-iran-za-narushavaneto-na-angazhimentite-po-yadrenata-sdelka.html", "text": "Президентът на Франция Еманюел Макрон разкритикува остро решението на Иран да обогатява уран над ограниченията, договорени в ядреното споразумение през 2015 г., което той определи като \"нарушение\" на сделката. Това съобщава \"Ройтерс\", цитирайки служител на Елисейския дворец.Френският държавен глава повтори крайния срок 15 юли за възстановяване на диалога между страните, допълни служителя, без да уточнява какво ще се случи след тази дата.Иран обяви по-рано днес, че е напълно подготвен да обогатява уран на всякакво ниво и във всякакво количество, като това е допълнително опълчване срещу опитите на САЩ да притиска Ислямската република със санкции и да я принуди да предоговори ядреното споразумение със световните сили.", "date": "2019.07.07", "title": "Макрон нападна Иран за нарушаването на ангажиментите по ядрената сделка"}
{"url": "https://news.bg/crime/zaloviha-trimata-izbyagali-mladezhi-sled-kato-katastrofiraha-s-kradeno-taksi.html", "text": "Тримата избягали младежи от поправителния дом във Враца са заловени, съобщават от пресцентъра на МВР. Те са били хванати след като катастрофирали с крадено такси. Зад волана му е било 17-годишно момче, което изгубило управление над возилото и то се преобърнало край пътя. Другите двама са на 17 и 15 години. След това те продължили пеш, но били заловени след сигнал на граждани. Тримата затворници от поправителния дом са избягали тази нощ, като липсата им била установена тази сутрин след проверка. ", "date": "2019.07.07", "title": "Заловиха тримата избягали младежи, след като катастрофираха с крадено такси"}
{"url": "https://news.bg/int-politics/nay-malko-544-ubiti-tsivilni-pri-ofanzivata-na-rusiya-i-asad-v-siriya.html", "text": "Най-малко 544 цивилни са били убити и над 2000 души са били ранени след започналата преди два месеца офанзива, в която основно участие има Русия, срещу последния бастион на бунтовниците в Северозападна Сирия, съобщават световните осведомителни агенции, цитирайки Сирийската мрежа за човешки права, която следи за жертвите в раздираната от конфликт арабска страна и информира различни агенции на ООН.Руските бойни самолети се присъединиха към сирийската армия на 26 април в най-голямата офанзива срещу части от контролираната от бунтовниците провинция Идлиб и прилежащата северна провинция Хама в най-голямата ескалация на войната между сирийския президент Башар Асад и неговите врагове от миналото лято насам.От Сирийската мрежа за човешки права (SNHR) уточняват, че 544 цивилни са били убити в стотици нападения, извършени от руски изтребители и сирийската армия, като сред тях са и 130 деца. Още 2117 души са били ранени.\"Руските военни и техният сирийски съюзник умишлено атакуват цивилни, като рекорден брой болници са бомбардирани\", изтъкна Фадел Абдул Гани, който е председател на Сирийската мрежа за човешки права.Русия и съюзниците ѝ от сирийската армия отричат техни изтребители да удрят безразборно цивилни райони с касетъчни бомби и запалителни оръжия, което жителите в опозиционните райони казват, че има за цел да парализира всекидневния живот.Москва твърди, че нейните сили и сирийската армия предотвратяват терористични атаки от страна на екстремисти от \"Ал Кайда\", които те твърдят, че удрят населени, контролирани от правителството райони, и обвинява бунтовниците в нарушаването на споразумението за примирие, договорено миналата година между Турция и Русия.", "date": "2019.07.07", "title": "Най-малко 544 убити цивилни при офанзивата на Русия и Асад в Сирия"}
{"url": "https://news.bg/int-politics/papata-zove-za-humanitarni-koridori-za-spasyavane-na-migranti.html", "text": "Папа Франциск призова за създаването на \"хуманитарни коридори\", които да подпомогнат спасяването на мигранти в отговор на бомбардировката през миналата седмица, при която загинаха десетки в център за задържане на мигранти в Либия, съобщава \"Франс прес\".\"Международната общност не може да приеме такива тежки инциденти\", настоя папата по време на неделното си обръщение на площад \"Свети Петър\" във Ватикана.\"Надявам се, че ще бъдат организирани хуманитарни коридори по съгласуван начин за онези мигранти, които са в най-голяма нужда\", изтъкна още Франциск.Най-малко 53 мигранти бяха убити във вторник вечерта при въздушно нападение срещу мигрантски център в предградието Таджура на либийската столица Триполи, като този район е контролиран от силите, лоялни на признатото от ООН правителство.Триполи хвърли вината за бомбардировката върху силите, сражаващи се за либийския командир Халифа Хафтар, който контролира Източна Либия, и който през април предприе офанзива за превземането на столицата.Агенциите на ООН и хуманитарни организации многократно изразиха опасения за тежкото положение на хиляди мигранти и бежанци, държани в центрове в близост до зоните на сражения в Триполи.", "date": "2019.07.07", "title": "Папата зове за \"хуманитарни коридори\" за спасяване на мигранти"}
{"url": "https://news.bg/society/veganite-nastoyavat-za-kriminalizirane-na-lova.html", "text": "Пред сградата на Съюза на ловците и риболовците в България се проведе протест за криминализиране на лова.От Веганския съюз и организации за защита на животните настояха, че спортният лов трябва да се криминализира.\"Най-лошото възпитание - както виждате, тука на снимката има дете, което позира с умряло животно...\", коментираха протестиращите пред БНР.\"Да убиеш беззащитно животно, за мен тези хора са направо за психиатрията или за съда. Би трябвало да се криминализира това деяние, защото хората трябва да вървим към очовечаване\".", "date": "2019.07.07", "title": "Веганите настояват за криминализиране на лова"}
{"url": "https://news.bg/int-politics/iran-se-zashtitaval-sreshtu-ikonomicheskiya-terorizam-na-sasht.html", "text": "Решението на Иран да спре да се придържа към части от ядреното споразумение от 2015 г. е \"законно\" и страната запазва \"правото да продължи да използва правни способи в рамките на ядреното споразумение, за да защити интересите ни пред лицето на американския икономически тероризъм\". Това обяви външният министър на Иран Мохамед Джавад Зариф в профила си в \"Туитър\".Първият дипломат на Иран също така заяви, че този ход е \"обратим само чрез спазване (на споразумението) от страна на Европейския съюз\".Той добави: \"След като не успя да изпълни задълженията си съгласно ядреното споразумение - включително след изтеглянето на САЩ - Европейският съюз трябва като минимум политически да подкрепи коригиращите мерки на Иран. Европейският съюз няма предлог да избягва твърда политическа позиция за запазване на ядреното споразумение и да противодейства на едностранния подход на САЩ.\"По-рано днес Иран обяви, че ще преразглежда решението си за обогатяване на уран над лимита, разрешен от ядреното споразумение, на всеки 60 дни, изтъквайки, че Франция, Германия и Великобритания трябва да направят повече за заобикаляне на санкциите на САЩ.Междувременно Великобритания призова Иран незабавно да прекрати всички дейности, които не са в съответствие с ядреното споразумение.От британското външно министерство увериха, че Великобритания ще остане \"изцяло ангажирана\" към задълженията си, произтичащи от споразумението и поиска от Иран също така да спре \"всички дейности, които не съответстват на задълженията\".От своя страна външното министерство на Германия заяви, че е \"изключително разтревожено\" относно решението на Иран да спре да се придържа към части от ядреното споразумение.Германските власти отбелязаха, че са в контакт с други страни по договора, за да се опитат да принудят Иран да се съобрази с ядреното споразумение.", "date": "2019.07.07", "title": "Иран се защитавал срещу икономическия тероризъм на САЩ"}
{"url": "https://news.bg/tourism/angelkova-globyava-kontsesionera-na-plazh-perla-zaradi-zatanaliya-dzhip-na-brega.html", "text": "Министерство на туризма щяло да наложи веднага глоба на концесионера на плаж Перла, допуснал джип да навлезе на територията на плажа до водата, съобщиха от ведомството.Това е разпоредила министърът на туризма Николина Ангелкова, след като в общественото пространство се появиха снимки и видеокадри на джип, затънал в пясъка на самия бряг.Ако бъдат установени и други нарушения освен глоба, Министерството на туризма щяло да прекрати и договора на концесионера.Сигнали за нередности на плажа могат да бъдат подавани на телефон 02/ 90 46 833, както и на имейл control@tourism.government.bg.", "date": "2019.07.07", "title": "Ангелкова глобява концесионера на плаж Перла заради затъналия джип на брега"}
{"url": "https://news.bg/world/vuchich-uveren-che-konfliktat-s-balgariya-e-neznachitelen.html", "text": "Сръбският президент Александър Вучич изрази увереност, че конфликтът с България е временен и скоро ще се реши, предадoха сръбски медии. По думите му, става въпрос за незначително недоразумение. Държавният глава заяви, че му престоят срещи с българския му колега Румен Радев и премиера Бойко Борисов. Вучич припомни, че освен различията на страните ни по независимостта на Косово, отношенията ни са добри. Припомняме, че до напрежение се стигна след груби нападки на сръбския първи вицепремиер и външен министър Ивица Дачич във връзка с вчерашни думи на премиера Бойко Борисов в Познан.Вчера стана ясно, че по нареждане на вицепремиера и външен министър Екатерина Захариева .По време на пресконференцията на правителствените ръководители на Германия, Полша, България и Северна Македония Борисов беше попитан от журналист как ще се отрази на евроинтеграцията на Западните Балкани номинирането на испанския външен министър Жозеп Борел за Върховен представител на ЕС по външната политика и политиката за сигурност, след като неговата страна не признава Косово.Българският премиер отговори: \"По отношение на Върховния представител - когато се заеме такъв важен пост, последното, което трябва да правиш, е да защитаваш националния си интерес, а трябва да защитаваш интереса на целия Съюз. Ако Борел бъде избран, това не значи, че мнението на Испания ще бъде меродавно за другите държави, които сме признали Косово.\"Пред сръбската държавната телевизия Дачич настоя \"Борисов да зачита позицията на ЕС относно независимостта на Косово и да не дава уроци на новия еврокомисар по външната политика Жозеп Борел\".Според Дачич позицията на ЕС била, че Косово не е независимо. Това обаче не е вярно, защото 23 от общо 28 държави от ЕС вече са признали независимостта на Косово.\"Какво е това безобразие, на какво прилича. Писна ми от всичко това. А да не говоря и за това, че само преди няколко месеца \", коментира с изключително недипломатичен тон Ивица Дачич.От МВнР уточняват, че по време на разговора със сръбския посланик щяла да бъде припомнена подкрепата до момента на България за европейската интеграция на Сърбия. От българска страна щял да бъде повдигнат въпросът как такива изказвания от партньорите ни в Белград се отразяват на добрите българо-сръбски отношения.", "date": "2019.07.07", "title": "Вучич уверен, че конфликтът с България е незначителен "}
{"url": "https://news.bg/disasters/preduprezhdenie-za-tsunami-sled-silno-zemetresenie-v-indoneziya.html", "text": "Властите в Индонезия издадоха предупреждение за цунами след земетресение с магнитуд 6,9 по скалата на Рихтер в Молукско море, между островите Малуку и Сулавеси, съобщават световните информационни агенции.Земетресението е станало в източната част на страната.Засега няма информации за жертви, ранени или големи материални щети. Трусът е ударил малко след 22 часа местно време, на дълбочина 36 км, уточни Индонезийската агенция за метеорология, климатология и геофизика. Епицентърът на земетресението е бил на 180 км югоизточно от Манадано, град с население от 450 000 души, и 129 км западно от Тернате, в който живеят 200 000 души.Индонезия е разположена в сеизмично активна зона в Тихия океан, известна като Огнен пръстен и редовно страда от мощни земетресения.Миналия септември разрушително земетресение с магнитуд 7,5 по Рихтер удари индонезийския остров Сулавеси, последвано от вълни цунами над 6 метра, които заляха острова. Близо 70 000 домове бяха унищожени или претърпяха щети, 80 000 души трябваше да напуснат домовете си и около 2000 души загинаха.", "date": "2019.07.07", "title": "Предупреждение за цунами след силно земетресение в Индонезия"}
{"url": "https://news.bg/world/siriza-se-gotvi-za-porazhenie-v-gartsiya.html", "text": "Лидерът на консервативната \"Нова демокрация\" Кириакос Мицотакис е на път да спечели предсрочните парламентарни избори в Гърция, които, предаде \"Катимерини\".Това показва exit poll. Изборният ден приключи в 19 часа. Първите официални резултати се очакват след 20 часа. Проучването обаче сочи, че \"Нова демокрация\" ще спечели между 38% и 42%, докато левите СИРИЗА, които са на власт от 2015 г., се очаква да съберат между 26,5% и 30,5 процента. Това показваха и предварителните проучвания на общественото мнение. Това ще бъде тежко поражение за премиера Алексис Ципрас. Прагът за партиите за влизане в парламента е 3 процента от гласувалите, като според последните социологически проучвания около 7 партии имат шанс да прескочат бариерата.Спечелилата изборите партия получава 50 депутатски места бонус и се нуждае от 151 депутати в 300-местния парламент, за да има мнозинство.На изборите за Европейски парламент през май \"Нова демокрация\" спечели 33,11 на сто от гласовете срещу 23,78 на сто за СИРИЗА.Това са шестите парламентарни избори в Гърция след глобалната финансова криза през 2008 година. Кризата предизвика редица финансови проблеми, като гръцката икономика се свива с 28% между 2008 и 2016 г., а нарастващата безработица изпраща много гърци в бедност.Гърция излезе от спасителната програма през август миналата година.", "date": "2019.07.07", "title": "СИРИЗА се готви за поражение в Гърция "}
{"url": "https://news.bg/world/230-000-nedovolni-sabra-poredniyat-protest-v-honkong.html", "text": "Стотици хиляди се присъединиха днес в последния протест в Хонконг срещу спорния законопроект за екстрадиране, съобщиха световните информационни агенции.Маршът обаче се различаваше от миналите, тъй като, протестиращите се стремяха да привлекат вниманието и на китайските туристи чрез раздаването на брошури с исканията.Организаторите обявиха, че около 230 000 души са участвали, а според местната полиция те са били 56 000 души.Най-малко 1 милион жители на Хонконг взеха участие в последните протести, които парализираха града.Законопроектът за екстрадиране според критиците би подкопал върховенство на закона в Хонконг и ще даде на Пекин правомощия да преследва активисти в континенталните съдилища, които се контролират от Комунистическата партия.Управляващите бяха принудени да спрат мерките. Китайските държавни медии обвиниха западните правителства в намеса за размирици в Хонконг. в понеделник след отбелязваща годишнината от връщането на китайското управление през 1997 г. под формула \"една страна, две системи\", която включва права и свободи, които не съществуват в континентален Китай, включително правото на протест.", "date": "2019.07.07", "title": "230 000 недоволни събра поредният протест в Хонконг "}
{"url": "https://news.bg/bulgaria/politsiyata-v-burgas-arestuva-mazh-napadnal-mayka-s-dete.html", "text": "Полицията в Бургас е арестувала тази вечер в дома му мъж за нападение срещу майка и дете, предаде \"24 часа\". Пострадалото семейство се е разхождало, когато е било нападнато. Съпругът на жената се е опитал да я защити. Ранен е, но състоянието му не е тежко. Не е известно двамата да са имали проблеми с нападателя. Мъжът е 39-годишен, криминално проявен. Съседи твърдят, че и друг път е създавал проблеми и вероятно има психическо заболяване. Той е оказал съпротива при задържането си. Предстои преглед при психиатър. ", "date": "2019.07.07", "title": "Полицията в Бургас арестува мъж, нападнал майка с дете "}
{"url": "https://news.bg/world/nay-malko-10-bombi-ot-vsv-sa-vse-oshte-neizbuhnali-v-pompey.html", "text": "В основите на древноримския град Помпей в Италия са скрити най-малко 10 невзривени бомби, хвърлени по време на Втората световна война, съобщи \"Гардиън\".През август 1943 г. съюзническите военновъздушни сили са хвърлили 165 бомби в Помпей, при девет различни въздушни нападения.Това се случва на 24 август, същия ден,, че древният град Помпей е бил разрушен от изригването през 79 година, при което са убити повече от 2000 души. Руините на Помпей, близо до Неапол, са открити през 16-ти век, като първите разкопки са започнали през 1748 година. Той се е превърнал в един от най-посещаваните археологически обекти в света.Според нови данни, изригването е станало не през август, а през октомври 79 година. Според статистиката на италианското министерство на отбраната всяка година хиляди бомби от Втората световна война се обезвреждат в страната.", "date": "2019.07.07", "title": "Най-малко 10 бомби от ВСВ са все още неизбухнали в Помпей "}
{"url": "https://news.bg/world/otnovo-zamarsen-petrol-v-traboprovoda-druzhba.html", "text": "Доставките на петрол по тръбопровода \"Дружба\" за град Швед в германската провинция Бранденбург отново са прекъснати заради замърсяване на суровината, съобщават в. \"Handelsblatt\" и Дойче веле. Информацията е потвърдена от представител на концерна Shell.Както и през месец април, когато доставките също яха прекъснати, в петрола е установена повишена концентрация на органични хлориди, което може да нанесе сериозни щети на оборудването н рафинериите.Напомняме, на 19 април беларуският концерн \"Белнефтехим\" съобщи, че петролът от Русия в тръбопровода \"Дружба\" не отговаря на нормите. Руската страна потвърди ,че той е замърсен с дихлоретан - токсично вещество със силни корозионни свойства.Доставките за ЕС бяха прекратени на 25 април. Те бяха възобновени на 11 май, но на 17 май отново бяха спрени. Транзитът беше подновен на 21 май.", "date": "2019.07.07", "title": "Отново замърсен петрол в тръбопровода „Дружба“"}
{"url": "https://news.bg/world/v-chernobil-raztsafnaha-ogromni-vodni-lilii.html", "text": "В Чернобил разцъфнаха гигантски водни лилии, съобщават от Чернобилския радиационно-екологичен биосферен резерват.Лилиите в Чернобилската зона, които традиционно цъфтят през периода юни-юли, са под закрила заради големината на цветовете си, достигащи 15 сантиметра в диаметър. Подводните им корени израстват до 5 метра дълбочина. Това е растението с най-едри цветове в украинската флора.Венчелистчетата се отварят с изгрева на слънцето. При дъждовно време те остават затворени.", "date": "2019.07.07", "title": "В Чернобил разцъфнаха огромни водни лилии"}
{"url": "https://news.bg/world/13-detsa-sa-ubiti-pri-vazdushen-udar-nad-idlib.html", "text": "При въздушен удар срещу сирийската провинция Идлиб са убити около 20 цивилни, 13 от тях са деца, съобщи Сирийската обсерватория за човешките права.\"Около 20 мирни жители, сред които 13 деца и една жена, са убити в резултат на въздушен удар, извършен от самолети на режима и руски бойни самолети, както и на обстрел от земята\", се казва в съобщение на правозащитната организация.Уточнява се, че ударът е бил насочен срещу градчето Мухамбал късно вечерта в петък. Бомбардировката е извършена в т. нар. зона за деескалация.Сраженията в Северозападна Сирия през последните месеци  нови десетки хиляди хора от домовете им.", "date": "2019.07.07", "title": "13 деца са убити при въздушен удар над Идлиб"}
{"url": "https://news.bg/politics/elena-joncheva-shte-ni-e-sram-che-borisov-ni-e-upravlyaval.html", "text": "Сигурна съм, че един ден ще ни е срам от това, че ни е управлявал Бойко Борисов. Това е едно авторитарно управление, което само БСП може да свали.Това заяви пред БНТ евродепутатът от БСП Елена Йончева.По думите ѝ атака срещу ГЕРБ не е нейна запазена марка, трябвало да бъда запазена марка на всички граждани.Във връзка с думите на Сергей Станишев, който нарече премиера държавник, тя заяви, че това са думи извадени от контекста. Станишев го определил така заради подкрепата му към кандидатурата му за председател на Европейския парламент.Борисов подкрепи Станишев, за да всее раздор в БСП, подчерта Йончева. Тя е категорична, че премиерът не е имал друг избор освен да подкрепи кандидатурата му.По отношение на лидерските позиции в Европейския парламент, Йончева изтъкна, че България не е успяла да отстоява своите интересите.Според нея България се е нагаждала, тъй като премиерът веднъж е подкрепил Вебер, след това Тимерманс , а накрая са се лансирали имената на Мария Габриел и Кристалина Георгиева.На въпрос дали личните войни в БСП рушат партията, евродепутатът подчерта, че БСП не е авторитарна партия като ГЕРБ и е нормално да има различни виждания и сблъсък на идеи.Според нея България има нужда от силна десница и силна левица, защото по думите й това било единственият шанс да се свали правителството на Борисов.По отношение на възможността да й бъде поискан имунитета като евродепутат заради , тя категорично заяви, че няма от какво да се притеснява, защото при нея всичко било открито и чисто.Това е поредната бухалка на правителството срещу мен, посочи Йончева.Във връзка с , евродепутатът на БСП изтъкна, че това е открит удар по демокрацията.Това е открит удар срещу единствената опозиция в България. Това, което прави ГЕРБ е продължение на мутренското управление, убедена е Йончева.Тя е на мнение, че сега партиите ще бъдат зависими от олигарсите. Елена Йончева коментира, че моралното възмущение на българите не се е изразило в избирателната активност.Европейската тема не беше припозната като българска тема, поясни тя.Йончева заяви още, че корупцията е в основата на бедността в България. По думите й губим 11 млрд. лв. всяка година в резултат на корупция.Губим 22 % от БВП заради корупцията, а в Германия този процентът е 2%, допълни евродепутатът.Тя изтъкна още, че не сме Шенген заради състоянието на съдебната ни система и корупцията в държавата.В тази връзка тя обясни, че като член на правосъдната комисия в Европейския парламент ще работи върху тези теми, които са изключително значими за България.", "date": "2019.07.07", "title": "Елена Йончева: Ще ни е срам, че Борисов ни е управлявал"}
{"url": "https://news.bg/society/pravyat-obshtezhitie-na-myastoto-na-zavedeniya-za-barzo-hranene-v-studentski-grad.html", "text": "Правят общежитие и подземен паркинг на мястото на денонощни павилиони за бързо хранене в Студентски град, съобщи Нова телевизия.Те се намират на емблематичната за \"Студентски град\" \"Манджа стрийт\".Димитър Дилчев, кмет на район \"Студентски\" обяснява, че вече е издадено разрешение за строеж на общежитие с подземни гаражи.Той поясни, че павилиони със сигурност няма да има.По думите му част от собствениците на тези павилиони са предполагали какво ще се случи и са се преместили на други места съвсем близо.", "date": "2019.07.07", "title": "Правят общежитие на мястото на заведения за бързо хранене в Студентски град"}
{"url": "https://news.bg/world/12-ubiti-i-nad-50-raneni-pri-vzriv-na-bomba-v-afganistan.html", "text": "Талибаните убиха осем членове на афганистанските сили за сигурност и четирима цивилни граждани,като взривиха бомба в централната провинция Газни, предаде \"Ройтерс\", позовавайки се на правителствени служители.Още над 50 души са ранени. Талибаните са поели отговорността за взривяването на бомбата в близост до комплекса на Националната дирекция за сигурност (NDS) в град Газни.\"Десетки служители на НДС са били убити и ранени\", се посочва в изявление на говорителя на талибаните Забихула Муджахид.Ариф Нори, говорител на провинциално правителство в Газни, е потвърдил, че 8 членове на НДС и 4 цивилни са загинали при взрива, като повече от 50 цивилни са ранени.\"Много ранени хора са били откарани в болница\", допълва той.Не е било ясно дали атаката е извършена от атентатор самоубиец.Взривът в претъпкан район на град Газни е последната вълна от почти ежедневни атаки на талибаните, които сега контролират над половината от територията на Афганистан и продължават да засилват атаките срещу афганистанските сили, въпреки усилията за прекратяване на мирното споразумение.", "date": "2019.07.07", "title": "12 убити и над 50 ранени при взрив на бомба в Афганистан "}
{"url": "https://news.bg/politics/andrey-slabakov-pita-ep-zashto-ima-dva-parlamenta.html", "text": "\"Тежка бюрокрация. На 3-ти бяха 12-13 часа гласувания. Ще свикна\". Така Андрей Слабаков обобщи пред Нова телевизия впечатленията си от работата на Европейския парламент.Сред първите въпроси, които смята да зададе в ЕП, е и този защо има 2 парламента.\"Това мен като гражданин ме изумява. Преките разходи са 110 милиона евро на година, с непреките - 580 милиона\", подчерта Слабаков.Основните теми, по които той обещава да работи са култура и земеделие.\"Сменихме го с екология, защото се оказа, че оттам може да се влияе повече\", обясни Слабаков.\"Сега съм в комисията по култура, в тази по екология и тази с петициите\", допълни още той.", "date": "2019.07.07", "title": "Андрей Слабаков пита ЕП защо има два парламента"}
{"url": "https://news.bg/world/gartsite-glasuvat-na-predsrochni-izbori.html", "text": "Гърците гласуват, за да изберат нов парламент, предаде BBC.Дясноцентристката опозиция е поставила силно предизвикателство пред левицата.Опозиционната партия \"Нова демокрация\" на Кириакос Мицотакис се надява да сложи край на повече от четири години управление на СИРИЗА на премиера Алексис Ципрас.Гласуването в избирателните секции е започнало в 07:00 часа местно време и ще приключи в 19 часа (съвпада с българското).Прагът за партиите за влизане в парламента е 3 процента от гласувалите, като според последните социологически проучвания около 7 партии имат шанс да прескочат бариерата.Спечелилата изборите партия получава 50 депутатски места бонус и се нуждае от 151 депутати в 300-местния парламент, за да има мнозинство.На изборите за Европейски парламент през май \"Нова демокрация\" спечели 33,11 на сто от гласовете срещу 23,78 на сто за СИРИЗА.Това са шестите парламентарни избори в Гърция след глобалната финансова криза през 2008 г.Кризата предизвика редица финансови проблеми, като гръцката икономика се свива с 28% между 2008 и 2016 г., а нарастващата безработица изпраща много гърци в бедност.Гърция излезе от спасителната програма през август миналата година и растежът се завърна.", "date": "2019.07.07", "title": "Гърците гласуват на предсрочни избори"}
{"url": "https://news.bg/health/hilyadi-patsienti-ostanaha-bez-zhivotospasyavashto-lekarstvo.html", "text": "Хиляди пациенти останаха без животоподдържащо лекарство, съобщи Нова телевизия.От българския пазар е изчезнал важен медикамент за болни от ревматологични и кожни заболявания.Основният проблем е, че подходящият заместител на лекарството не е регистриран у нас, а пациентите пътуват в чужбина, за да си го набавят.Преди месец от здравното министерство коментираха липсата на медикаменти като заявиха, че изтеглянето от пазара на лекарства не означава, че има недостиг.Една от болните от лупус пациентки споделя, че от януари е установила, че животоспасяващото лекарство, което й е необходимо го няма на българския пазар.От здравното министерство обясняват, че фирмата се оттеглила от българския пазар заради производствени проблеми. За ревматичноболните и пациентите с лупус имало алтернативи.Оказало се обаче, че единственият подходящ заместител не се поема от Касата, но и все още не е регистриран в България. Вариантът бил болните от лупус да го търсят в Турция или Гръция.От години здравните власти договаряли по-ниски цени, по които държавата да плаща напълно или частични скъпите медикаменти. Така обаче пазарът ни ставал нерентабилен за някои от чуждите фирми, отчитат от бранша.В същото време, само за година от българския пазар са изчезнали близо 160 лекарства, сред които и животоспасяващи препарати.Припомняме, че  ", "date": "2019.07.07", "title": "Хиляди пациенти останаха без животоспасяващо лекарство"}
{"url": "https://news.bg/world/iran-namalyava-angazhimenta-si-kam-yadrenata-sdelka.html", "text": "Иран обяви, че намалява още ангажимента си към ядреното споразумение от 2015 г. със световните сили, завишавайки нивото си на обогатяване на уран над договорените нива за производство на гориво за електроцентралите, предаде \"Ройтерс\".На пресконференция високопоставени ирански представители заявиха, че Техеран ще продължи да намалява ангажиментите си на всеки 60 дни, освен ако поддръжниците на споразумението не се придържат към защитата му от санкциите на САЩ. Преди сключването на споразумението Иран произвеждаше 20% обогатен уран, необходим за подхранването на реактора в Техеран, а нивото на обогатяване на ядрената му централа в Бушер е 5%.\"Ще обогатяваме уран въз основа на нашите нужди. Точно сега няма нужда да обогатяваме уран, необходим за реактора в Техеран\", поясни Бехруз Камалванди, говорител на Иранската организация за атомна енергия.Френският президент Еманюел Макрон заяви, че той и президентът на Иран Хасан Рохани са се съгласили да търсят условия за възобновяване на диалога по иранския ядрен въпрос до 15 юли.Отношения между Техеран и Вашингтон се изостриха през май 2018 г., когато американският президент Доналд  и наложи отново санкции.По силата на споразумението Иран може да обогатява уран до 3,67% делящ се материал, доста под 20%, който е достигнал преди сделката, и приблизително 90%, подходящи за ядрено оръжие.Припомняме, че на 1 юли американският държавен секретар Думите му бяха по повод съобщението на Иран, че есъгласно ядреното споразумение от 2015 г., което беше напуснато от Съединените щати.", "date": "2019.07.07", "title": "Иран намалява ангажимента си към ядрената сделка"}
{"url": "https://news.bg/society/otkriha-tri-novi-ognishta-na-afrikanska-chuma-po-svinete-v-rayona-na-ruse.html", "text": "Откриха три нови огнища на африканска чума по свинете в района на близкия до Русе румънски град Гюргево, съобщи БНТ.Заради случая със заболели животни и в  се затяга контрола върху домашните стопанства и фуражите, с които се изхранват прасетата.Румъния е с най-голям брой огнища на африканска чума по свинете в Европа - 1 277, а засегнатите животни са над 80 000.Николай Ненов от Областна дирекция по безопасност на храните - Русе обяснява, че има доста констатирани случаи над Плевен и над Русе от страна на РумънияСред новите мерки за ограничаване на заразата у нас е засилването на контрола върху фуражите. Забранено е изхранването на прасета с прясна трева и зърнени култури.Директорът на Областната дирекция по безопасност на храните - Русе Георги Дяков подчертава, че мерките са ясни, въпросът е само да се изпълняват.По думите му заразата е дошла от човешка намеса, замърсен фураж, замърсено оборудване, или замърсено облекло.Предстои и ново преброяване на прасетата в региона, като само регистрираните стопани ще имат право на обезщетение, в случай на евтаназиране.Припомняме, че се появиха Преди 2 дни пък бе открито  В същия район бяха От БАБХ се оплакаха, че Ресорният министър . Тя успокои, че за здравето на хората няма опасност.Преди 3 дни започна ", "date": "2019.07.07", "title": "Откриха три нови огнища на африканска чума по свинете в района на Русе"}
{"url": "https://news.bg/politics/zaharieva-iska-izvinenie-ot-ivitsa-dachich-zaradi-napadkite-po-adres-na-borisov.html", "text": "Изказването на Ивица Дачич е емоционално и непремерено. Това заяви министърът на външните работи и вицепремиер Екатерина Захариева пред журналисти.Мисля, че трябва да се гледа предварително точно какво е казал българският премиер преди да се действа емоционално, изтъкна първият ни дипломат.Според нея Балканите имат доста излишна емоционална политика.Не бива така да се говори за съседна, приятелска държава, още повече когато изказването на българския премиер е било и политически и юридически коректно, смята външният министър.Утре на сръбския посланик ще бъде повторена тази позиция, че повече търпение и по-малко емоции трябва да има, допълни още тя. Добре би било Ивица Дачич да се извини.Припомняме, че вчера стана ясно, че по нареждане на Захариева . ", "date": "2019.07.07", "title": "Захариева иска извинение от Ивица Дачич заради нападките по адрес на Борисов"}
{"url": "https://news.bg/world/britanskiyat-poslanik-v-sasht-opredeli-administratsiyata-na-tramp-kato-unikalno-neraboteshta.html", "text": "Британският посланик в Съединените щати определи администрацията на президента Доналд Тръмп като \"неработеща\", \"тромава\" и \"неспособна\", предаде \"Ройтерс\", цитирайки неделното издание на в. \"Дейли мейл\".В секретни телеграми до британското правителство, които датират от 2017 г. до днес, Ким Даръч заявява, че Тръмп \"излъчва несигурност\" и съветва властите в Лондон, че трябва да се справят с него ефективно и \"трябва да направите мислите си прости, дори и тъпи\".\"Ние наистина не вярваме, че тази администрация ще стане значително по-нормална\", пише Даръч.Според вестника той е определил администрацията като \"уникално неработеща\" и че информациите в медиите за \"ожесточени битки в Белия дом\" са \"предимно верни\".Даръч заявява още, че Тръмп може да \"излезе от пламъците, очукан, но непокътнат, като Арнолд Шварценегер в последните сцени на Терминатора.\"Според Даръч Тръмп може да предизвика конликт с Иран.От британското външно министерство посочиха, че изтичането на грамите в \"Дейли мейл\" е \"злонамерено\", но не отрекоха тяхната автентичност.Белият дом все още не е коментирал темата, но казусът може да е тест за така наречените \"специални отношения\" между САЩ и Великобритания.Въпреки че британският посланик изтъква, че Тръмп бил \"смаян\" от  в Обединеното кралство през юни, Ким Даръч предупреждава, че администрацията му ще остане егоистична, добавяйки: \"Това все пак е земята на Америка на първо място.\"Различията между САЩ и Великобритания по отношение на климатичните промени, медийната свобода и смъртното наказание могат да излязат на преден план, докато страните се опитват да подобрят търговските отношения след Брекзит.Междувременно лидерът на \"Партия Брекзит\" Найджъл Фараж разкритикува остро британския посланик в САЩ за коментарите му, като го обяви за \"напълно неподходящ за работата\" и подчерта, че \"колкото по-рано си тръгне, толкова по-добре\".", "date": "2019.07.07", "title": "Британският посланик в САЩ определи администрацията на Тръмп като \"уникално неработеща\""}
{"url": "https://news.bg/politics/borisov-i-tsvetanov-ramo-do-ramo-na-partiyniya-forum.html", "text": "Лидерът на ГЕРБ Бойко Борисов и Цветан Цветанов дойдоха заедно на Националното събрание на партията в НДК.С минута мълчание бе почетена , депутат и заместник-председател на ПГ на ГЕРБ.Партията промени устава си и освободи Цветан Цветанов от ръководните партийни органи. Имаше и против-10, 11 пък бяха \"въздържал се\".От изпълнителната комисия бе освободена Румяна Бъчварова заради посланическия й пост. На тяхно място премиерът предложи да влязат Цвета Караянчева и Тодор Тодоров.", "date": "2019.07.07", "title": "Борисов и Цветанов рамо до рамо на партийния форум"}
{"url": "https://news.bg/politics/borisov-razporedi-vadete-bagerite-i-traktorite-da-vidyat-horata-che-stroim.html", "text": "Искам да виждат хората тракторите и багерите работят, разпореди премиерът Бойко Борисов на регионалния министър Петя Аврамова. Хората като гледат тракторите и багерите, не ни се сърдят, заяви Бойко Борисов. Неговата лична социология го радва, че малко го псували. Той поиска справедливост. Да видим дали не сме станало много властливи, подчерта премиерът.Той иска обновяване на партията. Радикални промени по места.Благодаря на Цветанов за лоялността, обяви премиерът. Кръв и сълзи днес нямало да има. Преди всичко да сме хора, настоя министър-председателят.За мен е най-трудният ден, но такъв е животът. С тези думи лидерът на ГЕРБ Бойко Борисов се прости със заместникът си в партията Цветан Цветанов. Достатъчно болезнена тема, очакваше се голям драматизъм, изтъкна той. Осъзнаваме какво изисква обществото, подчерта министър-председателят. Борисов не пропусна да се заяде с левицата и с Корнелия Нинова за оттеглената й оставка. Той се върна в годините назад и изтъкна постиженията на партията.ГЕРБ не иска да е креслива опозиция. Справедливост и близко до хората, настоя отново той. Днес сме фактор, похвали се Бойко Борисов.Вчера се срещнал с Григор Димитров, който го похвалил, че променил държавата по пътя към Хасково. Хората са много по-чувствителни в момента за справедливост, подчерта Бойко Борисов.Той добави, че не трябва да се концентрира власт в един човек, затова създава комисия по етика. Тя ще проверява сигнали срещу гербери. За нарушителите ще има санкции, стана ясно от заявката на лидера на ГЕРБ.Той засегна темата за партийните субсидии. Вслушахме се в хората, заяви Борисов.Победихме ги и със субсидия, как така унищожаваме опозицията с или без субсидия, не мога да ги разбера, недоумява премиерът.Той вдига членския внос за по-богатите в партията. Идеята му е за диференцирана ставка за партийните членове. Това давало чистота и прозрачност на финансирането на партията.Ключовата дума е справедливост, подчерта Бойко Борисов. Не ме разбраха тези с къщите за гости, не ме разбраха и други, няма да има милост за никого, изтъкна той. Не го разбрал и кметът на Пловдив.Премиерът отново в похвали с намаляващите нива на контрабанда. Младите вече не си спомняли как Витошка била пълна с джипове на мутри. Не помнели неработещите фонтани. По думите му страната ни променила осите на ЕС.Неговият приятел Ивица, както подчерта той, реагирал срещу него, защото досега оста била Атина-Белград, а сега в центъра е България. Затова реагира, иначе ми е приятел, похвали се Борисов. Обичам сърбите, сподели той. Разбирал ги защо ги боли за Косово. Това е като камъчето в обувките, изтъкна лидерът на ГЕРБ.А към външния министър Екатерина Захариева отправи съвет- да внимава с ретроградния Меркурий.", "date": "2019.07.07", "title": "Борисов разпореди: Вадете багерите и тракторите да видят хората, че строим"}
{"url": "https://news.bg/regions/izdirvat-trima-mladezhi-izbyagali-ot-popravitelen-dom-vav-vratsa.html", "text": "Трима лишени от свобода младежи избягаха от поправителния дом във Враца, съобщи БНР.Отсъствието им е установено при проверка тази сутрин. В ход е операция по издирването им.Единственият у нас поправителен дом за младежи миналата година беше преместен от Бойчиновци в нова сграда, която се намира в близост до Врачанския затвор.", "date": "2019.07.07", "title": "Издирват трима младежи, избягали от поправителен дом във Враца"}
{"url": "https://news.bg/weather/goreshto-21-oblasti-sa-s-zhalt-kod.html", "text": "Неделният ден ще бъде слънчев, с опасни горещини около и след обяд. За 21 области е в сила жълт код за високи температури.Над места над планините ще има купеста облачност, но като цяло не се очакват валежи.Вятърът ще бъде слаб, ориентиран от юг и югозапад.Максималните температури са в интервала 32-37 градуса. Нощните са между 15 и 21 градуса.С жълт код за високи температури са областите Видин, Монтана, Враца, Плевен, Ловеч, Габрово, Велико Търново, Русе, Силистра, Сливен, Бургас, Ямбол, Хасково, Стара Загора, Пловдив, Пазарджик, Благоевград, Кюстендил, Перник, София и София-град.", "date": "2019.07.07", "title": "Горещо, 21 области са с жълт код"}
{"url": "https://news.bg/disasters/pozharnikari-ot-tsyala-gartsiya-se-boryat-s-pozhar-na-o-evbeya.html", "text": "Пожарните и спасителните служби на Гърция се борят с горски пожар на остров Евбея, който избухна в четвъртък, предаде Euronews.Обстановката е особено тежка заради високите температури и силните ветрове, които раздухват огъня. Обявено е извънредно положение.Съобщава се, че няколко села са евакуирани. Към момента няма данни за пострадали хора и материални щети.В гасенето на стихията участват пожарникари от цялата страна и авиация.От местната полиция съобщават, че мъж е арестуван във връзка с пожара. В. \"Катимерини\" уточнява, че задържаният е на 64 години.По това време на годината риска от пожари на острова е висок.", "date": "2019.07.07", "title": "Пожарникари от цяла Гърция се борят с пожар на о. Евбея"}
{"url": "https://news.bg/press/mvnr-iska-obyasnenie-ot-srabskiya-poslanik-otdelyat-parti-zoni-po-chernomorieto-finansiraneto-na-partiite.html", "text": "Скандалът с изявлението на сръбския външен министър Ивица Дачич по адрес на българския премиер е сред тематичните акценти в неделните вестници.\"По разпореждане на вицепремиера и министър на външните работи Екатерина Захариева посланикът на Република Сърбия в Република България ще бъде извикан в понеделник в Министерството на външните работи. Това съобщиха от пресцентъра на МВнР. Повод за срещата е изказване на сръбския първи вицепремиер и външен министър Ивица Дачич по адрес на думи на премиера Бойко Борисов в Познан. По време на пресконференцията на правителствените ръководители на Германия, Полша, България и Република Северна Македония Бойко Борисов бе попитан от журналист как ще се отрази на евроинтеграцията на Западните Балкани номинирането на испанския външен министър Жозеп Борел за Върховен представител на ЕС по външната политика и политиката за сигурност, след като неговата страна не признава Косово. Българският премиер отговори: \"По отношение на Върховния представител - когато се заеме такъв важен пост, последното, което трябва да правиш, е да защитаваш националния си интерес, а трябва да защитаваш интереса на целия Съюз. Ако Борел бъде избран, това не значи, че мнението на Испания ще бъде меродавно за другите държави, които сме признали Косово.\" По време на разговора със сръбския посланик ще бъде припомнена подкрепата до момента на Република България за европейската интеграция на Република Сърбия. От българска страна ще бъде повдигнат въпросът как такива изказвания от партньорите ни в Белград се отразяват на добрите българо-сръбски отношения.\" - в. \"Труд\".\"Сръбският външен министър Ивица Дачич заяви днес, че позицията на Европейския съюз не е, че Косово е независимо, и българският премиер Бойко Борисов, който твърди, че е, трябва да се съобразява с това, предаде Танюг., цитирана от БТА. Дачич направи остри коментари по националната телевизия РТС по повод изявление на Борисов, цитирано от агенцията, че бъдещият шеф на дипломацията на ЕС Жозеп Борел би трябвало да изразява позициите на целия ЕС, независимо че неговата страна Испания не признава Косово. Пет от страните-членки на ЕС не признават Косово за независима държава - Гърция, Кипър, Румъния, Испания и Словакия. Останалите 23 членки на ЕС, включително България, са признали косовската независимост...\" - в. \"Дневник\".\"Външният министър на Сърбия Ивица Дачич, който дълги години беше говорител на бившия диктатор Слободан Милошевич, отправи тежки упреци и нападки срещу България и нейния премиер Бойко Борисов. Пред държавната телевизия РТС Ивица Дачич призова \"Борисов да зачита позицията на ЕС относно независимостта на Косово и да не дава уроци на новия еврокомисар по външната политика Жозеп Борел\". Коментарът му бе по повод призива на Бойко Борисов Борел да защитава интересите на ЕС. Според Дачич \"позицията на ЕС била, че Косово не е независимо\". Истината е обаче, че 23 държави от общността вече са признали новата държава, създадена след отделянето й от Сърбия. \"Бойко, да ти кажа едно нещо - позицията на ЕС е, че Косово не е независима държава. Ти, Бойко, трябва да зачиташ позицията на ЕС, а не да даваш уроци на Борел. Какво е това безобразие, на какво прилича. Писна ми от всичко това. А да не говоря и за това, че само преди няколко месеца получи наш орден\", каза разгневеният Ивица Дачич. Той беше най-близкият сътрудник и дългогодишен говорител на Милошевич, включително и по време на агресията срещу Босна и Херцеговина и Хърватия, когато бяха извършени най-ужасяващите военни престъпления след Втората световна война, включително и геноцид, често напомнят медиите в Прищина. Миналата седмица властите във Вашингтон призоваха \"Дачич да спре да унищожава американските банкноти, защото това е престъпление\". Дачич собственоръчно написа върху стодоларова банкнота \"Косово е сръбско\". Сръбският вицепремиер твърди, че \"САЩ подготвят предложение за разрешаване на косовския въпрос, което означавало Белград да спре с лобирането за оттеглянето на признаването на независимостта на Косово, а в замяна властите в Прищина да премахнат митническите такси за сръбските стоки\". Косово обяви независимост през февруари 2008 година. До момента над 100 държави са признали независимостта му, включително и България.\" - в. \"Стандарт\".Финансирането на партиите все така е сред актуалните теми.\"Асоциация \"Прозрачност без граници\" се обяви против приетите от парламента промени в начина на финансиране на партиите. \"С приемането на неограниченото и на практика безконтролно финансиране от юридически лица и със свеждането на държавната субсидия до символични стойности е унищожен бавният и мъчителен прогрес по създаване на рамка от базисни правила, която в общи линии съответстваше на европейските стандарти в тази област. Прибързаните, необмислени и писани \"на коляно\" предложения за финансиране от юридически лица ще доведат до ефект, при който така нареченото \"отворено финансиране\" ще превърне в разграден двор държавата в лицето на политическите партии и на представителните институции, създадени въз основа на изборния процес\", смятат от неправителствената организация. След промените става възможно \"неограниченото по размер получаване на дарения от юридически лица (дори това да означава, че една партия може да получи 1 милион само от една фирма и да се превърне в частната партия на фирмата-дарител; такава практика не е допустима дори в либералната политическа система на САЩ\", \"финансиране от държавни и общински фирми и/или от фирми, в които държавата/общините имат дялово участие (преди две десетилетия тази практика водеше до източване на общински и държавни фирми и бе преустановена след скандални случаи на злоупотреби по време на местните избори през 2007 г.)\", \"финансиране от фирми, които са кандидати и/или изпълнители на обществени поръчки\", което \"ще доведе до пренасочване на финансовите ресурси, предназначени за изпълнение на обществените поръчки, към политическите проекти на тези, които вземат управленските решения\", \"финансиране от фирми, осъществяващи хазартна дейност, от фирми, работещи в сектори, които са силно регулирани от държавата (такива например са финансовият сектор, производството и търговията с енергийни ресурси), фирми-концесионери, които имат договорни отношения с държавата или общините, в които акционерно участие имат чуждестранни юридически и/или чуждестранни физически лица, от фирми, които са регистрирани в страната, но в които дялово участие имат други фирми, регистрирани в офшорни юрисдикции\"...\" - в. \"Сега\".\"Членският внос на ГЕРБ е 2 лв. В промените в Устава на партията, които предвиждаме, той в бъдеще да се определя от изпълнителна комисия. Трябва да се състоят разговори за размера на членския внос за ПП ГЕРБ, защото при субсидия 1 лв, ние ще имаме нужда от приходите на членски внос\". Това заяви Даниела Дариткова, председател на ПГ на ГЕРБ, в предаването \"Тази събота\" по бТВ. Тя посочи, че не смята, че финансиране от страна на бизнеса, би довело до зависимост на партиите. \"Категорично не смятам, че субсидията е основното, което държи политическите партии живи и съм убедена, че големите политически партии би следвало да се справят с всяко предизвикателство, още повече, че подобна субсидия не е новост в нашия политически живот\", каза Дариткова, цитирана от \"Фокус\". Според нея политическите партии би следвало да чуват гласа на обществото. \"На референдума 2.5 млн. български граждани прецениха, че политическите партии би следвало да се справят и да предлагат политики с тази субсидия\", коментира още Дариткова. Попитана защо се предприемат тези мерки, след като референдумът е бил преди три години, тя отговори: \"Ние го чухме още 2017 г., когато направихме предложения за мажоритарен избор и за субсидия от 1 лев, само че тогава бяха отхвърлени\". \"Ниската избирателна активност на последните избори беше един такъв знак за нас\", допълни тя. Дариткова поясни, че дебатът за субсидията е важен, но той не се е провел по същество - всички политически партии са спорили за размера на субсидията. \"Ние смятаме, че дебатът може да продължи. Така или иначе сега субсидията се регламентира в Закона за държавния бюджет. Трябва сериозно да се прегледа и Законът за политическите партии\", заяви Даниела Дариткова. На въпрос дали им липсва Цветан Цветанов, Дариткова отговори: \"Темата за нас е приключила, защото той не е член на ПГ на ГЕРБ. В парламента се опитваме да се справяме с всички предизвикателства\". Тя обясни, че последно е разговаряла с Цветанов преди няколко седмици. На въпрос дали с промените в субсидията не се наказва финансово опозицията, тя каза: \"В никакъв случай. БСП е голяма партия. Те имат значителен брой гласове на последните избори. Ако разумно си правят сметките, могат да финансират своята дейност със субсидията, която получава\". Според нея БСП разполага със значителен финансов ресурс...\" - в. \"Стандарт\".\"ПП ВОЛЯ върна субсидията, наддадена от Министерство на финансите, веднага след като получи официалното писмо за това от ведомството на Владимир Горанов, съобщиха от пресцентъра на партията. Срокът, отпуснат от финансистите, бе 31.12.2020 година. Така партията на Веселин Марешки възстанови на държавния бюджет 655 938 лева. \"Ще припомним, че и на първо, и на второ четене в пленарна зала, депутатите от ВОЛЯ гласуваха държавната субсидия за политическите партии да стане от 11 лева на 1 лев. С тези изменения в Закона за държавния бюджет ще излязат на светло всички \"дарения\", които бизнесът даваше на партиите в куфарчета, в чантички и по всякакъв друг начин. С промените ще се следи дали се лобира за една или друга фирма относно спечелването на обществени поръчки, например\", коментира лидерът на ВОЛЯ Веселин Марешки. Той каза още, че ако президентът наложи вето върху тези поправки, ще срещне отпора на \"Воля\" - в. \"24 часа\".\"БСП сигнализира международни институции и посланици за намаляването на партийните субсидии. Председателят на левицата Корнелия Нинова е изпратила писмо до Европейската комисия, ОССЕ, ПАСЕ, Групата на Прогресивния алианс на социалистите и демократите в ЕП, ПЕС и посланиците на държавите от ЕС и САЩ в България във връзка с приетите промени в Закона за държавния бюджет, свързани с радикална промяна във финансирането на политическите партии, съобщиха от пресцентъра на БСП. В писмото се обяснява, че приетата промяна предвижда намаляването на държавната субсидия за партиите и коалициите, като един получен действителен глас от тях се приравнява на 1 лев, вместо на досегашните 11 лева. \"Тези промени засягат базови принципи на функционирането на политическите партии, прозрачното им финансиране и необвързването им с корпоративни и лобистки интереси. Измененията се правят внезапно, без подготовка и обсъждане, три месеца преди местните избори, което лишава опозицията от ресурс за равнопоставено участие в изборния процес\", пише още в писмото. Според Нинова приетото предложение от управляващата партия за субсидия от 1 лев на глас е далеч от адекватното му решение, като най-добро доказателство за това са думите на министър-председателя Бойко Борисов, казани при внасянето на законопроекта в Народното събрание: \"Ще стане накрая като ... в много страни милиардерите и олигарсите да са и премиери - няма да мине много време и партиите ще станат собственост на бизнесмените.\" Лидерът на левицата подчертава, че намаляването на партийните субсидии и допускането на финансиране от юридически лица фундаментално променя условията на функциониране на демократичната политическа система в България. \"Политиката се превръща във функция на частни интереси, за които няма гаранции, че ще представляват обществения интерес. В крайна сметка политическите партии ще бъдат задължени да изпълняват услуги на своите донори\", пише в писмото...\" - в. \"Стандарт\".Туристическият сезон по българското Черноморие също е сред темите на всекидневниците.\"До месец Министерство на туризма ще внесе промени в Закона за туризма. Идеята е националните курорти като Слънчев бряг, Златни пясъци и Албена, например, да бъдат разделени на зони - съответно за забавление и за семеен туризъм, предава бТВ. Южният плаж на Слънчев бряг да остане парти зона, в която дискотеките да работят през цялата нощ. За това настояват от Българската асоциация на заведенията. Според депутата от Обединените патриоти Валери Симеонов, който е в основата на Закона за шума, зонирането е невъзможно, тъй като курортите са изградени още по времето на социализма като семейни, пише Епицентър. От Министерството на туризма пък предлагат с решение на местната власт да се определя в националните курорти до колко часа да се вдига шум. \"Големите туроператори работят изключително сегментирано, за това когато говорим само и единствено за национално курорти, да има зониране, за да се предлагат по-целево туристическите продукти, предложи министърът на туризма Николина Ангелкова.Според Валери Симеонов по принцип може да се обсъди едно такова отделяне на отделни, умишлено създадени, такива места за развлечение, в които да е разрешено озвучаването и след 23 ч. По думите му това е въпрос на бъдеща законова уредба и задължително тези зони трябва да бъдат нови и доста далече от всички населени места.\" - в. \"Стандарт\".В. \"Дневник\" публикува по темата коментар от Стоил Стоилов, озаглавен \"Математика за концесионери и за крокодилските сълзи на меринджеите в туризма\": Уважаеми читатели, малко късно се намесвам в дебата за чадъри и шезлонги. Причината е, че последната седмица почивах на БГ черноморието. Така че съм свеж и актуален като метеоролог на смяна. Или като фотограф на плажа на Слънчака. И така - къмпинг \"Делфин\" между Варвара и Ахтопол. Цена на голяма палатка 10 лева, на човек 4 лева, 2 лева за ток и 1 лев за колата - общо 21 лева на ден за мен и Дулцинея. В боровата гора е прохладно и е близо до плажа. Бирата в капанчето е 2.70, а 2 литра бира в пластмасова бутилка в магазинчето е 3.60 лева. Пак курортна цена, ама е ледена. Сега да минем към математиката за концесионерите с чадърите и пластмасовите нарове с виниловите постелки, или т.нар. шезлонги. Цената на всяко едно от тия неща в Ахтопол е 5 лева. Значи ако аз и Дулцинея искаме сянка, на ден ще плащаме по 15 лева. За една седмица това са 105 лева. Тези пари са за удоволствието ми да ходя до плажа само с едно пешкирче или чаршафче, за да не лежа на винила. Много ли е или малко? Както е казал рошавият гений с мустаците, всичко е относително. Важно е да си отговорим на въпроса за какво плащаме. А ние плащаме за комфорта на сянката и за удобството да не се търкаляме в пясъка. Лично аз с удоволствие си лежа на пясъка на едно лично чаршафче, дето си го нося. Сега да се пренесем на неохраняемата зона пред къмпинга. На пясъка има инсталирани всевъзможни фабрични изделия, които да ви направят сянка. Като се почне от китайски чадърчета за по 10 - 12 лева, до фабрични тенти с по 6 - 8 кв. метра сянка. Завръща се и старата тента с 4 колчета и домашен бял чаршаф, под която се криехме като деца преди 55 години. Има и всякакви плажни мебели - платнени столчета, цели плажни кресла с облегалка за главата, сгъваеми и надуваеми легла и каквото още се сетите. И всичко това сгъваемо, леко и удобно за носене. Един татко може спокойно да осигури сянка и комфортно седене на семейството, без да е шампион по щанги. Ако има разбрана съпруга, може да занесе на плажа и хладилна чанта с 2-3 студени бирички и 2-3 сокчета за децата плюс надуваем крокодил например или розово фламинго. Сега да се запитаме дали искаме да оставим 105 лева за една седмица за услугите на концесионера в Ахтопол, или да си купим няколко плажни артикула, които ще ползваме още 4 - 5 - 6 години. Търговските вериги предлагат от пиле мляко в този сегмент. Моят избор е за второто и 105 лева са ми напълно достатъчни.Сега си направете сами калкулацията Ако цената не е 15 лева, а 40, 50 лева или повече, каквито касови бележки се търкалят из медиите. Гледам по телевизора един особено трогателен млад човек. Сложил е шезлонги от тиково дърво (4 броя), огромен чадър над тях със специален италиански плат, който не пускал UV лъчите, и там можело да се съберат по 10 човека. Наистина съм впечатлен! Има обаче малък проблем. На този плаж туристите, които различават тиково дърво от байцвани чамови летви, са колкото пръстите на ръката на разсеян дърводелец. Това с плата с UV защита е ОК, за който разбира. Само че, ако аз като плащам 70 лева за услугата, не искам 10 души на шезлонга си? Аз не съм дошъл на пионерски лагер. А клиентите за тези суперчадъри и шезлонги (за малко да кажа миндерчета), са в друг ценови сегмент.Чува се вой на концесионери Щели да намалят цените само ако държавата им свали концесионните такси. Така ли? А може ли държавата да вдигне концесионните такси и ако няма концесионери, да даде плажовете за управление на местните общини без право на концесиониране. Или и това вече е непосилно за кметовете? Ясно е, че концесионерите имат разходи - спасителите искат заплати, искат вода и кафета, тракторът, който чисти плажа, иска нафта, ако има доктор, и той иска заплата. Но както казват самите концесионери, нали е пазарна икономика. Е, да, пазарна икономика е, само че политическите чадъри и лобисткото законодателство осигуряват ресурса, който вие, уважаеми, ползвате. И точно по пазарните закони аз си купувам плажния комфорт от спортния магазин и напускам услугите ви. Отивам на неохраняем плаж, на свободна зона или както там се казва. Време е и да се разсее митът, че там е мръсно, не се чисти и т.н. Да, сигурно има и такива места. Но аз наблюдавам как става все по чисто, защото наоколо щъкат собствените ни деца. Има ли риск? Да, има. Като няма спасител, има и риск. То има риск и ако има спасител. Само че по света има десетки хиляди километри плажове без спасители. Има ги в Европа, има ги в Азия, Африка и двете Америки. Но това е осъзнат избор на възрастни хора. Не искаме да сме стадото, което е навряно в кьошетата на плажовете. Така че хващайте калкулатора и си оправете математиката. Или отивам в чужбина. Струва си да кажем нещо и за различния тип отдих При хотелите с ол инклузив всичко е ясно. Те ощетяват местните общности, защото концентрират паричния поток в едни ръце и той обикновено напуска региона. Квартирите са полупразни, ресторантчетата - също, никой не купува домати от бабите и ракия от местния магазин. Но това е цената, която местните хора по крайморските градчета платиха, за да си продадат набързо нивите. Сега вместо туристи имат съседи и конкуренти от апартхотелите и частните новопостроени къщи. Собственикът не е турист. Шестата му братовчедка спи безплатно. Особена тема е бюджетният отдих. Струва да помислим за двете \"К\" - къмпинг или квартира. За къмпингите вече писахме в \"Къмпингите - начин на употреба\". Квартирите в момента се конкурират с бюджетните хотелчета. В Ахтопол квартирите са 15 лева с климатик, самостоятелен санитарен възел и телевизорче. Значи 30 лева за двамата с Дулцинея. Супер! Само че, скъпи читатели, квартирите не са това, което бяха преди 30 - 40 - 50 години. Тогава бабите даваха по една-две стаички и ги майтапехме, че ни настаняват в кокошарника. Тогава нямаше проблем да си сготвиш вечерята, да хапнете на масата под лозницата в Приморско с още едно семейство. Сега е друго. Бабите са мениджъри на по 5-7 стаи, че и повече. Къщата всъщност е едно малко хотелче и пърженето на цаца, барбекюто с вратни пържолки, яденето на тиквички с чесън и др. не е добре дошло - пушляви се, мирише, едни се мръщят, други протестират. За вечеря ставаш абонат на някое от ресторантчетата в градчето със съпътстващите проблеми - цени, обслужване, проблеми с храната и качеството на алкохола. Имам и личен опит от една мастика в Приморско. И накрая в къмпинг. В къмпинга толерантността е много голяма. Никой не протестира, стига да няма турбо-чалга на макс. Предполагам и Вагнер или Шостакович на макс няма да са ОК. През седмицата около 23:00 става тихо. Бедняшки ли е този отдих? Ами не е. Около палатките и кемпърите има по 2-3 хамака, има газови барбекюта от 200 лева нагоре, по масите се виждат шотландски и ирландски напитки. И тук опираме до по-големия въпрос. Разбират ли меринджеите в туризма математиката на предлагането и търсенето? От години всяко лято четем и слушаме безкрайни глупави обяснения за кризата с кадрите в туризма. Нямало квалифицирани, хора с езици и т. н., търсят ги от чужбина от Казахстан до Код д\" Ивоар. Добавиха се и критики към медиите, че тиражирали слухове и снимки, ама те не били верни. Снимките не били верни! Медиите гонели туристите в Гърция и др. щуротии. Нямало проблем с туристите, щото сезонът сега започвал. Сега, сега - колко сега. Значи почва на 15 юли и ще свърши на 25 август. И кога ще се напълнят 500 000 легла от Обзор до Равда, както посочи някакъв фактор в някаква асоциация в туризма?Това са крокодилските сълзи на туристическите меринджеи.А какво се случва на практика с кадрите? Опитайте да си намерите сезонна работа, ако сте на средна възраст. Ей така, пуснете CV на няколко обяви за сезонен персонал. Истински пример: - мъж на 60 години с перфектен руски и много добър английски, и много добър полски, бивш екскурзовод, живял и работил в чужбина, пуска 20-25 сивита за администратор на хотел по морето и на други места. Живее добре, не умира от глад, просто му е писнало да си стои у дома. Обаждат му се само от един хотел в Созопол. Кандидатът пита с мейл за следното: какъв е графикът на смените, каква е заплатата, през какъв период се плаща и как е решен въпросът с настаняването. Пита два пъти. Отговор от меринджеите на хотела няма. Няма нищо, нито отказ, нито благодаря за интереса. Нищо. \"Да ви ... на бизнес културата\", си казва човекът и отива на почивка в Корсика. Вие, уважаеми меринджеи, администраторите и за консумация ли ги предлагате, че не вземате хора на средна възраст? Например учители за сезонна работа. Изглежда, в този бизнес жените над 40-45 стават само за камериерки (да ги ритат пияни задници в главите), а мъжете за водопроводчици. Докато има такова мислене - такива ще са ви и кадрите. И по-лошо - такива ще са ви и туристите. И това е при застаряваща нация, която вдига пенсионната възраст, защото не може да изхрани старите си хора. Един огромен ресурс от хора над 45-55 години, в т. ч. и такива с висше образование, чужди езици и др. квалификации, е оставен извън трудовия пазар. Хора, които освен досегашната квалификация могат да усвоят и нещо ново. Да не говорим, че трудовият морал на по-възрастните работници не е за пренебрегване. Но не би - българските меринджеи в туризма искат млади, ако може леко глуповати служители, които да работят за трохи и да бъдат изхвърлени при първия каприз на меринджея. И такива ще получават, включително и от чужбина. Има, разбира се, и умни и почтени хора, които се хващат да работят за малко пари. От зор. Само че те при първа възможност си бият камшика и се махат от пишман мениджърите в туризма. Много от собствениците на бизнеси в туризма (хотели, ресторанти, дискотеки, концесионери) и мениджърите им искат с 20-30 стаи за месец или с едно-две заведения за месец и половина сезон да карат \"Бентли\" или \"Майбах\". И то, ако може, още на втората година. Искат децата им да учат в частна детска градина, а после в Лондон или в Цюрих. Искат да имат и една интимна приятелка на 22-25 годинки и местенце, където да се срещат. Затова не плащат, а консумират или може би изнасят голяма част от печалбата за имоти в чужбина. Да питам само къде арестуваха наскоро едно-две семейства с инвестиции в туризма? Само питам бе. Докато е така, никакви чужди работници не трябва да има. Немалка част от българските собственици и мениджърите трябва да сменят бентлитата и мерцедесите си с шкоди, дачии и фолксвагени, може и втора употреба, да пратят децата в кварталната детска градина, в местното квартално училище и после в местния университет. И със спестените пари да правят още инвестиции и да плащат по-високи заплати. Иначе да затварят. Качествените млади хора се изнасят да учат или да работят и после не се връщат до пенсия. Ще видим кога последният ще затвори вратата.\"", "date": "2019.07.07", "title": "МВнР иска обяснение от сръбския посланик, отделят парти зони по Черноморието, финансирането на партиите…"}
{"url": "https://news.bg/world/desni-ekstremisti-planirali-politicheski-ubiystva-v-tsyala-germaniya.html", "text": "Дясноекстремистката групировка \"Nordkreuz\" - \"Северен кръст\", е планирала серия от политически убийства в цяла Германия, съобщи медийната група Redaktionsnetzwerk Deutschland (RND).Организацията, базирана в Мекленбург-Предна Померания, е съставила списък от 25 хиляди потенциални жертви - политици, които определя като свои противници.Информацията е позована на протоколи от полицейски разпити, с които медийната група разполага.Федералната прокуратура на Германия смята, че екстремистите са събирали данни не само за политици от Мекленбург-Предна Померания, но и от други провинции.Между август 2017 г. и април 2018 г. властите са иззели при обиски документи и електронни носители на информация, в които са намерени имената и адресите на близо 25 хиляди опоненти на организацията от цяла Германия, предимно от левия спектър.По данни на RND, членовете на \"Северен кръст\" са събирали данните предимно за политици с положително отношение към бежанците.При разпитите един от задържаните членове на организацията е признал, че членовете й са планирали покушения срещу политически противници.Адвокатът Ян Хендрик - член на \"Северен кръст\", е планирал \"в деня Хикс\" да раздаде на сподвижниците си пропуски с печати на бундесвера, които биха им позволили по най-бързия начин да пристигнат на \"необходимото място\".Основателят на организацията Марко Г., който е под стража от миналия месец, е бивш член на полицейско специално подразделение. Според следствието, той и още трима души са откраднали боеприпаси от запасите на полицията.От август 2017 г. срещу групировката се води разследване по подозрение за подготовка на терористичен акт.В началото на юни Германия беше разтърсена от който изказваше подкрепа за бежанците. Смята се, че за него са отговори ксенофобски настроени , напомня Дойче веле.", "date": "2019.07.07", "title": "Десни екстремисти планирали политически убийства в цяла Германия"}
{"url": "https://news.bg/int-politics/stotitsi-protestirashti-sa-zadarzhani-v-kazahstan.html", "text": "Стотици протестиращи са задържани в двата най-големи града на Казахстан - Алмати и Нурсултан, предаде \"Интерфакс\".Протестните акции, насочени срещу недемократичните практики в страната, не са били разрешени от властите. Те започнаха в деня на президентските избори 9 юни с призиви за бойкот и непризнаване на резултатите от вота, който беше опорочен от нарушаване на основни свободи.В центъра на Алмати в съботния ден са задържани над 250 души, откликнали на призива, отправен от лидера на движението \"Демократичен избор за Казахстан\" Мухтар Аблязов.Агенция КазТАГ съобщава, че служители на спецчастите са задържали грубо дори случайни минувачи, включително жени. След като един от протестиращите е реагирал остро срещу полицай, се е стигнало до сблъсъци между няколко групи активисти и полицията.В столицата Нурсултан са задържани десетки демонстранти. Не се уточнява къкъв е техният брой.В Казахстан всяка година на 6 юли се отбелязва Денят на столицата, който съвпада с рождения ден на бившия президент Нурсултан Назарбаев.При началото на протестите - на 9 юни, бяха задържани около 500 души. На 400 от тях бяха съставени административни протоколи. На следващия ден бяха арестувани около 200 души, като на 150 от тях също бяха съставени протоколи.Вечерта на 10 юни централната избирателна комисия на страната обяви официално завременния президент Касим-Жомарт Токаев. Той събра 70.96 процента от вота. Токаев е от обкръжението на Назарбаев.", "date": "2019.07.07", "title": "Стотици протестиращи са задържани в Казахстан"}
{"url": "https://news.bg/int-politics/v-osse-glasuvaha-rezolyutsiya-osazhdashta-deystviyata-na-rusiya-v-krim-i-kerchenskiya-proliv.html", "text": "Комисията по политическите въпроси и сигурността на Парламентарната асамблея на Организацията за сигурност и сътрудничество в Европа прие проект за резолюция, осъждаща действията на Русия в Крим и в Керченския пролив, съобщи Дойче веле. Документът е озаглавен \"Милитаризирането от Руската федерация на временно окупираната Автономна република Крим и град Севастопол, Украйна, Черно и Азовско море\".Резолюцията е приета с гласовете на 54 членове на комисията, шестима се обявиха против, още шестима се въздържаха.Комисията взе положително решение, \"въпреки яростната съпротива\" на руските представители, написа във Фейсбук украинският депутат Артур Герасимов.В документа се посочва, че ОССЕ \"отново заявява пълната си подкрепа за суверенитета\" и териториалната цялост на Украйна \"в международно признатите й граници, обхващащи Автономна република Крим, град Севастопол и морските територии\". Наред с това комисията призовава Русия да върне Крим на Украйна.В резолюцията се посочва нарастващата милитаризация на Азовско и на Черно море от страна на Москва и се осъждат действията на Русия в Керченския пролив при задържането на украинските кораби и екипажите им в края на 2018 г. Те са определени като \"непредизвикан акт на въоръжена агресия и неоправдана несъразмерна употреба на сила\" от страна на Руската федерация. В проекта на резолюцията се отправя призив за освобождаване на пленените моряци.", "date": "2019.07.07", "title": "В ОССЕ гласуваха резолюция, осъждаща действията на Русия в Крим и Керченския пролив"}
{"url": "https://news.bg/politics/tsvetanov-pravi-npo-za-analizi-i-prognozi.html", "text": "Цветан Цветанов влиза в неправителствения сектор. Той прави евроатлантическо НПО за анализи и прогнози в сферата на сигурността. Това призна самият той след форума на ГЕРБ, който официалното освободи от ръководните постове в партията.Доста по-спокойно е, когато не си ежедневно пред камерите, споделим той и благодари на медиите за дългогодишната работа.Чували се с премиера Бойко Борисов. Цветанов няма да участва активно в работата на ГЕРБ, но е готов за сравнението как партията се справя на избори преди и след него.Той е доволен от днешния форум. Плановете ми са да съм малко по-често със семейството си, разкри още Цветанов.Припомняме, че по-рано днес  на Националния съвет на партията в НДК. След това в изказването си Борисов заяви, че това е , който бе осовбоден от всички ръководни партийни позиции. ", "date": "2019.07.07", "title": "Цветанов прави НПО за анализи и прогнози"}
{"url": "https://news.bg/society/balgariya-ne-pecheli-nishto-ot-mashinnoto-glasuvane-spored-mihail-konstantinov.html", "text": "Машинното гласуване има недостатъци и евентуално някои предимства, но забележителното е, че в Европа такова нещо няма.Така проф. Михаил Константинов, председател на УС на \"Информационно обслужване\", коментира пред БНР информации, че ЦИК и изпълнителната власт ще се опитат да ограничат машинното гласуване на местните избори.По думите му няма европейска държава, която да гласува по този начин на национални избори, с изключение на Белгия, където 44% от нея могат да гласуват по този начин.Константинов е на мнение, че за България машинното гласуване не е показало особени предимства. \"От 3000 секции - в 1150 имаше грешки или в гласовете за политическите партии или за преференциите\", поясни експертът.\"От 520 млн. граждани на ЕС, примерно 5 млн. могат да гласуват по този начин - 1%\", подчерта проф. Константинов.Според него в различните държави има различни съображения, поради които това гласуване го няма или по различни съображения са се отказали от него.Той даде за пример Холандия, в която машинното гласуването е било 100%, а в момента е 0%, тъй като този вид гласуване може да наруши тайната на вота и да се манипулира.В Ирландия пък след дълъг обществен дебат обществото не се съгласило с този вид гласуване и всичките закупени машини на стойност 150 млн. евро били унищожени, коментира още Константинов.\"Ние много обичаме да даваме за пример Европа. Каквото тук не ни харесва, даваме европейския пример, ходим да се оплакваме в Европа\", подчерта професорът.По думите му трябва да бъде направено едно задълбочено изследване във всяка европейска държава защо няма машинно гласуване и защо се е отказала от него.От своя страна Стефан Манов, член на Обществения съвет към Централната избирателна комисия, коментира пред БНР, че машините ограничават \"купения вот\".При наличие на машини се ограничава възможността за \"отчет на купения вот\", подчерта той.", "date": "2019.07.07", "title": "България не печели нищо от машинното гласуване според Михаил Константинов"}
{"url": "https://news.bg/politics/dumite-na-dachich-bili-zaradi-neskoposano-izkazvane-na-premiera-smyata-ivo-hristov.html", "text": "\"Думите на сръбския външен министър Ивица Дачич са в резултат на едно нескопосано изказване на Бойко Борисов, което показва в каква степен амбициите на Борисов да бъде говорител, омиротворител и европеизатор на Западните Балкани, са илюзорни\".Така евродепутатът от групата на социалистите и демократите Иво Христов коментира пред БНР казуса със създалото се дипломатическо напрежение между България и Сърбия.Припомняме, че повод за изявлението на Дачич бяха .На въпрос на как ще се отрази на евроинтеграцията на Балканите номинирането на испанеца Жозеп Борел за върховен представител на ЕС за външната политика, при условие че Испания не признава независимостта на Косово, Борисов отговори: \"По отношение на Върховния представител - когато се заеме такъв важен пост, последното, което трябва да правиш, е да защитаваш националния си интерес, а трябва да защитаваш интереса на целия Съюз. Ако Борел бъде избран, това не значи, че мнението на Испания ще бъде меродавно за другите държави, които сме признали Косово.\"По-рано днес стана външният министър Екатерина Захариева заяви пред журналисти, че В коментар за и последвалото и институции, Иво Христов заяви, че този въпрос ще бъде поставен и пред групата на социалистите и демократите в ЕП.По думите на Христов изборният процес в България е бутафорен, бизнесът е напълно зависим от държавата и има почти пълен контрол над медиите, \"но всичко това се извършва под знамето на антикомунизма - знаете Борисов често припомня за дядо си, за атентата в църквата \"Св. Неделя\" и др., изтъкна евродепутатът.По повод  за председател на Европейската комисия, Христов заяви, че сме станали свидетели на сделка между Франция и Германия, прикрита като междупартийно споразумение между ЕНП, в което доминират германците и групата на либералите. \"Факт е, че кандидатурата на Урсула фон дер Лайен е неубедителна дори и в редиците на ЕНП. Тя не е политик с ярко европейско минало, а по-скоро с неубедително минало в националната политика. Така че сделката може и да не се случи\", обясни той. Според него е необходима реформа на европейските институции и основна крачка е \"сдобиването на ЕП с право на законодателна инициатива\".", "date": "2019.07.07", "title": "Думите на Дачич били заради нескопосано изказване на премиера, смята Иво Христов"}
{"url": "https://news.bg/int-politics/sasht-nastoyavat-germaniya-da-izprati-suhopatni-voyski-v-siriya.html", "text": "САЩ призоваха Германия да изпрати сухопътни войски в Североизточна Сирия, за да замени частично американския контингент. Това съобщи германското издание Welt am Sonntag, цитирайки специалния представител на САЩ за Сирия Джеймс Джефри.Той отбеляза, че вече е обсъдил молбата си с германското правителство. \"Германия обмисля какво може да направи. Може би това ще бъдат сухопътни войски, но това може да бъде и гражданска, финансова или друг вид военна подкрепа\", отбеляза той.През декември миналата година президентът на САЩ Доналд  от Сирия. Джефри отбеляза, че сега САЩ се опитват да намерят съюзници в коалицията, които са готови да продължат участието си: \"Надяваме се, че Германия ще направи повече.\"От съюзниците се очаква да разположат няколкостотин военнослужещи в Североизточна Сирия.Джефри подчерта, че съюзническите войски били необходими на първо място не за борба с терористи. \"Ислямска държава\" може успешно да бъде отблъсната с помощта на сирийските войски\", заяви той.\"Необходимо е определено международно присъствие, за да се осигури подкрепа от въздуха, за логистика, обучение и техническа помощ\", уточни Джефри. По думите му участието на Германия е необходимо, за да се осигури стабилност в Сирия, без която в страната ще се завърнат \"Ислямска държава\" или други подобни екстремистки групировки.Той отбеляза, че се водят преговори с Турция по повод участието на кюрдите в сраженията в Сирия. \"Водим преговори с Турция за (създаването) на зона за сигурност в този регион, която нашите войски ще защитават заедно кюрдските подразделения\", изтъкна още Джефри.", "date": "2019.07.07", "title": "САЩ настояват Германия да изпрати сухопътни войски в Сирия"}
{"url": "https://news.bg/comments/malkata-sparta-na-blizkiya-iztok.html", "text": "\"Малката Спарта\" е на всички фронтове. Катар, Либия, Судан, Йемен ... Обединените арабски емирства стратегически поставиха пешките си, като се включиха в най-горещите регионални конфликти. Визия, ръководена от конкретни цели: да се противодейства на експанзията на иранското влияние в региона от една страна, и на \"ал- Кайда\" и \"Мюсюлмански братя\" от друга. Политика, водена от Мохамед бин Зайед ан-Нахаян, принцът на Абу Даби, срещу ислямистката идеология, с подкрепата на този, когото смята за свой брат - саудитския принц Мохамед бин Салман. Наричани накратко \"МБЗ\" и \"МБС\", двамата де факто лидери на своите страни се стремят да наложат темпото си, за да защитят по-добре интересите си, а приливната вълна, провокирана от Арабската пролет през 2011 г., показа границите на регионалните автокрации, пише в анализ ливанското издание L'Orient-Le Jour.\"Възприятията на ОАЕ за тяхната собствена сигурност са се развили значително през последното десетилетие\", обяснява Елизабет Дикинсън, консултант по проблемите на Арабския полуостров в европейския център за анализи \"\". \"В материален план, това се превърна в много по-агресивна външна политика на ОАЕ, която изглежда запазва вътрешната сигурност, като играе по-активна роля в префасонирането на региона,\" отбелязва тя. ОАЕ са убедени в тежестта на баланса на силите извън техните граници и \"са твърдо решени да станат военна сила в Близкия изток, която има значително влияние върху баланса на регионалните сили\", казва Джорджо Кафиеро, главен изпълнителен директор на Gulf State Analytics, консултантска компания за геополитически риск, базирана във Вашингтон. Инициативите на Абу Даби обаче са противоречиви, тъй като неговите действия, които съчетават военни, политически и финансови средства, далеч не дават убедителни резултати. Много наблюдатели посочват техните негативни ефекти върху конфликтите, в които ОАЕ вече са затънали. \"Противниците на ОАЕ, разбира се, дадоха отпор, а произтичащите от това идеологически и политически съперничества провокират и изострят конфликтите в Близкия изток, Северна Африка и Африканския рог\", казва Елизабет Дикинсън.В Либия, потънала в хаос след падането от власт на \"лидера\" Муамар Кадафи през 2011 г., Абу Даби, подобно на Кайро, решително подкрепя маршал Халифа Хафтар от 2014 г. насам срещу правителството на националното единство (GNA), признато от международната общност и подкрепено от Турция и Катар. ОАЕ вярват, че GNA се подкрепя вътрешно от \"ислямистките и джихадистките\" групи, заявява министърът на външните работи на ОАЕ Ануар Гаргаш в статия във френския вестник Journal du Dimanche през май. Емирствата са заподозрени, че са трафикирали американски ракети към либийските въстанически сили. В писмо до държавния секретар на САЩ Майк Помпео, сенатор от Демократическата партия във вторник призова да бъде започнато разследване, тъй като този трансфер противоречи както на американския закон, така и на ембаргото на ООН относно продажбата на оръжие на Либия.Изказването му беше опровергано във вторник в изявление на външното министерство на ОАЕ, в което се казва, че \"ОАЕ призовават всички страни да детонират напрежението и да се включат отново в политическия процес на ООН.\" В същия дух през последните месеци се надигнаха много гласове, които осъдиха действията на коалицията, водена от Рияд и Абу Даби в Йемен. Създадена през 2015 г. в подкрепа на йеменското правителство срещу подкрепяните от Техеран бунтовници от групировката \"Ансар Аллах\", коалицията използва западни оръжия, някои от които са в ръцете на бунтовници или членове на\" ал- Кайда\" в Арабския полуостров (AQPA). Дневният ред на Абу Даби донякъде се различава от този на саудитския му съюзник: в стремежа си да ограничи иранското влияние, ОАЕ се опитват да разширят влиянието си в Йемен, като подкрепят сепаратистката група \"Преходен южен съвет\" и местните елити чрез финансова и военна помощ.Западни дипломати обаче съобщиха за Ройтерс миналата седмица, че ОАЕ намаляват броя на войниците, като евакуират пристанището на Аден и западното крайбрежие на страната, след като ситуацията в Ходейда се подобри. Движение, което някои тълкуват като начин ОАЕ да прегрупират хората си в контекста на острото напрежение между Персийския залив и Иран, докато местните сили, водени от Абу Даби, остават на място. Специалният пратеник на ООН за Йемен Мартин Грифитс бе в Абу Даби вчера, където се срещна с държавния министър Ануар Гаргаш и с министъра на международното сътрудничество на ОАЕ Рим ал- Хашими за да обсъдят темата за мирния процес в Йемен и стъпките, които трябва да се предприемат за изпълнение на споразумението от Стокхолм през декември.Съвсем наскоро, Абу Даби, Кайро и Рияд се наложиха по суданския проблем. Хартум се разкъсва между Преходния военен съвет и цивилните, откакто президента Омар ал- Башир беше отстранен през април, след масови протести, започнали през декември. Страхувайки се движението на суданската революция да не се разпростре прекалено и да не дестабилизира региона, ОАЕ подкрепят заместник-председателя на преходния съвет лейтенант Мохамед Хамдан Дагло. Надявайки се да успокоят напрежението, уахабитското кралство и ОАЕ вече обявиха през април съвместна финансова подкрепа в размер на 3 милиарда долара за Судан - 500 милиона са за Суданската централна банка и 2,5 милиарда за финансиране на хранителни, медицински и петролни продукти, съобщава (). В допълнение към поддържането на един военен режим, двамата съюзници също се стремят да поддържат между 8 000 и 14 000 судански войници в тяхната коалиция в Йемен.Най-впечатляващият пример за политиката на ОАЕ обаче остава блокадата, започната през юни 2017 г. срещу Катар, съвместно със Саудитска Арабия, Бахрейн и Египет. От тогава емирствата прекъснаха дипломатическите връзки с Доха, обвинявайки я, че има връзки с Иран и Мюсюлмански братя и че финансира \"тероризма\". Блокада, която се провали, тъй като ситуацията излезе извън контрол и Катар диверсифицира партньорствата си извън Персийския залив, за да остане на повърхността. Според Джорджо Кафиеро последствията се усещат още в ОАЕ. \"Въпреки че е тясно свързано с външната политика на Рияд, неотдавнашното поведение на Абу Даби е подкопало жизнените интереси на Дубай,\" казва експертът, твърдейки, че \"икономиката на Дубай е страдала значително от решението на ОАЕ да скъсат връзките си с Доха \".", "date": "2019.07.07", "title": "\"Малката Спарта\" на Близкия изток"}
{"url": "https://news.bg/world/nova-demokratsiya-pecheli-izborite-mitsotakis-e-noviyat-gratski-premier.html", "text": "Дясната опозиционна партия \"Нова демокрация\" официално печели предсрочните парламентарни избори в Гърция, съобщиха световните информационни агенции.Лидерът ѝ Кириакос Мицотакис е новият гръцки премиер и ще положи клетва като такъв в понеделник. Премиерът и лидер на управляващата СИРИЗА Алексис Ципрас вече го е поздравил с победата и е признал поражението си. Гръцкият финансов министър Евклид Цакалотос е заявил пред държавната телевизия ЕРТ, че това е голяма победа за \"Нова Демокрация\". Хората са повярвали в тяхната програма, въпреки че е неясна.Избирателната активност е била около 57% - една от най-ниските от десетилетия.При преброени 96,15 процента от гласовете, \"Нова демокрация\" е подкрепена от 39,83 на сто от гласувалите, докато СИРИЗА получава подкрепата на 31,55 на сто от избирателите. Представянето на досегашната управляваща партия е по-добро от очакваното. Така \"Нова демокрация\" получава 158 депутатски места, докато СИРИЗА само 86 депутати. Лявоцентристкото Движение за промяна е на трета позиция с 8,05 процента и 22 депутати, Гръцката комунистическа партия с 5,32 процента и 15 депутати, крайнодясната проруска партия Гръцко решение с 3,71 процента и 10 депутати и лявото движение на бившия финансов министър Янис Варуфакис МеРА25 с 3,45 процента и 9 депутати.Крайнодясната партия \"Златна зора\" не влиза в парламента, след като получава подкрепата само на 2,95 на сто от избирателите. На миналите парламентарни избори тя събра 6,99 на сто от гласовете и 18 депутатски мандата. За партията на Мицотакис са гласували 2 041 000 избиратели от общо 9 900 000 в избирателните списъци. За партията на Ципрас гласа са си дали 1 619 000 избиратели, като разликата е 442 000 гласа в полза на \"Нова демокрация\". Поздравления Мицотакис вече е получил и от българския премиер Бойко Борисов, съобщиха от правителствената пресслужба. Високо ценя добросъседските и приятелски отношения между България и Гърция, и съм уверен в отличните перспективи за развитие на ползотворното ни сътрудничество в двустранен, регионален и в европейски план\", е отбелязал Борисов пред лидера на \"Нова демокрация\" в телефонен разговор.Освен сътрудничеството между двете държави, сред акцентите в разговора са били работата за европейското развитие на България и Гърция, транспортните коридори, инфраструктурните проекти и други.Припомняме, че и поражението за управляващите бе очаквано. То стана ясно и от разпространените веднага след края на изборния ден exit poll резултати, и от предварителните проучвания. Прагът за партиите за влизане в парламента е 3 процента от гласувалите. Според досегашните резултати шест партии успяват да прескочат бариерата. Спечелилата изборите партия получава 50 депутатски места бонус и се нуждае от 151 депутати в 300-местния парламент, за да има мнозинство.На изборите за Европейски парламент през май \"Нова демокрация\" спечели 33,11 на сто от гласовете срещу 23,78 на сто за СИРИЗА.Това са шестите парламентарни избори в Гърция след глобалната финансова криза през 2008 година.Кризата предизвика редица финансови проблеми, като гръцката икономика се свива с 28% между 2008 и 2016 г., а нарастващата безработица изпраща много гърци в бедност.Гърция излезе от спасителната програма през август миналата година.Мицотакис обеща мащабни реформи в страната. Той поема ангажимент за намаляване на данъците, създаване на нови работни места и инвестиции. По думите му, неговата победа е на цяла Европа, не само на Гърция. ", "date": "2019.07.07", "title": "\"Нова демокрация\" печели изборите, Мицотакис е новият гръцки премиер "}
{"url": "https://news.bg/world/turtsiya-zadarzha-16-dushi-za-atentata-v-pogranichniya-grad-reyhanla.html", "text": "Турската полиция задържа 16 души, заподозрени във връзка с атентата от петък в района на Рейханлъ в южната провинция Хатай, който отне живота на трима души, а десетки други бяха ранени, съобщи Анадолската агенция.Трима сирийски граждани загубиха живота си в петък, когато в центъра на град Рейханлъ, който граничи със Сирия, експлодира кола с бомба.Анкара веднага обяви атаката за . През 2013 г. при атака с . Турция обвини сирийското разузнаване за атаката. Турция беше засегната от терористични атаки през 2015 г. и 2016 г. Анкара обвини ДАЕШ (\"Ислямска държава\") и кюрдите. При нападенията загинаха около 300 души.", "date": "2019.07.07", "title": "Турция задържа 16 души за атентата в пограничния град Рейханлъ"}
{"url": "https://news.bg/crime/katastrofa-vav-varnensko-ubi-mazh-i-prati-zhena-i-dve-detsa-v-bolnitsa.html", "text": "Един човек е загинал, а жена и две деца са били ранени при катастрофа във Варненско, съобщиха от ОДМВР-Варна. Около 20 часа тази вечер, на пътя между селата Горен чифлик и Гроздьово, 27-годишният водач губи контрол над колата си и тя се преобръща.Вследствие на инцидента мъжът е загинал на място.Пострадалите са жена на 47 години и две деца. Жената и едно от децата са с опасност за живота.Работата по изясняване на причините и обстоятелствата около случая продължава.", "date": "2019.07.07", "title": "Катастрофа във Варненско уби мъж и прати жена и две деца в болница "}
{"url": "https://news.bg/world/deset-raneni-i-petima-zadarzhani-sled-masov-boy-i-himicheska-ataka-v-lestar.html", "text": "Десет души, включително трима полицейски служители, постъпиха в болница след химическа атака пред кръчма в английския град Лестър в ранните часове на неделя, съобщиха световните информационни агенции.Веществото е амоняк. Било е пръснато по време на възникнал масов бой. Всичките 10 ранени на натравянето по-късно са били изписани от здравното заведение.Петима души са били арестувани заради инцидента.Двама мъже на възраст 53 и 43 години бяха задържани за причиняване на тежки телесни повреди, 22-годишен мъж бе арестуван за нарушение на обществения ред, 29-годишна жена е арестувана за престъпна вреда.15-годишно момче също е било задържано по подозрение, че притежава нападателно оръжие.Разследването продължава. ", "date": "2019.07.07", "title": "Десет ранени и петима задържани след масов бой и химическа атака в Лестър "}
