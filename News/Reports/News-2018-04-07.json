{"url": "https://news.bg/society/vazvestiha-vazkresenie-hristovo-1.html", "text": "Това каза в словото си Негово Светейшество Българския патриарх Неофит за Великден. По традиция, много християни се събраха в кадралния храм \"Св. Алесандър Невски\", за да присъстват на Пасхално богослужение за Възкресение Христово. То започна малко преди 24 часа. В 23:45 часа бе донесен с литийно шествие и Благодатният огън. Припомняме, че той бе донесен от Йерусалим от делегация по-рано днес и в момента се съхранява в Синодния параклис. В 24 часа Патриархът възвести Възкресение Христово. \", каза още Негово Светейшество.  ", "date": "2018.04.07", "title": "Възвестиха Възкресение Христово! "}
{"url": "https://news.bg/bulgaria/balgarskata-delegatsiya-vze-blagodatniya-ogan.html", "text": "Българската делегация в Йерусалим взе благодатния огън.Благодатният огън снизходи в храма на Божи гроб в Йерусалим като Йерусалимският патриарх Теофил III го предаде на събралите се поклонници в храма, сред които бяха и представители на Българската православна църква.Българската делегация, предвождана от митрополит Антоний, взе благодатния огън и се отправи към летище \"Бен Гурион\". Българската делегация ще пренесе свещения огън с полет до София с правителствения самолет \"Фалкон\".Макар Българската православна църква да обеща да излъчи взимането на огъня на живо във Facebook, това не беше възможно заради невероятно големият трафик. От БПЦ обаче публикуваха видео от взимането на огъня от храма на Божий гроб. Делегацията ни ще донесе свещения огън в България и той ще достигне до всяка една от епархиите на Българската православна църква, а миряните ще осветят с него домовете си след радостния възглас \"Христос воскресе!\" в полунощ.Огънят ще бъде съхраняван в Синодалния параклис до около 23.45 часа, когато с литийно шествие се донася в патриаршеската катедрала \"Св. Александър Невски\" за Пасхалното богослужение.След богослужението Благодатният огън ще отиде до всяко кътче на България и Република Македония. За първи път обаче делегация на Българската православна църква ще даде Благодатния огън на Скопие.Част от делегацията на митрополит Антоний в Йеросалим са бившият транспортен министър Кристиян Кръстев, подстриган лично от Западно и Средноевропейският митрополит Антоний за иподякон. В делегацията пътува и ректорът на Духовната семинария Пахомий.Благодатният огън символизира чудотворната светлина на Христовото Възкресение, за което свидетелства още апостол Петър, като то се смята за централното място в християнската вяра.Появата на благодатния огън в навечерието на православния Великден, който бива измолван от Йерусалимския патриарх, духовенството и хилядите поклонници, въпреки регулярността, се нарича \"чудото на Благодатния огън\".За да се избегне и най-малкото подозрение, че при запалването му има човешка намеса, параклисът на Божи гроб се проверява за всякакви запалителни средства.След това вратите на Божи гроб се запечатват с голяма пита пчелен восък. Върху него слагат печатите си духовниците от католическата, арменската и коптската църкви, които имат параклиси в големия храм при Божи гроб.При слизането на Благодатния огън в параклиса е само йерусалимският патриарх. Известно време пламъкът не топли и не пари. С него патриархът запалва снопчета от по 33 свещи, които държи в ръцете си и ги изнася на поклонниците в храма.Оттам свещеният огън тръгва по целия свят.", "date": "2018.04.07", "title": "Българската делегация взе Благодатния огън"}
{"url": "https://news.bg/crime/katastrofa-na-am-trakiya-rani-zhena.html", "text": "Катастрофа на автомагистрала \"Тракия\" рани жена, предаде \"\". Инцидентът е станал в частта от магистралата посока София.Колата се е ударила в мантинела. Жената е настанена в болница без опасност за живота.От Агенция \"Пътна инфраструктура\" съобщиха, че движението е било временно ограничено в изпреварващата лента при км 250 на АМ \"Тракия\" в посока София.Трафикът се пренасочваше в активната и аварийната лента и беше регулиран от Пътна полиция.Към 17:47 движението обаче беше възстановено.Шофьорите да се движат с повишено внимание и съобразена скорост, призовават от АПИ.", "date": "2018.04.07", "title": "Катастрофа на АМ \"Тракия\" рани жена"}
{"url": "https://news.bg/disasters/bus-se-vryaza-v-talpa-v-myunster-ima-zaginali.html", "text": "Бус се вряза в тълпа в германския град Мюнстер в Западна Германия, съобщи AFP. Има трима загинали. Германската полиция е потвърдила за нападението.Не е ясно дали става дума за терористичен акт.Автомобилът се е врязал в маси, изкарани пред заведение, в стария град. По-късно през деня била планирана демонстрация срещу отношението към кюрдите, информира Нова. Не е ясно дали атаката има общо с демонстрацията.Българка, която живее е германския град информира, че полицията претърсва за експлозиви. Има информация, че в малкия камион, който се е врязал в хората, е имало експлозив, който не е гръмнал. Потвърдено е, че шофьорът на буса се е самоубил с огнестрелно оръжие. 30 души са ранени, информират още властите в Германия.В социалните мрежи свидетели и медии разпространиха снимки от местопроизшествието. Властите са на място и разследват случая. Районът е отцепен. Полицията предупреждава жители и гости на града да не се движат в центъра. Германският вестник \"Шпигел\" информира, че към момента полицията работи по версия за умишлена атака. Нападателят се е самоубил с огнестрелно оръжие.Към 19.00 ч няма данни за пострадали български граждани при инцидента в Мюнстер, съобщи Министерството на външните работи.Дипломатите ни в посолството в Берлин и в генералното консулство във Франкфурт са във връзка с властите и са помолили да бъдат информирани веднага в случай, че има пострадали наши сънародници.", "date": "2018.04.07", "title": "Бус се вряза в тълпа в Мюнстер, има загинали"}
{"url": "https://news.bg/world/ogranicheniya-prechat-na-dvizhenieto-po-patishtata-3.html", "text": " Забранява се движението на моторни превозни средства, предназначени за превоз на товари с техническа допустима максимална са над 12 тона, включително състав с ремаркета и полуремаркета, селскостопанска и земеделска техника, трактори и специализирана строителна техника, както следва:целогодишно за периода на официалните празници: последния работен ден преди празници - от 16:00 часа до 20:00 часа и последния почивен /празничен/ ден - от 14:00 часа до 20:00 часа. Забраната се отнася за всички периоди, в които е определен повече от един празничен ден.Това съобщават от АПИ. Забраната се отнася за всички периоди, в които е определен повече от един почивен или празничен ден.Ограниченията важат само за участъците от републиканската пътна мрежа, както следва:• Всички автомагистрали;• път I-1 с. Ребърково-Ботевград, като движението се пренасочва по път II-16 Ребърково-Своге-София;• път I-1 Благоевград-ГКПП \"Кулата\";• път I-4 п. в. \"Коритна\"-Велико Търново-Шумен;• път I-5 Русе-Велико Търново;• път I-8 ГКПП \"Калотина\"-София;• път I-9 Варна-Бургас;• път II-18 Околовръстен път София;• път II-99 Бургас-Царево.Забраната не важи за моторни превозни средства, които извършват превози на опасни товари (ADR), живи животни, бързо развалящи се хранителни продукти и товари на температурен режим.СЪСТОЯНИЕ НА АВТОМАГИСТРАЛИТЕ:АМ \"Тракия\":Област София: Ограничено е движението по пътната връзка София - Костенец на пътен възел \"Мухово\" на АМ \"Тракия\" при км 46 в посока гр. Костенец и гр. Ихтиман поради ремонтни дейности.Обходни маршрути:/- за направлението София - Костенец през пътен възел \"Ихтиман\" при км 34+000.- за направленията Ихтиман - Пловдив и Костенец - Пловдив през пътен възел \"Церово\" при км 69+167. Движението по АМ \"Тракия\" в посоките София - Бургас и обратно е без ограничения. През пътния възел може да се минава идвайки от Бургас в посока гр. Костенец и гр. Ихтиман. Срок до 30.04.2018 г.;Област Пазарджик: от км 96+000 до км 97+000 посока Бургас, движение в една лента поради аварийно запълване на появили се деформации на пътната настилка с топла асфалтова смес. Срок до 10.04.2018 г.;Област Пловдив: Временно движението по АМ \"Тракия\" от км 134 до км 157 в участъка от Пловдив до Стара Загора се извършва с максимална скорост до 90 км/ч и повишено внимание поради извършване на краткотрайни ремонтни дейности.АМ \"Хемус\": няма ограничения.АМ \"Струма\": няма ограничения.АМ \"Марица\": няма ограничения.АМ \"Черно море\": няма ограничения.АМ \"Люлин\":Област София: Движението по АМ \"Люлин\" в посока София от км 7+100 до км 12+860 е ограничено за всички МПС поради изтичане на кална маса и опасност от срутване на скална маса на пътното платно при км 9+600. Ограничението е от втори тунел \"Люлин\" до първи тунел \"Мало Бучино\", където движението на всички МПС се осъществява двупосочно в платното посока София - Перник.Алтернативни маршрути:- за автомобили до 12 тона по път I-1 от пътен възел Драгичево - Владая - София и обратно.- само за леки автомобили по път 1801 Перник - Мало Бучино - Суходол и обратно. Срок до 30.06.2018 г.;Движението по АМ \"Люлин\" в тунел \"Мало Бучино\" посока София се осъществява в една лента поради активизирало се свлачище в аварийната лента след тунела. Ограничена е активната лента, като движението се извършва в изпреварващата лента. Срок до 30.06.2018 г.; Реверсивно движение по АМ \"Люлин\" между тунел \"Мало Бучино\" и тунел \"Люлин\" от км 9+350 до км 10+875 в дясното платно /посока Перник/. Обособяват се две ленти за движение в посока София и една лента в посока Перник. Скоростта на движение се ограничава на 50 км/ч.ІІI. ВЪВЕДЕНИ ОГРАНИЧЕНИЯ ПО ОСНОВНИТЕ ПЪТНИ НАПРАВЛЕНИЯ:1. Проходи:- \"Върбишки\" - затворен за всички МПС. Срок: целогодишно;- \"Златишки\" - затворен за всички МПС. Срок: целогодишно;- \"Айтоски\" - отворен за всички МПС;- \"Котленски\" - отворен за всички МПС;- \"Обзорски\" - отворен за всички МПС;- \"Печинско\" - отворен за всички МПС;- \"Превала\" - отворен за всички МПС;- \"Предел\" - отворен за всички МПС;- \"Републиката\" - отворен за всички МПС;- \"Ришки\" - отворен за всички МПС;- \"Рожен\" - отворен за всички МПС;- \"Троянски\" - отворен за всички МПС;- \"Вратник\" - забранен за МПС над 10 т. Срок: целогодишно;- \"Дюлински\" - забранен за МПС над 3,5 т. Срок: целогодишно;- \"Пампорово\" - забранен за МПС над 3,5 т. Срок: целогодишно;- \"Петрохан\" - забранен за МПС над 12 т;- \"Твърдишки\" - забранен за МПС над 10 т. Срок: целогодишно;- \"Шипка\" - забранено е движението на МПС, предназначени за превоз на товари с технически допустима максимална маса над 12 т от категория N3, както и тегленето на ремаркета и полуремаркета с технически допустима максимална маса над 10 т от категория О4. Срок: целогодишно.", "date": "2018.04.07", "title": "Ограничения пречат на движението по пътищата "}
{"url": "https://news.bg/world/sadat-othvarli-obzhalvaneto-na-bivshiya-brazilski-prezident.html", "text": "Върховният съд на Бразилия отхвърли обжалването на бившя бразилски президент Луис Инасио Лула да Силва, предаде \"Ройтерс\".Очаква се той сам да се предаде на правосъдието в събота. Самият той продължава да твърди, че е невинен. Лула прекара нощта в централата на синдикат в Сао Пауло, откъдето е започнала кариерата му. Сградата е била обградена от полиция, а съдът е наредил на ексдържавника да се предаде. Присъствало е и цялото му семейство, както и неговата приближена и наследник на поста му Дилма Русеф, също съдена.Много негови привърженици са изразили подкрепата си на митинг около сградата, като са настояли да не се предава на властите. По-рано стана ясно, че Лула да Силва , докато той обжалва присъдата си.Той е изправен пред 12 години затвор по обвинения за приемане на подкуп, но поиска да остане на свобода по време на обжалването на постановената присъда.Лула твърди, че обвиненията са политически мотивирани и целят да му попречат да участва в президентските избори през октомври. Социологическите допитвания показват, че той е най-популярният сред бразилското население кандидат.Върховния съд се произнесе срещу него след маратонско заседание, приключило посред нощ, като шестима от съдиите са се обявили за вкарването му в затвора, а петима са се обявили против.72-годишният бивш президент вероятно ще остане на свобода за кратко, докато не бъде завършена документацията за ареста му.Неговата Работническа партия изтъкна, че определението на съда е \"трагичен ден за демокрацията и Бразилия\".Лула беше президент между 2003 и 2011 г. Въпреки че води в социологическите проучвания, той остава разделяща фигура в Бразилия. Окол 20 хил. души протестираха в град Сао Пауло във вторник, настоявайки за незабавното му вкарване зад решетките, докато негови привърженици също организираха голяма контрадемонстрация.  ", "date": "2018.04.07", "title": "Съдът отхвърли обжалването на бившия бразилски президент "}
{"url": "https://news.bg/society/posreshtnahme-blagodatniya-ogan.html", "text": "Благодатният огън пристигна на родна земя, предаде \"24 Часа\". Донесе го делегация, оглавена от Западно- и Средноевропейският митрополит Антоний.Той пристига у нас за 14 поредна година. Правителственият самолет кацна на Летище София след 19 часа днес. Стотици духовници от цяла България чакаха, за да вземат частица от огъня, донесена от Божи гроб в Йерусалим часове преди Възкресение Христово. Те тръгват към епархиите и енориите, за да занесат Благодатния огън до полунощ. Благодатният огън е пренесен от Божи гроб в специални фенери.Огънят ще бъде съхраняван в Синодалния параклис до около 23.45 часа, когато с литийно шествие се донася в патриаршеската катедрала \"Св. Александър Невски\" за Пасхалното богослужение.След богослужението Благодатният огън ще отиде до всяко кътче на България и за първи път предден на Република Македония. Припомняме, че Благодатният огън снизходи по-рано днес в храма на Божи гроб в Йерусалим като Йерусалимският патриарх Теофил III го предаде на събралите се поклонници в храма, сред които бяха и представителите на Българската православна църква.Благодатният огън символизира чудотворната светлина на Христовото Възкресение, за което свидетелства още апостол Петър, като то се смята за централното място в християнската вяра.Появата на благодатния огън в навечерието на православния Великден, който бива измолван от Йерусалимския патриарх, духовенството и хилядите поклонници, въпреки регулярността, се нарича \"чудото на Благодатния огън\".За да се избегне и най-малкото подозрение, че при запалването му има човешка намеса, параклисът на Божи гроб се проверява за всякакви запалителни средства.След това вратите на Божи гроб се запечатват с голяма пита пчелен восък. Върху него слагат печатите си духовниците от католическата, арменската и коптската църкви, които имат параклиси в големия храм при Божи гроб.При слизането на Благодатния огън в параклиса е само йерусалимският патриарх. Известно време пламъкът не топли и не пари. С него патриархът запалва снопчета от по 33 свещи, които държи в ръцете си и ги изнася на поклонниците в храма.Оттам свещеният огън тръгва по целия свят.", "date": "2018.04.07", "title": "Посрещнахме Благодатния огън "}
{"url": "https://news.bg/crime/tuniziytsi-stoyat-zad-falshivite-pisma-ot-banki.html", "text": "Група тунизийци стоят зад фалшивите писма от банки, които заливат електронните пощи у нас през последните месеци. Те се издирват чрез \"Интерпол\", съобщи bTV, като цитира източници от отдел \"Киберпрестъпност\" в ГДБОП.Писмата насочват към фалшива страница на банковата институция, с искането за  въвеждане на данни за отблокиране на достъп до сметки.Такива са изпращани от името на поне шест големи банки у нас.За достоверност, на част от фалшивите сайтове са сложени дори сертификати за сигурност, но при проверка в адресното поле личи, че страниците не са на финансовите институции.Засега не е ясно колко са измамените.Споделилите банкова информация трябва веднага да поискат картите им да бъдат преиздадени и да сменят паролите за онлайн банкирането си.От асоциацията на банките в България напомнят, че по имейл, телефон, чрез есемес или друг електронен канал банките не искат одобна информация от клиентите си.", "date": "2018.04.07", "title": "Тунизийци стоят зад фалшивите писма от банки "}
{"url": "https://news.bg/world/izrael-razsledva-ubiystvoto-na-zhurnalist-v-gaza.html", "text": "Израелските власти разследват смъртта на журналист при вчерашните сблъсъци по границата с Газа, предаде BBC.Загина фотограф от агенция Ain Media. Той е 20-годишен палестинец, работил за медия от Газа. Израелската армия вчера отказа коментар, отбелязвайки, че проверява инцидента.В петък хиляди палестинци се събраха на границата, за да протестират срещу Израел. Някои демонстранти горяха гуми и хвърляха камъни по израелските войници, които пък отговориха със сълзотворен газ и стрелба.Най-малко 9 души загинаха. Най-малко 491 души палестинци бяха ранени при стрелбата, допълни здравното ведомство.", "date": "2018.04.07", "title": "Израел разследва убийството на журналист в Газа "}
{"url": "https://news.bg/world/napadatelyat-ot-myunster-germanets-s-psihicheski-problemi.html", "text": "Нападателят от Мюнстер е германец, роден през 1969година. Мъжът има психически проблеми, предаде РИА \"Новости\". Това съобщава \"Зюддойче Цайтунг\", позовавайки се на свои източници.Според Rheinische Post, районът около централната гара, на около 2 км от мястото на атаката, е бил отцепен от полицията. Живеещите в района са помолени да стоят далече и да затворят прозорците. Припомняме, че по-рано днес бус се вряза в тълпа в германския град Мюнстер в Западна Германия. Има трима загинали и 30 ранени.Нападателят се самоуби след сблъсъка с огнестрелно оръжие. Германската полиция е потвърдила за нападението. Не е ясно все още дали става дума за терористичен акт и какви са били мотивите.От Външно министерство съобщиха, че няма данни за пострадали българи. ", "date": "2018.04.07", "title": "Нападателят от Мюнстер - германец с психически проблеми "}
{"url": "https://news.bg/world/ungariya-provezhda-parlamentarni-izbori.html", "text": "Унгария провежда парламентарни избори в неделя. Според законоателството, денят преди вота не е ден за размисъл.Управляващите консерватори от \"Фидес\" се надяват на победа и социологическите агенции дават преднина на партията. Ако това стане факт, премиерът Виктор Орбан ще управлява трети мандат. В момента \"Фидес\" разполагат с 144 места в 199-местния парламент. Партия \"Йобик\" вероятно ще остане втора. Също така е ясно обаче, че много гласоподаватели не са решили кого ще подкрепят и те ще бъдат голямата загадка. Известен с антиимигрантските си възгледи, Орбан не спести тази тема и по време на предизборните събития. Той нападна опозицията за това, че ако тя спечели, ще \"наводни\" страната с мигранти. ", "date": "2018.04.07", "title": "Унгария провежда парламентарни избори "}
{"url": "https://news.bg/world/erdogan-skochi-na-makron-za-kontaktite-sas-siriyski-kyurdi.html", "text": "За пореден път Турция коментира остро контактите между Франция и представители на сирийските кюрди. Турският президент Реджеп Ердоган обвини френския си колега Еманюел Макрон в подкрепа за тероризма. Анкара ден по-рано постави ултиматум на Франция да избере между нея и кюрдската милиция \"Сили за народна защита\" (СНЗ) в Сирия.Ултиматумът беше поставен от турския министър за Европейския съюз Йомер Челик. Той е на визита в Париж. Там той разговаря с френския министър на външните работи и по европейските въпроси Жан-Ив Льо Дриан.Отношенията между Турция и Франция се обтегнаха през последните седмици, като Париж критикува все повече военната операция на Анкара срещу кюрдите в Северна Сирия. По неофициална информация Париж дори е изпратил спецчасти в спорния регион в Близкия изток.Френските военни са се настанили заедно с американците в контролираните от кюрдите региони в Сирия.Срещата, която Макрон проведе в Елисейския дворец с представители и на сирийските кюрди, допълнително ескалира напржението. На нея държавният глава предложи посредничество между тях и Турция. Анкара обаче отхвърли предложението, защото \"не преговаря с терористи\". ", "date": "2018.04.07", "title": "Ердоган \"скочи\" на Макрон за контактите със сирийски кюрди "}
{"url": "https://news.bg/world/sasht-i-velikobritaniya-se-sdobili-s-dokumenti-za-ruski-otroven-himikal.html", "text": "Британските и американските власти са получили няколко химически анализа на вещество, което се вярва, че е химически агент новичок, произведен в руския военен обект в Шихани, Саратовска област.Това разкри руският адвокат Борис Кузнецов пред британския вестник \"Гардиън\".По-рано тази седмица британското издание \"Таймс\" писа, че двойният агент Сергей Скрипал е отровен с новичок, който е бил произведен в базата в Шихани.Кузнецов, който напусна Русия през 2007 г., разкри, че е предал на британски дипломати полицейските документи от убийството на руски банкер и секретаря му с отровно вещество през 1995 г., което според учени е продукт на съветската програма \"Фолиант\".Сроден отровен агент е използван при нападението в Солбсъри през март.Документите - някои са разкрити преди от руския вестник \"Новая газета\", са предадени на британски дипломати в Латвия през март, съобщи Кузнецов. Той каза пред \"Гардиън\", че също е предал документите и на американските власти.Сред документите, които са разгледани от \"Гардиън\", са резултатите от масспектрометрия и инфрачервена спектроскопия на отровната субстанция, която е събрана от телефонна слушалка, използвана от бизнесмена Иван Кивелиди и секретаря му. И двамата умират в ужасни мъки.Документите могат да предоставят важни физически доказателства за производството на химически оръжия в Шихани.По случая \"Скрипал\" британската страна в момента предимно разчита на косвени доказателства и разузнавателна информация., изтъкна адвокатът.Но с оглед на това, че редица лаборатории са произвели най-малко пет различни варианта новичок в Русия и че периодът между двата случая е повече от две десетилетия, използването на информацията от убийството през 1995 г. може да бъде ограничено по отношение на случая със Скрипал.В документите за убийството на Кивелиди също има кръвни анализи, предимно тестване наличието на тежки метали. Първоначално разследващите са вярвали, че е отровен с кадмий.По време на полицейски разпит Владимир Углев, учен, който е работил в програмата, е установил отровното вещество, използвано при убийството, като един от агентите, произведени в лабораторията в Шихани.Леонид Ринк, бивш служител в химическата лаборатория, признава в документите, видени от \"Гардиън\", че търси учен за разработване на количество от отровното вещество в гаража си и впоследствие да бъде продадено на организираната престъпност. Той е хванат преди убийството на Кивелиди, но агентът по-късно е използван за убийството.", "date": "2018.04.07", "title": "САЩ и Великобритания се сдобили с документи за руски отровен химикал"}
{"url": "https://news.bg/health/babh-otkri-nad-ton-i-polovina-nekachestveno-gratsko-mlyako.html", "text": "При внезапна проверка на Българската агенция по безопасност на храните на терен са открити 1600 литра сурово краве мляко с влошени показатели.В проверката на терен участие взеха и Министерството на земеделието, храните и горите и Националната агенция по приходите.На място са открити 1600 литра мляко, за което лабораторните анализи показват, че съдържанието на общия брой микроорганизми в млякото е над пределно допустимите норми.Произходът на продукта е от гръцки ферми.По нареждане на БАБХ и в съответствие с изискванията на европейския регламент млякото е пренасочено за преработка към българско предприятие.Там то ще бъде използвано за суровина на други млечни продукти - сирене и кашкавал с период на зреене най-малко 60 дни.От БАБХ информират, че проверките на терен продължават.", "date": "2018.04.07", "title": "БАБХ откри над тон и половина некачествено гръцко мляко"}
{"url": "https://news.bg/world/sergey-skripal-e-v-saznanie-i-mozhe-da-govori.html", "text": "Бившият полковник от военното разузнаване на Русия Сергей Скрипал е в съзнание и може да говори, съобщава британската телевизия Скай нюз, цитирана от ТАСС.Припомняме, Сергей Скрипал и дъщеря му Юлия бяха отровени с химически агент новичок на 4 март в английския град Солсбъри. Великобритания обвинява Русия, която пък отрича. Вчера от болницата в Солсбъри съобщиха, че Сергей Скрипал повече не е в критично състояние. И двамата Скрипал са в стабилно състояние.Водещ на британския телевизионен канал съобщи, че скоро полицията може да разговаря с човека, който е в центъра на историята с отравянето в Солсбъри.Бившият руски шпионин не е в критично състояние, реагира добре на лечението, той е в съзнание и говори, поясни телевизионният водещ, но не разкри източниците на тази информация. Той припомни, че Скрипал е изпаднал в кома след отравянето.", "date": "2018.04.07", "title": "Сергей Скрипал е в съзнание и може да говори"}
{"url": "https://news.bg/crime/naemame-chuzhdentsi-za-spasiteli-po-chernomorieto.html", "text": "През предстоящия летен сезон спасителите по черноморските плажове ще бъдат чужденци, съобщи bTV.Концесионерите наемат чуждестранни работници. Промените в Наредбата за водно спасяване предстои да влязат в сила съвсем скоро преди старта на сезона. Статистика на министерството на туризма сочи, че едно от основните нарушения по плажовете в България е липсата на достатъчно спасители. Концесионерите твърдят, че у нас има остър недостиг на кадри.От Българския Червен кръст в морската ни столица Варна виждат друг проблем зад наемането на чужди кадри. Те се опасяват, че подобни действия могат напълно да изгонят българските спасители.И до момента е съществувала принципна възможност за наемане на спасители от чужбина. Процедурата обаче била сложна. Сертификатите на спасителите от чужбина не се признавали у нас и всички кандидати трябвало да карат в България приравнителни изпити, за да започнат работа като морски спасители.", "date": "2018.04.07", "title": "Наемаме чужденци за спасители по Черноморието"}
{"url": "https://news.bg/world/kndr-nareche-predatel-osadeniya-eksprezident-na-yuga-pak-gan-he.html", "text": "Северна Корея нарече осъдения бивш президент на Южна Корея Пак Гън-хе \"предател\", който е отговорен за \"изключително голяма и отвратителна корупция\", съобщава АП.Това е първата реакция на КНДР след прочетената вчера присъда срещу Пак Гън-хе, която беше осъдена на 24 г. затвор по обвинения в корупция.Обидните квалификации по адрес на бившия държавник са отправени от официалната севернокорейска медия KCNA.Отношенията между двете държави бяха изключително напрегнати по време на управлението на консервативния президент.От години държавната медия на КНДР използва сексистки език и обижда Пак, наричайки я \"проститутка\" на САЩ и \"ужасен дявол\", който е обречен да се изправи пред \"внезапна и насилствена смърт\". През юни 2017 г. КНДР се закани да екзекутира Пак и шефа на разузнаването, обвинявайки ги, че планират да убият върховния лидер на тоталитарната държава.", "date": "2018.04.07", "title": "КНДР нарече „предател” осъдения експрезидент на Юга Пак Гън-хе"}
{"url": "https://news.bg/world/sauditska-arabiya-iska-katar-ostrov.html", "text": "Саудитска Арабия иска да направи Катар остров. Представено е предложение да се изкопае канал по протежение на саудитско-катарската граница, съобщи Forbes.В началото на юни 2017 г. Саудитска Арабия беше една от четирите държави заедно с Бахрейн, Египет и ОАЕ, които бойкотираха повечето търговски и транспортни връзки с Катар. Оплакванията им, категорично отричани от Катар, бяха, че техният малък, но изключително богат съсед се намесва във вътрешни работи на държавите, подкрепя терористични групи и се приближава твърде близо до Иран.Катар успя да спре бурята като разви нови търговски отношения с Оман, Иран и Турция.Саудитска Арабия изглежда иска да нарисува - или по-скоро да изкопае - линия в пясъка, създавайки постоянна физическа граница между двете страни и по същество да превърне полуострова Катар в остров.Според доклад на уебсайта Sabq, в предложения проект, който все още не е официално одобрен, участва консорциум от девет местни фирми.Търговската обосновка на изкопаването на канала е да се разработят туристически курорти по новия воден път с планове за най-малко пет хотела. Планирано е и изграждане на пристанища и създаване на зона за свободна търговия.Според информацията в местната преса канал широк 200 м ще бъде изкопан до дълбочина 20 м, което ще позволи проходът да бъде използван за товарни, контейнерни и пътнически кораби до дължина 295 м, ширина 33 м и с максимален ход 12 м. Предварителните разходи са оценени на 747 млн. щатски долара.", "date": "2018.04.07", "title": "Саудитска Арабия иска Катар остров"}
{"url": "https://news.bg/world/ispaniya-da-spazva-demokratsiyata-i-mezhdunarodnite-dogovori-poiska-puchdemon.html", "text": "Испания трябва да \"спазва демокрацията и международните договори\" и да \"изпълнява резолюциите на ООН\", като освободи политическите затворници.Това призова бившият каталунски лидер Карлес Пучдемон на пресконференция в Берлин, цитиран от ДПА.Той също призова за \"преговори, основани на взаимно уважение\". Пучдемон подчерта, че планира да остане в Германия, докато съдът разглежда искането на Испания за екстрадирането му.След като процесът приключи, Пучдемон каза, че планира да се върне в Белгия и да възобнови \"работата си в изгнание\".По време на пресконференцията каталунски поддръжници носеха лозунги като \"Свобода за политическите затворници\", а също така и портрети на задържани каталунски политици.По-рано беше съобщено, че Пучдемон е разглеждал възможността да се отправи към Русия преди да бъде задържан в Германия на 25 март.Вчера Пучдемон беше пуснат под гаранция в Германия, но той ще остане в страната, докато съдът не вземе окончателно решение по молбата на Испания да бъде екстрадиран.", "date": "2018.04.07", "title": "Испания да спазва демокрацията и международните договори поиска Пучдемон"}
{"url": "https://news.bg/world/izteglyat-balgarski-kozunak-ot-kiparskiya-pazar.html", "text": "Изтеглят козунак, произведен в България, от пазара в Кипър, съобщи \"\".Проверки на Министерството на здравеопазването открили пакетиран козунак с мухъл и плесен. Здравното ведомство информира потребителите, че са идентифицирали козунаци с плесен/мухъл с име \"Cake Mania\". Теглото на тестения продукт е 450 г., той е с код 380093560323. Засегнатите партиди са: L/1/01 05 2018; L/1/19 05 2018 и L/1/15 06 2018.Министерството на здравеопазването в Кипър е наредило незабавно изтегляне от търговската мрежа на продукта. Козунакът трябва да бъде изтеглен от магазините, защото съществува риск от закупени вече количества. Здравните власти в Кипър информират гражданите да не консумират въпросния козунак и да го върнат в магазините, от където е закупен.", "date": "2018.04.07", "title": "Изтеглят български козунак от кипърския пазар"}
{"url": "https://news.bg/world/ruskoto-posolstvo-v-london-iska-sreshta-s-boris-dzhonsan.html", "text": "Руското посолство в Лондон поиска среща с външния министър на Великобритания Борис Джонсън, за да бъде обсъден случаят с нападението срещу Сергей и Юлия Скрипал. Външният министър е потвърдил информацията, съобщи \"Гардиън\".\"Получихме искане\", информира говорителката на ведомството и допълни, че ще реагират своевременно.В изявление, публикувано на уебсайта си, руското посолство заяви, че взаимодействието с външното министерство на Кралството е \"напълно незадоволително\".\"Вярваме, че е крайно време да организираме среща между посланика Александър Яковенко и външния министър Борис Джонсън, за да обсъдим цялата гама от двустранни въпроси, както и разследването на инцидента в Салсбъри\", пише в изявлението.\"Посланик Яковенко вече изпрати съответна лична бележка до външния министър. Надяваме се, че британската страна ще се ангажира конструктивно и че подобна среща ще бъде организирана скоро\", продължава руското изявление.Призивът на посолството идва в момент на международна дипломатическа криза относно отравянето на Скрипал със смъртоносен агент \"новичок\".", "date": "2018.04.07", "title": "Руското посолство в Лондон иска среща с Борис Джонсън "}
{"url": "https://news.bg/crime/mazh-padna-na-relsite-na-metroto-v-stolitsata.html", "text": "Мъж падна на релсите на метрото в столицата. Инцидентът станал рано тази сутрин, малко преди 7:00 часа, предаде bTV.Мъжът е паднал на релсите на станцията на метрото \"Софийски университет \"Св. Климент Охридски\".По първоначална информация мъжът е бил видимо в нетрезво състояние.Заради инцидента движението на влаковете на метрото беше забавено с около 15 минути.Към момента разписанието върви по график и няма забавяния.", "date": "2018.04.07", "title": "Мъж падна на релсите на метрото в столицата"}
{"url": "https://news.bg/bulgaria/velika-sabota-e-posreshtame-blagodatniya-ogan.html", "text": "Днес православната църква чества Велика събота. Това е последният ден от Страстната седмица, който предшества Христовото Възкресение.В храмовете в цялата страна ще бъде разпространен Благодатният огън, който ще бъде донесен тази вечер от Йерусалим от българска църковно-държавна делегация. Начело на делегацията е митрополит Антоний.През тази година за първи път българските пратеници ще предадат огъня и на Македонската православна църква.На Велика събота църквата възпоменава телесното погребение на Христос, пребиваването на Неговото тяло в гроба, слизането Му в ада за възвестяване на победата над смъртта и за избавлението на душите.По обичая на юдеите, Йосиф и Никодим снели тялото Господне от кръста, обвили го в платно с благовония и го положили в нов каменен гроб в Йосифовата градина, която се намирала недалеч от Голгота.Първосвещениците и фарисеите знаели, че Иисус Христос е предрекъл възкресението си. Невярвайки на предсказаното и страхувайки се да не би апостолите да откраднат тялото, те измолили от Пилат военна стража, която да пази гроба, а самия гроб запечатали.Църквата прославя Велика събота като \"най-благословения седми ден\". Защото това е денят, когато Словото Божие лежи в гроба като мъртъв човек, но в същото време спасява света и отваря гробовете.С кръстната си смърт Спасителят изкупува греховете на човечеството и отново отваря райските двери. Това се случва на следващия ден - в неделята на Великден.Богослужението на Велика събота започва от сутринта и продължава до вечерта, когато плащеницата се внася обратно в олтара минути преди пасхалното шествие на кръста.В полунощ на събота срещу неделя вярващите се поздравяват с \"Христос возкресе! - Воистина возкресе!\". Богомолците в храмовете посрещат светлия миг със свещи, запалени с Благодатния огън, донесен от Йерусалим. Огънят е най-великото чудо, което се случва в параклиса на Божи гроб.За да се избегне и най-малкото подозрение, че при запалването му има човешка намеса, параклисът на Божи гроб се проверява за всякакви запалителни средства.След това вратите на Божи гроб се запечатват с голяма пита пчелен восък. Върху него слагат печатите си духовниците от католическата, арменската и коптската църкви, които имат параклиси в големия храм при Божи гроб.При слизането на Благодатния огън в параклиса е само йерусалимският патриарх. Известно време пламъкът не топли и не пари. С него патриархът запалва снопчета от по 33 свещи, които държи в ръцете си и ги изнася на поклонниците в храма.Оттам свещеният огън тръгва по целия свят.", "date": "2018.04.07", "title": "Велика събота е, посрещаме Благодатния огън"}
{"url": "https://news.bg/int-politics/ruskoto-vanshno-ministerstvo-se-zakani-s-tvardi-merki-sreshtu-novite-sanktsii.html", "text": "Руското външно министерство обяви, че новите санкции, въведени от американското министерство на финансите срещу 24-ма руски граждани и 14 руски компании, няма да останат \"без твърд отговор\", предаде Дойче веле.\"Никакви мерки за натиск няма да отклонят Русия от избрания курс\", се казва в изявление, публикувано на сайта на руското министерство на външните работи.В съобщението се твърди, че санкциите засягат руски компании, които \"отдавна поддържат делови контакти със САЩ и от които там зависят хиляди работни места\".Москва обвинява американската страна, че така се опитва да отстрани пазарните си конкуренти.Припомняме, санкциите бяха наложени заради действията на Москва за подкопаване на западните демокрации, включително хакерските нападения, както и окупацията на Крим, подклаждането на насилие в Източна Украйна, доставките на оръжия за режима на сирийския лидер Башар Асад.В съобщението на руското външно министерство не се коментират мотивите, посочени официално от американската страна.Не се уточнява и в какво ще се състои визираният в позицията твърд отговор от страна на Русия.", "date": "2018.04.07", "title": "Руското външно министерство се закани с „твърди мерки“ срещу новите санкции"}
{"url": "https://news.bg/world/feysbuk-vavezhda-novi-strogi-merki-sreshtu-trolovete-v-mrezhata.html", "text": "Управата на социалната мрежа Фейсбук обяви, че ще проверява самоличността на всички потребители, чиито страници са постигнали особена популярност. Мярката се предприема като част от борбата с дезинформацията в мрежата.Основателят на Фейсбук Марк Цукърбърг заяви, че всички популярни страници ще бъдат проверени и тези, които не издържат проверката, няма да имат правото да публикуват политически съобщения.Целта е да се попречи на притежателите на фалшиви акаунти да ги използват за укриване на истинската си самоличност.\"С важните избори, които предстоят в САЩ, Мексико, Бразилия, Индия, Пакистан и други страни през следващата година, един от приоритетите ми през 2018 г. е подкрепата за надеждното общуване и противодействието срещу манипулирането на избори\", заяви Цукърбърг в профила си в социалната мрежа.\"След като установихме руската намеса в изборите през 2016 г., разработихме успешно нови инструменти с оглед на изборите във Франция, Германия и Алабама, които позволиха да отстраним десетки хиляди фалшиви профили\", коментира още той, като напомни, че през тази седмица бяха отстранени над 270 руски страници, някои от които принадлежат на руски медии.Компанията предприема още две големи стъпки, отбеляза Цукърбърг.Първо, занапред всеки рекламодател, който иска да публикува политически съобщения, ще трябва да удостовери своята самоличност и местонахождение. Който не го направи по убедителен начин, ще получи забрана за публикуване.Второ, на проверки ще бъдат подлагани и модераторите на популярни страници. Това ще направи много по-трудно управляването на страници чрез фалшиви акаунти, както и разпространяването на дезинформация и послания, всяващи разкол в обществото.Освен това, ще бъдат въведени обозначения, така че потребителите да виждат от кого е платено дадено съдържание.Наред с това потребителите ще могат да виждат всички реклами, публикувани от дадена страница във Фейсбук.Мерките ще бъдат тествани първо в Канада, а след това и в останалата част от света през следващите месеци.Сред най-показателните примери за злоупотреба с Фейсбук е т. нар. \"ферма за тролове\", чието официално название е Агенция за интернет изследвания, базирана в Санкт Петербург.", "date": "2018.04.07", "title": "Фейсбук въвежда нови строги мерки срещу троловете в мрежата"}
{"url": "https://news.bg/bulgaria/obarnat-tir-uslozhni-dvizhenieto-po-magistrala-trakiya.html", "text": "Поради обърнат ТИР временно е ограничено движението при 94-ия километър на автомагистрала \"Тракия\" в посоката към София, съобщиха от АПИ.Трафикът се осъществява по обходен маршрут: пътен възел Цалапица - Пазарджик - пътен възел Гелеменов.Всички граждани и транспортни фирми могат да получават информация за актуалната пътна обстановка от безплатното мобилно приложение LIMA, и интернет страницата на АПИ: www.api.bg, lima.api.bgДенонощно е на разположение и дежурният телефон 0700 130 20.", "date": "2018.04.07", "title": "Обърнат ТИР усложни движението по магистрала „Тракия“ "}
{"url": "https://news.bg/bulgaria/obrabotvat-vinetkite-i-patnite-taksi-po-avariyna-protsedura-v-posledniya-pochiven-den.html", "text": "Обработването на винетките, пътните такси и разрешителните режими в последния почивен ден ще бъде по аварийна процедура (ръчна обработка).От 20:00 ч. на 8 април до 08:00 ч. на 10 април модул \"Пътни такси и разрешителен режим\" (ПТРР) няма да работи в автоматичен режим поради извършване на технически процедури. За посочения период, до приключване на техническите процедури, обработката на пътни превозни средства ще продължи по аварийна процедура.На всички пунктове за горепосочения период пътните и винетни такси ще бъдат заплащани в брой. За периода Агенция \"Митници\" ще подсигури допълнително служители на всички трасета за ръчна обработка на товарните автомобили при контрол на пътните такси и разрешителния режим.Не се очаква техническите процедури да се отразят на обработката на леки автомобили и автобуси, тъй като при тях се контролира само наличието на валиден винетен стикер. Т.е. ръчната обработка няма да усложни допълнително интензивния лек трафик по граничните пунктове, който се очаква в края на празниците. Периодът на аварийна процедура е съобразен и с товарните превозни средства.Техническите процедури са свързани с миграция на база данни към нов сървър с по-добри параметри и са част от изпълнение на дейности по Проект 8.2.1 \"Предоставяне на експертиза за намаляване на натовареността на базата данни на модул ПТРР\". Цялостното изпълнение на проекта, включващо и други оптимизационни дейности, ще доведе до ускоряване на обработката на превозни средства при контрол на пътните такси и разрешителния режим.", "date": "2018.04.07", "title": "Обработват винетките и пътните такси по аварийна процедура в последния почивен ден"}
{"url": "https://news.bg/bulgaria/organizatsiyata-na-dvizhenie-i-obshtestveniya-transport-po-vreme-na-praznitsite-v-stolitsata.html", "text": "Столична община съобщава организацията на движение по време на предстоящите християнски празници - Великден.От 21.00 часа на 7 април до 02.00 часа на 8 април се забранява влизането в двете посоки, престоят и паркирането на пътни превозни средства, както следва:- по ул. \"Оборище\" между ул. \"Г.С.Раковски\" и бул. \"Васил Левски\";- по ул. \"15-ти ноември\" между бул. \"Цар Освободител\" и пл. \"Св. Александър Невски\";- по ул. \"11-ти август\" между бул. \"Княз Александър Дондуков\" и пл. \"Св. Александър Невски\";- по ул. \"Княз Борис І\" между ул. \"Неофит Рилски\" и бул. \"Патриарх Евтимий\";- по ул. \"Хан Аспарух\" между бул. \"Христо Ботев\" и ул. \"Княз Борис І\";- по ул. \"Цар Самуил\" между бул. \"Патриарх Евтимий\" и ул. \"Хан Аспарух\";- по ул. \"Цар Шишман\" между ул. \"Патриарх Евтимий\" и ул. \"Ген. Паренсов\";- по ул. \"6-ти септември\" между ул. \"Ген. Гурко\" и ул. \"Граф Игнатиев\";- по ул. \"Георги Бенковски\" между ул. \"Екзарх Йосиф\" и ул. \"Цар Симеон\";- по ул. \"Цар Симеон\" между ул. \"Будапеща\" и ул. \"Г.С.Раковски\";- по бул. \"Македония\" между пл. \"Руски паметник\" и пл. \"Македония\", с изключение на трамвайните мотриси на градския транспорт.Столична дирекция на вътрешните работи осигурява охрана, постове за контрол и регулиране на движението.За осигуряване обществен транспорт по време на християнския празник Възкресение Христово - Великден на 7 април срещу 8 април ще бъде удължено работното време на част от обществения транспорт до 01.00 часа по линии, както следва:Трамваен транспорт: Линии 5, 6, 7, 20, 22,Тролейбусен транспорт: Линии 1, 2, 5, 9,Автобусен транспорт: Линии 11, 76, 85, 94, 102, 213, 280, 285, 309, 310, 604Метро:- метростанция \"Сливница\" - метростанция \"Младост 1\" - 15 минути;- метростация \"Младост 1\" - метростанция \"Летище София\";- метростанция \"Младост 1\" - метростанция \"Бизнес парк\" и метростанция \"Сливница\" - метростанция \"Витоша\" на интервал от 30 минути.", "date": "2018.04.07", "title": "Организацията на движение и обществения транспорт по време на празниците в столицата"}
{"url": "https://news.bg/world/us-kongresmen-izvadi-zaredeno-orazhie-na-sreshta-za-da-dokazhe-che-problemat-ne-e-v-orazhiyata.html", "text": "Американски конгресмен съобщи, че е извадил зареден пистолет \"Смит и Уесън\" по време на среща с активисти за по-голям контрол над оръжията, за да докаже, че огнестрелните оръжия не са отговорни за насилието, съобщава АФП.Републиканецът Ралф Норман от Южна Каролина заяви пред вестник The Post and Courier, че е извадил пистолета и го е сложил на масата, докато е участвал на събитието \"Кафе с твоя конгресмен\" в опит да покаже, че оръжията са опасни само ако са в лоши ръце.\"Няма да съм като Габи Гифърдс\", каза 64-годишният Норман, имайки предвид бивш конгресмен от Аризона, който беше прострелян на митинг през 2011 г. Гифърдс беше тежко ранена, но оцеля и активно започна да се бори за по-голяма безопасност с оръжията. Гифърдс и съпругът й, бившият астронавт от НАСА Марк Кели, са дългогодишни притежатели на оръжие.В съобщение Кели отбеляза, че американците са изправени пред избор: лидери като Габи, които работят здраво за намиране на решения на проблемите или екстремисти като Националната оръжейна асоциация и конгресмен Норман, които разчитат на сплашващи тактики и всяване на страх.Той поясни, че Конгресът трябва да прокара сериозни закони за по-голяма сигурност и лидерите трябва да покажат, че се държат повече като Габи и по-малко като Норман.Вестникът отбелязва, че Норман също е заявил по време на срещата: \"\".Примерът на Норман с Гифърдс изглежда е намек, че получените наранявания са заради това, че тя не е била адекватно въоръжена.Конгресменът заяви по-късно в съобщение, че редовно е въоръжен на публични места.През последните месеци дебатът за по-голям контрол над оръжията отново се превърна в централна тема във вътрешната политика на САЩ след няколко масови стрелби, включително в училище във Флорида, при която загинаха 17 души.", "date": "2018.04.07", "title": "US конгресмен извади заредено оръжие на среща, за да докаже, че проблемът не е в оръжията"}
{"url": "https://news.bg/bulgaria/vitosha-dostapna-za-vsichki.html", "text": ".Зад тази кауза застава Кирил Николов Дизела.През следващия уикенд стартира благотворителна акция, за да стане планината достъпна за хората с увреждания., споделя той пред БиТиВи.Дизела вярва в промята и че планината може да е достъпна за всеки.Планината е символ на свобода, разказва спортистът. Тя ми дава спокойствие, изтъква Николов.Ивета на 15 години е с диагноза детска церебрална парализа. С майка си тя се е качвала на Витоша. Последно преди пет години. Но двете жени не се предават и детето спортува.А за Марияна, която застава зад акцията за достъпна Витоша, най-важно е желанието за спорт. Когато го има, всяко препятствие може да бъде преодоляно.", "date": "2018.04.07", "title": "Витоша достъпна за всички"}
{"url": "https://news.bg/world/tramp-otmeni-politikata-hvani-i-pusni-i-izprati-4-hil-voynitsi-na-granitsata-s-meksiko.html", "text": "Военният министър на САЩ Джеймс Матис е разрешил разполагането на 4000 военнослужещи от Националната гвардия на границата с Мексико.Това става ясно от паметна бележка, под която се е подписал министърът, информират местни медии.Персоналът ще подпомага Департамента за вътрешна сигурност по южната граница под командването и контрола на губернаторите на южните щати до 30 септември 2018 г.В рамките на 72 часа Тексас ще разположи 250 войници, а през следващата седмица Аризона ще изпрати на границата 150 войници.В четвъртък президентът на САЩ Доналд Тръмп обяви, че иска да изпрати между 2 000 и 4 000 войници на границата с Мексико.Междувременно Белият дом разпространи съобщение, в което се отбелязва, че Тръмп е наредил да се прекрати така наречената политика \"хвани и пусни\". Според държавния глава това е опасна практика, която позволява на нашественици да нарушават имиграционните закони на САЩ, тъй като са освобождавани от властите малко след залавянето им.В същото време президентът продължава да призовава демократите в Конгреса да прекратят категоричната си опозиция за по-голяма сигурност по границата и да престанат да блокират мерки, които са жизненоважни за безопасността и сигурността на САЩ.На 1 април Тръмп заяви, че граничарите не могат нормално да си вършат работата заради либералните закони на демократите. Той призова републиканците да прибягнат до \"ядрения вариант\" и да заобиколят правилото за 60 гласа в Сената, което ще позволи приемането на по-твърдо имиграционно законодателство.Правосъдният министър Джеф Сешънс е наредил политика на \"нулева толерантност\" към нелегалните имигранти, информира АП.С тази политика прокуратурата ще може да иска допълнителни ресурси.", "date": "2018.04.07", "title": "Тръмп отмени политиката „хвани и пусни” и изпрати 4 хил. войници на границата с Мексико"}
{"url": "https://news.bg/bulgaria/povecheto-balgari-iskat-tol-sistema.html", "text": "61% от българите одобряват въвеждането на тол системата и електронната винетка, 30,9% не могат да преценят, а 8,1% са против.Това показва Национално представително проучване на общественото мнение за новата система на плащане при преминаване през републиканската пътна мрежа.Сондажът е извършен от Exacta Research Group сред 1500 българи в 98 населени места през февруари - март 2018 г., съобщиха от пресцентъра на Министерство на регионалното развитие и благоустройството.69,7% от запитаните са на мнение, че е по-справедливо тежкотоварните камиони да плащат за изминато разстояние вместо на база време за преминаване, както е в момента.56,9% от хората смятат, че така пътните инциденти ще намалеят, защото шофьорите на тирове няма да са принудени да бързат.62,9% споделят твърдението, че толът ще повиши приходите и тези пари ще бъдат реинвестирани в пътна инфраструктура и за повишаване на безопасността на движение.55,8% са убедени, че отчитането на трафика няма да доведе до забавяне, тъй като няма да се поставят бариери по пътищата, а камери ще засичат номерата на автомобилите.Най-голям процент от запитаните - 81,6%, споделят тезата, че превозните средства, които амортизират повече пътната настилка, трябва да плащат по-високи такси.Сега по данни на Агенция \"Пътна инфраструктура\" през 2017 г. са продадени 7,5 млн. винетни стикери, което е с 736 147 повече от 2016 г. Реализираните приходи са 352 млн. лв. или с 25 млн. повече от 2016 г. От тях приходите от продажба на винетки за леки автомобили са близо 249 млн. лв., а 103 млн. лв. са от продажбата на винетки за ТИР. Дисбалансът е очевиден. Оказва се, че в малка България, където строителството на пътища е национална кауза, тези, които рушат най-много, плащат по-малко. В момента например един товарен камион може да премине през страната само за 23 лв. - това е цената на винетката за едно денонощие. За сравнение в Сърбия толкова се плаща само по новия участък от магистралата от Ниш до Пирот, отбелязват от ведомството.53,1% одобряват въвеждането на тол системата за тежкотоварните автомобили извън магистралите, а 12,9% са против. 28,9% считат, че тировете трябва да се движат основно по магистрали и първокласни пътища. 28,1% са на мнение, че трябва да минават основно по магистралите, а 18,3% - по всички пътища от републиканската пътна мрежа.По отношение размера на таксите най-голям е процентът (47,1) на тези, които казват, че не могат да преценят колко да се плаща за километър от МПС над 3,5 т. 21,3% одобряват такса от 15 ст./км, 18,6% - 20 ст./км, а 13,1% са за цена от 30 ст. на км.Според 39,9% таксите в България трябва да бъдат близки до тези в държави като Гърция, Сърбия и Унгария. Анкетата показва и гледната точка на хората по отношение изразходването на събраните средства.Договорът за въвеждане на тол системата беше подписан от Агенция \"Пътна инфраструктура\" с международния консорциум \"КАПШ трафик солюшънс\" на 15 януари 2018 г. Очаква се системата да започне да носи приходи през 2019 г. По предварителни изчисления те ще бъдат най-малко три пъти по-големи от сегашните и ще са около 1 млрд. лв. годишно.", "date": "2018.04.07", "title": "Повечето българи искат тол система"}
{"url": "https://news.bg/world/devet-dushi-vklyuchitelno-i-zhurnalist-sa-zaginali-pri-sblasatsite-mezhdu-izrael-i-gaza.html", "text": "Израелските сили са убили палестински журналист по време на вчерашните протести по границата с Газа, съобщи здравното министерство в Ивицата Газа, цитирано от АФП.Загинал е фотограф от агенция Ain Media.Израелската армия отказва коментар, отбелязвайки, че проверява инцидента.Здравното министерство също обяви смъртта на 20-годишен палестинец, който е застрелян в централната част на Газа.Така броят на загиналите при сблъсъците вчера нарасна до девет души.В петък хиляди палестинци се събраха на границата, за да протестират срещу Израел. Някои демонстранти горяха гуми и хвърляха камъни по израелските войници, които пък отговориха със сълзотворен газ и стрелба.Най-малко 491 души палестинци са ранени при стрелбата, допълни здравното ведомство.", "date": "2018.04.07", "title": "Девет души, включително и журналист, са загинали при сблъсъците между Израел и Газа"}
{"url": "https://news.bg/world/dvete-korei-obsadiha-vaprosa-za-goreshta-telefonna-vrazka-mezhdu-liderite.html", "text": "Днес Северна и Южна Корея проведоха разговори за откриване на гореща телефонна линия между лидерите на двете държави, съобщава АП.Проведените при закрити врата разговори на работно ниво в гранично село са част от подготовката на срещата на върха на 27 април между лидера на КНДР Ким Чен-ун и президента на Република Корея Мун Дже-ин. Това ще е третата среща на върха между двете Кореи от края на Корейската война през 1950-1953 г.За май пък се предвижда среща между Ким и президента на САЩ Доналд Тръмп.Преди днешната среща Южна Корея не каза конкретно какво ще се обсъжда освен гореща линия между лидерите. Двете държави се съгласиха да не разкриват съдържанието на разговорите, докато не постигнат споразумение.Според Сеул Ким е изразил готовност да преговаря за ядрената програма на Северна Корея по време на срещите с Мун и Тръмп. Но това все още не се потвърждава официално от Пхенян.През миналия месец лидерът на Северна Корея направи изненадваща визита в Пекин, където се срещна с китайския държавен глава Си Дзинпин.По-рано тази седмица Република Корея и КНДР проведоха преговори на работно ниво, на които обсъдиха протокола, сигурността и медийното отразяване на срещата по-късно този месец. Те ще проведат най-малко още една среща, за да обсъдят дневния ред, а също така как Ким ще пристигне в граничното селце за разговорите.Южнокорейски медии спекулират дали Ким ще премине демилитаризираната зона като символичен жест на мир. Двете страни също трябва да решат колко пъти Ким и Мун ще се срещнат на 27 април и дали част от срещата ще бъде предавана на живо по телевизията.През март двете държави се съгласиха да установят пряка връзка между Мун Дже-ин и Ким Чен-ун. Според Сеул функционираща телефонна връзка между двамата ще помогне за установяване на диалог и намаляване на неразбирателството по време на напрегнати моменти. Двамата лидери планират да проведат първия си телефонен разговор преди срещата.", "date": "2018.04.07", "title": "Двете Кореи обсъдиха въпроса за гореща телефонна връзка между лидерите"}
{"url": "https://news.bg/world/yaponiya-zadeystva-parvoto-voennomorsko-podrazdelenie-sled-vsv.html", "text": "Япония задейства първото военноморско подразделение след Втората световна война, съобщава \"Ройтерс\".Звеното е обучено да отблъсква агресори срещу окупираните от Япония острови в Източнокитайско море, тъй като Токио се опасява, че са уязвими при китайско нападение.Във военна база до Сасебо на южния остров Кюшу се проведе официална церемония по задействане на военноморската бригада за бързо дислоциране, която е от около 1 500 военнослужещи.Войниците проведоха 20-минутно публично учение по освобождаване на превзет от врагове остров.Формирането на японската военноморска бригада е противоречиво, тъй като според критици може да бъде използвана за заплашване на съседи на Япония. В конституцията на Япония след Втората световна война не е заложено правото да води война.Бригадата е последният компонент от разрастващите се военноморски сили, които включват хеликоптероносачи, десантни кораби, хеликоптери и друга бойна техника за възпиране на Китай.", "date": "2018.04.07", "title": "Япония задейства първото военноморско подразделение след ВСВ"}
{"url": "https://news.bg/world/14-dushi-zaginaha-pri-katastrofa-s-avtobus-s-hokeisti-v-kanada.html", "text": "14 души са загинали при катастрофа с автобус в Канада, в който е имало младежки хокеен отбор, съобщава АФП, позовавайки се на местни медии.Други 14 са ранени, включително трима са в критично състояние.Автобусът се е сблъскал с камион в провинция Саскачеван, обявиха от полицията. Според разпространяваната информация загинали са 13 играчи и шофьорът.От хокейния отбор Nipawin Hawks написаха в \"Туитър\", че в автобуса е имало хокеисти от Humboldt Broncos. В петък те трябвало да играят мач помежду си.По първоначална информация шофьорът на камиона не спрял на знак \"Стоп\".Катастрофата е станала на 28 километра северно от град Тисдейл.Отборът Humboldt Broncos е от 24 играчи. Всички са от Канада. Те са на възраст между 16 и 21 г.Канадският премиер Джъстин Трюдо поднесе съболезнования.", "date": "2018.04.07", "title": "14 души загинаха при катастрофа с автобус с хокеисти в Канада"}
{"url": "https://news.bg/world/tsipras-vtvardi-tona-kam-turtsiya.html", "text": "Премиерът на Гърция Алексис Ципрас втвърди тона към Турция. Той поиска от Анкара да освободи двамата задържани гръцки войници, подчертавайки, че не трябва да бъдат използвани като \"пешки за изнудване\", информира АФП.\"\", написа Ципрас в съобщение до вестник Documento.Турция вкара в ареста двама гръцки войници, които пресякоха границата на 2 март. Войниците твърдят, че са изгубили пътя заради гъста мъгла. Гърция се надяваше да бъдат освободени преди Великден. Турски медии съобщават, че двамата войници, задържани в северния турски вилает Одрин, са обвинени в шпионаж. Но Атина оспорва, че турските власти не са предоставили адекватни подробности за повдигнатите обвинения и на какви доказателства се основават. Според Анадолската агенция войниците са обвинени в \"опит за военен шпионаж\", както и навлизане в забранена военна зона.Казусът обтегна вече влошените отношения между двата натовски съюзника.Турският президент Реджеп Ердоган и правителството засилиха словесните атаки към Гърция, след като Атина не екстрадира 8 турски войници, които според Анкара са част от неуспешния опит за преврат през 2016 г. Върховният съд на Гърция блокира екстрадирането на войниците с мотива, че няма да получат справедлив процес в родината си.Отделно Анкара и Атина са в сблъсък във връзка с проучването на газови находища в източната част на Средиземно море.По-рано тази седмица Ципрас призова турското правосъдие да \"ускори\" съдебния случай срещу войниците.\"\", заяви Ципрас.", "date": "2018.04.07", "title": "Ципрас втвърди тона към Турция"}
{"url": "https://news.bg/world/ruski-oligarsi-izgubiha-usd1-25-mlrd-nyakolko-chasa-sled-sanktsiite-na-sasht.html", "text": "Руският милиардер Олег Дерипаска е изгубил за няколко часа 957 милиона долара заради новите санкции на САЩ, съобщава списание \"Форбс\".Припомняме, вчера САЩ наложиха санкции на 38 руски бизнесмени, държавни служители и компании. В списъка са включени седем руски милиардери. Русия заплаши с твърд отговор.Според калкулации на списанието милиардерите са изгубили 1,25 милиарда долара за няколко часа. Най-потърпевшият от санкциите е Дерипаска, чието състояние е намаляло с близо 960 милиона долара или повече от 15%. След обявяването на санкциите акциите на контролираните от Дерипаска компании паднаха с 10-20%. Конкретно енергийната компания En+ Group изгуби повече от 20% от стойността си на борсата в Москва, а втората най-голяма компания в света за алуминий UC Rusal - 12,44%.Според \"Форбс\" Сюлейман Керимов е обеднял с 265 милиона долара (- 3,9%), Виктор Векселберг - 57 милиона долара (- 0,4%), а Владимир Богданов - 6 милиона долара.Санкциите са не са засегнали богатството на Кирил Шамалов и Игор Ротенберг. Богатството на Андрей Скоч се е увеличило, въпреки че не е толкова значимо (+0,2% или 8 милиона долара).", "date": "2018.04.07", "title": "Руски олигарси изгубиха $1,25 млрд. няколко часа след санкциите на САЩ"}
{"url": "https://news.bg/weather/vetrovito-toplo-na-mesta-s-dazhd-i-gramotevitsi.html", "text": "Днес се очаква засилване на вятъра и променлива облачност, по-значителна в западната част на страната.На някои места, предимно в Родопите, ще има краткотрайни валежи, възможни са гръмотевични буриВятърът ще се ориентира от североизток. В повечето райони ще бъде умерен, а в източните - силен.Максималните температури в по-голямата част от страната ще са в интервала 16-21 градуса, малко по-високи в крайните югозападни райони.Минималните са между 7 и 12 градуса.", "date": "2018.04.07", "title": "Ветровито, топло, на места с дъжд и гръмотевици"}
{"url": "https://news.bg/press/mitropolit-antoniy-shte-donese-blagodatniya-ogan-noshtniyat-transport-tragva-za-velikden-prodalzhava-izdirvaneto-na-zatvornitsite.html", "text": "Очакването на Възкресение Христово е водеща тема за съботните вестници.\"Най-младият ни митрополит - Антоний ще ръководи делегацията на Светия синод на Божи гроб, за да донесе благодатния огън за целия българския народ. За първи път в историята, Свещения огън с помощта на България ще получи и съседна Македония, предава БГНЕС. В делегацията на 40-годишния духовник за Йерусалим са включени бившият транспортен министър Кристиян Кръстев, който лично Западно и Средноевропейският митрополит Антоний подстрига за иподякон и ректорът на Духовната семинария Пахомий. Българските духовници организират живо излъчване във Фейсбук страницата на патриаршията на предаването на Благодатния огън. За първи път български духовник донесе Благодатния огън в България от Йерусалим през 2005 г. Благодатен, или още Свещен огън, е огънят, който се запалва всяка година на Велика събота в общия за различни християнски конфесии храм \"Възкресение Христово\", построен точно върху Божия гроб в Йерусалим. Слизането на Благодатния огън става по свръхестествен начин и е чудо. Този огън в първите минути след запалването има уникалното свойство да не излъчва топлина и да не изгаря, твърди църквата.\" - в. \"Сега\".\"Десетки вярващи се събраха в храма да се помолят пред Христовата Плащаница и молитвено да участват в богослужението. Песнопенията на певницата бяха изпълнявани от митрополитския протодякон Иван Петков и псалтите д-р Стоян Малинов и Ангел Младенов. Четенето на евангелските текстове по време на часовете и вечернята извършиха архим. Василий, ставр. ик. Мина Минчев, ставр. ик. Антон Вълчанов и прот. Николай Цурев. По време на вечернята с тържествена лития бе изнесена от олтара св. плащаница и след трикратно обикаляне около разпятието, беше положена в центъра на храма на специално подготвена маса, символизираща Христовия ковчег. Негово Светейшество се включи в песнопенията, след това пръв целуна св. кръст, св. евангелие и самата плащаница. С трикратни земни поклони и целувание се поклониха всички, духовенството и миряните, които изпълваха храма. След изпяването на Слава и нине на стиховните стихари - \"Тебе одеющагося...\", към целия клир и народ се обърна Негово Преосвещенство епископ Поликарп, който припомни събитията от тази последна великопостна седмица - седмицата на Христовите страдания. \"...Сам Бог пожела да стане човек и чрез това да издигне човека към Себе Си, като му даде възможност да стане образ и подобие Божие в пълнота, и да наследи вечните и блажени жилища на Небесата. Затова нека днес, застанали пред светата плащаница, гледайки Божествения образ, гледайки Господа Иисуса Христа, да се пленим от Него, да стане Той наш Жених, да поведе нашата душа по пътища духовни, злачни, по пътя на смирението, по пътя на добродетелите... Да поведе нашите стъпки към преодоляване на всичко, което ни заобикаля, с доверие към Бога, и да знаем, че няма нещо, което Бог да е допуснал в нашия живот и то да не е за наша полза, за наше спасение и избавлени. Бъдете свети, е казал Господ, понеже Аз Съм свят. Нека отново и отново, гледайки светата плащаница, да познаем, че на нея лежи Нашият Спасител - Пътят, Истината и Животът, и да си тръгнем от Божия храм усмирени, помирени и облагодатени и изпълнени с всяко добро, защото само и единствено тогава ще бъдем последователи на Този, който Се смири заради нас и ни даде примера, който трябва да следваме\", се казваше в словото на викарийния епископ. През целия този тъжен ден несекващ поток от хора минава през храма, за да се поклони пред Христа - предал Себе си на кръстна смърт, за да изкупи нашите грехове и да отвори пред нас пътя към спасение. С цветя в ръце, като на погребение на скъп близък, миряните пристъпват с молитва към издигнатия гроб на Христовото Тяло, изобразено на св. плащаница. След това се навеждат и преминават под плащаницата, изразявайки своето смирение, скръб и преклонение пред Спасителя и отнасят в дома си китка здравец с надеждата за приближаващото Възкресение.\" - в. \"24 часа\".В. \"Стандарт\" цитира митрополит Антоний: \"Велика Божия благодат и милост, че тази година мога да отида с благословението на Българския патриарх и Св. Синод до Йерусалим, до храма на Възкресението, където да взема частица от Благодатния огън, който чудодейно слиза всяка година на Гроба Господен. За България конкретно традицията датира от 2005 г., когато за пръв път вече покойният Варненски митрополит Кирил, със съдействието на българската държава донесе благодатния огън в България. Иначе и други православни страни изпращат от дълги години свои делегации, които да вземат частица от този благодатен огън и да го занесат на стотиците и хилядите вярващи, които очакват с голямо нетърпение, в нощта на Христово Възкресение, да могат да получат от първоизточника, където слиза този огън - Йерусалим, и най-вече тържествено да отбележат празника Пасха. Иначе в исторически аспект този благодатен огън слиза вече почти 2000 г. Има много свидетелства, пътеписи на поклонници, които са ходили до Божи гроб, били са свидетели не само на това благодатно и чудно събитие на слизането на благодатния огън, но и на различни чудеса, които са се случвали на Гроба Господен. Много хора са се изцерявали от неизлечими болести, пред очите си са виждали как хора, които са имали тежки заболявания, след като се умиват с благодатния огън, който знаем, че първите няколко минути не гори. Той е само светлина. Умивайки се с него символично са получавали изцеление от различни болести... Има стотици хиляди свидетелства, които свидетелстват за неговия небесен произход и това чудо, защото знаем, че чудото е извън границите на човешкия разум, защото нашият разум е ограничен от една страна, а от друга страна чудото е проява преди всичко на Божествената любов и милост към всички нас. Естествено има най-различни спекулации по този въпрос, но ние като вярващи хора твърдо вярваме, а има и свидетелства за това. Дори един от самите патриарси, които са влизали да вземе огъня, са разказвали за това чудо. Още повече в лукавите времена, в които сега живеем, ако наистина това беше някакъв трик или хитра измама то щеше да бъде разобличено. Защото знаем при какви мерки за сигурност се извършва слизането на благодатния огън. Самото място, където влиза - Кувуклията, се проверява щателно от съответните компетентни власти и естествено самият патриарх влиза със стихар, за да няма една или друга спекулация. Внася се и кандилото, което се поставя на плочата на гроба Господен и всичко от там нататък е в Божиите ръце, а на нас остава единствено и само, притаили дъх, в този наистина важен момент да се молим Бог да снизходи още веднъж със Своята благодат и милост. Знаем, че е имало няколко години, когато Благодатният огън не е слизал. И това е било като знак за човешката неправда. Случвали са се много катаклизми след това, но пак казвам, вярваме и се надяваме, че и тази година Благодатният огън ще ни озари и още повече ще ни укрепи във вярата и насърчи в нея...\" - в. \"Стандарт\".Вестниците съобщават също, че нощният градски транспорт в София тръгва от нощта на Възкресение.\"Нощният градски транспорт ще тръгне от Великден - 7 април, а вече могат да се видят и спирките, където пътниците ще се качват и слизат \"по малките часове\", предаде БГНЕС. Нощният транспорт е нова услуга в София. Линиите са 4, цената на картата ще е 2 лв., във всеки автобус ще има контрольор, който ще продава картата и ще следи да няма нередовни пътници. Тя важи за четирите линии и с една карта човек може да се прикачва на друга линия през цялата нощ. Редовните карти за градската мрежа не могат да се ползват за нощен транспорт.\" - в. \"24 часа\".\"От полунощ на 7 април по четири линии от кварталите \"Люлин\", \"Обеля\", \"Студентски град\", \"Дружба\", '\"Младост\", \"Овча купел\" и \"Гоце Делчев\" тръгват автобусите на нощния градски транспорт. Те ще се движат на интервал от 40 минути, като общата им спирка е площад \"Александър I Батенберг\".Цената на билета е 2 лева, като той важи за цялата вечер, за всички линии. Превозните документи ще се продават от контрольор, какъвто ще има във всеки автобус.Автобусът по линията от \"Люлин\" до \"Младост\" тръгва 00:54, а в обратната посока е 00:48 часа. Последните автобуси по тази линия са в 04:44 и 04:43 часа.В 00:20 часа от първата спирка в \"Обеля\" тръгва първият автобус по втората линия, която достига до \"Студентски град\", от там пък в 00:53 тръгва другият автобус по линията. Последните автобуси по линията са 04:20 от \"Обеля\" и в 04:28 от \"Студентски град\".Третата линия ще свързва \"Овча купел\" и автостанция \"Изток\", като първи автобуси по нея са в 00:55 и 00:23, а последните са в 04:14 и 04:23 часа.Четвъртата линия се движи между кварталите \"Гоце Делчев\" и \"Дружба 2\". Първите автобуси по линията са от 00:53 и 00:47, а последните - 04:33 и 04:37 часа.\" - в. \"Дневник\".\"За осигуряване обществен транспорт по време на християнския празник Възкресение Христово - Великден на 07.04.2018 г. срещу 08.04.2018 г. ще бъде удължено работното време на част от обществения транспорт до 01.00 часа, съобщиха от Столична община. Удълженото време ще важи за трамваите по линиите 5, 6, 7, 20 и 22; тролейбусите по линиите 1, 2, 5, и 9, както и автобусите по линии 11, 76, 85, 94, 102, 213, 280, 285, 309, 310 и 604. От общината информират, че метрото, в участъка метростанция \"Сливница\" - метростанция \"Младост 1\", ще се движи в интервал от 15 минути. В участъците от метростация \"Младост 1\" до метростанция \"Летище София\", метростанция \"Младост 1\" - метростанция \"Бизнес парк\" и метростанция \"Сливница\" - метростанция \"Витоша\" - влаковете ще бъдат на интервал от 30 минути.\" - в. \"24 часа\".В. \"Труд\" съобщава, че алпинистът веган Атанас Скатов предприема нова хималайска експедиция: \"Алпинистът Атанас Скатов замина за Катманду за поредната си експедиция в Хималаите. Този път той ще изкачва първо връх Чо Ойю - 8188 метра, а след това - за трети път и най-високия връх на планетата - Еверест, предаде БНР. \"Двата върха тази година ще ги изкачвам от Тибет. Някъде около 17-18 април, ако всичко е наред, ще съм на базов лагер. Аз за първи път тръгвам на експедиция над 8000 метра абсолютно сам. Няма да използвам помощта на шерп и изкуствен кислород, защото за мен е важно да тествам границите\", каза Скатов.\"Вестниците продължават да следят и затворническата сага.\"Полицията продължава да издирва двамата осъдени, които избягаха от софийския затвор на 3 април, съобщи МВР. И двамата избягали са рецидивисти - Радослав Колев е осъден на 26 години затвор за убийство, а Владимир Стефанов изтърпява 30-годишна присъда за грабеж, отвличане и опит за убийство на двама служители на МВР. Образувано е разследване за бягството. Предмет на проверка са и действията на охранителния състав в затвора. По първоначални данни, бягството е извършено и чрез заплаха на дежурни надзиратели с огнестрелно оръжие, с което затворниците са разполагали, като по този начин са преодолени няколко поста в корпуса на затвора. На място в Затвора София бяха изпратени двама прокурори, като действията по разследването се извършват от СДВР, обясняват от МВР. СДВР призовава гражданите, които разполагат с допълнителна информация за издирваните, да сигнализират при гарантирана анонимност на тел. 112 или в най-близкото поделение на МВР. От дирекцията предупреждават гражданите да сигнализират веднага, в случай че забележат двамата мъже. По данни на полицията те са агресивни, възможно е да са въоръжени и да окажат съпротива.\" - в. \"Сега\".\"Бойно 9-милиметрово оръжие носели избягалите от Централния софийски затвор Владимир Пелов и Радослав Колев. Това каза за NOVA заместник-министърът на правосъдието проф. Николай Проданов. Пред камерата ни социалният работник Красимир Кръстев - единственият подгонил Пелов при бягството, изрази съмнение, че рецидивистът е носел газов пистолет. Пелов стрелял по Кръстев, а служителят на мястото за лишаване от свобода не чул свистене на куршум. \"Той се беше прицелил в мен добре и стреля от доста близко разстояние. Ако наистина патронът беше боен, може би нямаше да разговаряме сега\", каза Кръстев пред Миролюба Бенатова. Все още не е ясно как бегълците са се сдобили с оръжие.\" - в. \"Стандарт\".\"Затворник e нападнал надзирател в Централния софийски затвор в четвъртък вечерта, съобщиха от Министерство на правосъдието. Инцидентът става в същата седмица, през която от софийския затвор избягаха двама рецидивисти, които още са на свобода. Нападението е извършено около 21 часа по време на конвоиране на лишен от свобода от болницата на затвора към килията му, а надзирателят е бил ударен в лицето. В официалното съобщение от Министерство на правосъдието се посочва, че ударът е нанесен без затворникът да има видима причина. Състоянието на охранителя не е сериозно и след преглед той е оставен на домашно лечение. На място е извикана оперативна група, образувано е досъдебно производство за посегателство над служител. Предприети са действия спрямо овладяване на агресивното поведение на лишения от свобода. Пред Би Ти Ви членът на Управителния съвет на Синдиката на служителите в затворите Цветан Михайлов посочи, че системата на затворите е разбита, има страшно много пропуски и затворниците \"буквално си правят каквото си искат\". Съотношението затворници - охрана е под критичния минимум, допълни той. Надзирателите продължават да искат увеличаване на щатните бройки, подобряване на условията на труд, осигуряване на необходимото техническо обезпечаване.\" - в. \"Дневник\".", "date": "2018.04.07", "title": "Митрополит Антоний ще донесе Благодатния огън, нощният транспорт тръгва за Великден, продължава издирването на затворниците…"}
{"url": "https://news.bg/int-politics/es-nyama-da-podkrepi-izgrazhdaneto-na-severen-potok-2.html", "text": "ЕС няма да подкрепи проекта за газопровода \"Северен поток 2\", защото той не е в полза на диверсификацията на източниците и маршрутите за доставка на газ. Това заяви Доминик Ристори, ръководител на дирекция \"Енергетика\" на Европейската комисия, цитиран от Дойче веле.\"Ако газопроводът бъде построен, той няма да получи подкрепата на ЕС\", посочи Ристори.По думите му, реализацията на проекта би била в нарушение на принципите за прозрачност, за недопускане на дискриминация и за свободен достъп на европейските потребители до източниците на енергоносители.Ристори, който е посещение в Киев, се срещна с украинския министър на енергетиката и въгледобивната промишленост Игор Насалик и с представители на енергийни компании.Той увери домакините си, че Европейският съюз ще помогне на Украйна в спора ѝ с руската компания \"Газпром\".\"Ние ще помагаме на Украйна за изпълнението на решенията на Стокхолмския арбитраж. Ще настояваме двете страни да изпълняват решенията на арбитража.\" - заяви европейският представител.Припомняме, международният арбитраж в Стокхолм постанови, че руският концерн \"Газпром\" трябва да доплати на украинската компания \"Нафтогаз\" 4.63 милиарда долара на неизпълнение на договорените обеми транзит на газ.Доминик Ристори отбеляза, че транзитът на газ е важен както за Украйна, така и за ЕС с оглед на диверсификацията на маршрутите и източниците.", "date": "2018.04.07", "title": "ЕС няма да подкрепи изграждането на \"Северен поток 2\""}
{"url": "https://news.bg/world/royters-tayno-prehvarlyat-ruski-naemnitsi-v-siriya.html", "text": "Военни части от руски наемници тайно се прехвърлят в Сирия с граждански самолети, за да воюват в подкрепа на режима на Башар Асад, предаде агенция \"Ройтерс\".Облечени в камуфлажни и спортни дрехи, войниците се качват на самолети на частната сирийска авиокомпания \"Cham Wings\", излитащи от летище \"Платов\", на 30 км от Ростов на Дон.Според разследването на \"Ройтерс\", за 14 месеца - започвайки от 5 януари 2017 г., са извършени 51 полета на \"Cham Wings\" от Дамаска и Латакия до Ростов и обратно.Те пристигат на руското летище предимно нощем и излитат за обратен полет рано сутринта, когато почти няма други пътници.Полетите и тяхното разписание не се обявяват от летището, но информация за тях се появява в онлайн базите за проследяване на полети.Припомняме, властите в Москва многократно отричаха наличието на руски наемници в Сирия, участващи в наземни операции, въпреки данните за десетки (според някои източници стотици) загинали руснаци в сраженията.В един от случаите журналисти са видели на летището около сто мъже, вероятно наемници от частна военна компания, които са се регистрирали за полет до Сирия с Airbus A320. Със същия самолет от Сирия са пристигнали 30 души със загар по лицата. Повечето от тях са били облечени в \"пустинен камуфлаж\".Самолетите, използвани за тези полети, по-рано са били собственост на европейски и американски компании, но са били продадени в Близкия изток \"чрез мрежа от посредници и офшорни компании\", гласи разследването.В мрежата са участвали компаниите \"Хорс\" и \"Дарт\", свързани с бившия съветски морски пехотинец Сергей Томчани, живеещ в Киев. Двете фирми са регистрирани в Украйна. През последните 7 години те са купили или взели на лизинг 84 поддържани самолета Airbus и Boeing. Най-малко 40 от тях са се озовали в Ирак, Иран или Сирия.Схемата за доставка на самолети в Близкия Изток показва пробив в санкциите на САЩ срещу Асад.", "date": "2018.04.07", "title": "Ройтерс: Тайно прехвърлят руски наемници в Сирия"}
{"url": "https://news.bg/bulgaria/air-france-otmeni-poleti-do-balgariya-zaradi-stachka.html", "text": "Авиокомпания Air France Inter обяви нови дати, на които служителите ѝ ще предприемат стачни действия.Това съобщава външното ни министерство, позовавайки се на информация на българското посолство в Париж.За днес са отменени двата полета на компанията от Париж до София с кацане в 16.45 часа и от София до Париж с излитане в 17.35 часа.Към планираните по-рано тази седмица дни за стачни действия - 10 и 11 този месец, авиокомпанията добави и датите 17, 18, 23 и 24 април.В случай на отменен полет авиокомпанията гарантира, че ще уведоми лично клиентите в деня преди отпътуването чрез SMS или електронна поща. Авиокомпанията поддържа актуална информация за полетите на уебсайта си. Информация за промени в дните, предвидени за стачни действия, както и за правата на потребителите може да бъде намерена на адрес: https://bit.ly/2GZlieP.По рано през седмицата бе съобщено, че стачни действия са планирани и от служителите на железопътния транспорт.На 3 април работещите в сферата на железопътния транспорт във Франция започваха 3-месечни стачни действия. Предвижда се стачните действия да продължат до 28 юни, като ще се стачкува на всеки 5 дни.Стачни действия са обявени за следните дати:- По време на стачните действия средно само един влак TGV (високоскоростен влак) от осем ще бъде в движение. В провинцията ще се движи средно един влак TER (регионален експресен транспорт) и един влак Transilien (влакове, обслужващи предградията) от пет.", "date": "2018.04.07", "title": "Air France отмени полети до България заради стачка"}
{"url": "https://news.bg/world/tramp-se-podgotvya-da-dade-pokazaniya-na-spetsialniya-prokuror-malar.html", "text": "Президентът на САЩ Доналд Тръмп е започнал да се подготвя да даде показания на специалния прокурор Робърт Мълър, който разследва дали Русия се намесила на изборите в САЩ през 2016 г.Информацията съобщава СиЕнЕн, позовавайки на собствени източници.Според информацията подготовката на Белия дом е в \"начален етап\". Съветници и юрисконсулти инструктират Тръмп от какви теми се интересува Мълър.Официално президентът на САЩ не е дал съгласие, че лично ще даде показания на специалния прокурор.Американският лидер многократно повтаря, че няма сговор между него и Русия. Президентът изрази готовност лично да даде показания на прокурора. Но против това се обяви един от юристите му - Джон Дауд, който на 22 март подаде оставка заради разногласия с Тръмп по този въпрос.", "date": "2018.04.07", "title": "Тръмп се подготвя да даде показания на специалния прокурор Мълър"}
{"url": "https://news.bg/world/puchdemon-obmislyal-da-byaga-v-rusiya-predi-zadarzhaneto-mu-v-germaniya.html", "text": "Бившият лидер на Каталуния Карлес Пучдемон е разглеждал възможността да се отправи към Русия преди да бъде задържан в Германия на 25 март.Това пише испанският вестник \"Мундо\", който се позовава на източници, занимаващи се с разследването, предаде ТАСС.Припомняме, вчера Пучдемон беше пуснат под гаранция в Германия, но той ще остане в страната, докато съдът не вземе окончателно решение по молбата на Испания да бъде екстрадиран.На 22 март политикът пристигна със самолет във Финландия. По време на посещението си в Хелзинки Върховният съд на Испания издаде европейска заповед за задържането му. Тогава, според изданието, Пучдемон е имал две възможности: да се отправи към Русия, която граничи с Финландия, или да отиде в Стокхолм, което каталунският лидер действително направи.На 24 март бившият лидер на Каталуния е в шведската столица. Оттам той е искал да се добере до Белгия през Дания и Германия. Но при влизането си в Германия е задържан от властите в съответствие с нареждането на испанския съд.", "date": "2018.04.07", "title": "Пучдемон обмислял да бяга в Русия преди задържането му в Германия"}
{"url": "https://news.bg/bulgaria/ubiystvo-v-slivensko-selo.html", "text": "Убийство в сливенско село.bTV съобщава, че жена от село Гавраилово е била намушкана с нож пред дома й. Вследствие на получените наранявания жената е починала. Убийството е станало в 21,30 часа в петък.58-годишната Петя Андонова, която работила в магазина в селото, била нападната, докато се прибирала.Полицията работи по случая.Селото се намира на 20 километра западно от град Сливен.", "date": "2018.04.07", "title": "Убийство в сливенско село"}
